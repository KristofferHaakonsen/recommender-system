{"fields": [{"field": "modifiedtime", "type": "time", "value": "2014-01-21T08:05:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "berit rusten"}, {"field": "body", "value": ["Saken oppdateres.", "Hjortenaftenene er n\u00e5 nedlagt.", "Artikkelen legges ut p\u00e5 adressa.no i forbindelse med artikkelen om Berit Rusten og hennes mor med alzheimer.", "De har pyntet seg. Mange har v\u00e6rt hos fris\u00f8ren. De har gledet seg lenge. Svenske Mary har allerede for to dager siden funnet frem det antrekket hun skal ha p\u00e5 seg. Et langt, sidt skj\u00f8rt, en fargerik, m\u00f8nstret bluse og et belte som er sn\u00f8rt rundt midjen. Hun markerer alltid midjen den siste onsdagen i m\u00e5neden.", "Toalettbes\u00f8k avvikles.", "Noen vandrer hvilel\u00f8st rundt i gangene, med tomme blikk.", "Oddrun kommer ut fra rommet sitt og roper:", "\u2013 Jeg vil det skal hende noe!", "Samling.", "En felles \u00abtrupp\u00bb entrer heisen.", "Alle skal ned.", "Beboerne i 4. etasje p\u00e5 Hjorten Omsorgssenter eller \u00abDet nye Hjorten\u00bb er p\u00e5 vei, ned til en hjortenaften. Beboerne i 4. etasje er alle demente.", "Hjortenaftenen foreg\u00e5r hver siste onsdag i m\u00e5neden. Stedet for begivenheten er \u00abfinstua\u00bb i 1. etasje. P\u00e5 hjortenaftenen er det et band som spiller, det er allsang, det serveres sherry og kaker. Det er \u00ablys og varme\u00bb.", "Elleve dager f\u00f8r hjortenaftenen sa Astrid, som er beboer i 4. etasje:", "\u2013 Hjortenaftenen, ja! Det vet jeg hva er. Dit skal jeg. Det er inspirerende. En hjortenaften er som en vitamininnspr\u00f8ytning.", "Astrid vet ellers ikke s\u00e5 mye om hvor hun skal eller hvor hun har v\u00e6rt. Man kan stadig h\u00f8re henne sp\u00f8rre:", "\u2013 Hvor skal jeg g\u00e5 n\u00e5?", "Servietter p\u00e5 bordene. Blomster i alle krystallvasene. Kniplingsduker.", "Berit B\u00f8yesen, som er musikkpedagog og ansvarlig for hjortenaftenene, sier:", "\u2013 Hjortenaftenene handler om livsglede. Det handler om \u00e5 videreforedle noe beboerne p\u00e5 sykehjemmet her kjenner fra f\u00f8r. Sosialt, fysisk og kognitivt.", "De inviterer sine familiemedlemmer til dans og sang.", "Hun avbryter seg selv for \u00e5 ta imot musikerne, Tr\u00f8nderkaillan, som kommer med fullt utstyr. H\u00f8yttalere, keyboard, trekkspill, kabler og gitar.", "De kommer fra skift p\u00e5 Team Trafikk. De er bussj\u00e5f\u00f8rer.", "Innimellom utstyret ruller de f\u00f8rste rullestolbrukerne inn. En kvinne i 80-\u00e5rsalderen p\u00e5 fyrstikkbein sier:", "\u2013 Jeg vet ikke hva jeg g\u00e5r til.", "Berit er tilbake:", "\u2013 Beboerne treffer sin familie. De treffer hverandre. Ulike familier blir kjent. Hjortenaftenene er et m\u00f8tested, og det etableres nettverk.", "Berit tar imot beboerne fra alle etasjene:", "\u2013 Velkommen! Velkommen!", "Berit er i sin fineste stas.", "\u2013 Dette er et sted der det er fint \u00e5 v\u00e6re sammen. Hjortenaftenen er en begivenhet der det er beboerne som inviterer til noe positivt. Bandene som spiller her, pleier \u00e5 sp\u00f8rre om beboerne her er i en annen kategori enn de p\u00e5 andre sykehjem. Ingen andre steder danses og synges det s\u00e5 mye som her. P\u00e5 Hjorten har vi en kultur som vi tar vare p\u00e5. En kultur som uttrykkes i sangen og dansen, men ogs\u00e5 i bildene, speilene med gullrammer, sofaene med tykk brokadem\u00f8nstret fl\u00f8yel, de gamle kopperkarene, peisen og krystallkronene.", "Lokalet er fylt av smil. Brede smil. Beboerne smiler. Familiene smiler. De ansatte smiler. Fra \u00f8re til \u00f8re.", "Det er et puslespill \u00e5 f\u00e5 plassert alle beboerne. Hvem skal sitte hvor i \u00abfinstua\u00bb p\u00e5 en hjortenaften? De samme kommer alltid f\u00f8rst. Disse setter seg i den fineste delen av stua, der det er vakre broderte puter, sofaer i rokokkostil og store malerier p\u00e5 veggene. Malerier av gamle Hjorten og kjente landemerker i Trondheim. Her sitter s\u00f8nnene til Oddrun. Den ene synger vakkert. Den andre har alltid med frukt.", "Det g\u00e5r et sus gjennom lokalet. De fra 4. etasje har kommet. De bringer med seg en energi. Mange er fysisk spreke. De g\u00e5r hvilel\u00f8st omkring p\u00e5 avdelingen. N\u00e5 tar de avstikkere rundt i hele \u00abfinstua\u00bb. De hviner, noen av dem. Pleierne f\u00e5r satt dem ned ved det faste bordet, like ved inngangspartiet.", "S\u00e5 kommer resten, litt hulter til bulter.", "De i rullestol, som har m\u00e5tte vente p\u00e5 heisene. Det er bare plass til to rullestoler om gangen i hver heis.", "Forvirrede familiemedlemmer som er p\u00e5 hjortenaften for f\u00f8rste gang. De ser ofte skrekkslagne ut. De kommer samtidig med noen av de ansatte, som har gjort ferdig arbeid som m\u00e5tte gj\u00f8res.", "Det summer i lokalet.", "Mary er i farta. Mary har bodd p\u00e5 \u00abNye Hjorten\u00bb i to \u00e5r. Mary kan med rette betegnes som \u00abet sjarmerende lite vesen\u00bb. Hun er 1,58 m h\u00f8y og tynn som en flis.", "Kirsten er ogs\u00e5 lita. Hun er 1,55 m h\u00f8y, og konverserer energisk. Hun elsker \u00e5 synge og kan alle sangene fra den gr\u00f8nne sangboka som de har i hennes etasje.", "Vanligvis sover hun. Hun sover i sofaen, i stolen hun sitter i og nesten n\u00e5r hun g\u00e5r.", "N\u00e5 lever hun.", "Tr\u00f8nderkaillan har store h\u00f8yttalere, \u00abMackie\u00bb. Det er slike som brukes p\u00e5 rockekonserter. Vegguret har stanset for lenge siden. Det viser ti p\u00e5 fem.", "Hjortenaftenen begynner kl. 17.00.", "En i Tr\u00f8ndekaillan har et spesielt forhold til Hjorten-kulturen.", "Han har v\u00e6rt med p\u00e5 en revy som presenterte gamle Hjorten-viser.", "Viser som ble skapt da Hjorten rommet en blomstrende og kj\u00e6r revyscene. Viser som ble ber\u00f8mte og elsket da gamle Hjorten eksisterte med sine t\u00e5rn, spir og dragehoder.", "\u2013 N\u00e5 er den utslettet og jevnet med jorden, den gamle sagnomsuste variet\u00e9 og tivoli, Hjorten. Den var like f\u00f8r og etter \u00e5rhundreskiftet ikke bare et landskjent begrep, men sikkert ogs\u00e5 den nordligste variet\u00e9 i verden, og med et kontinentalt ry, skriver Fredrik von der Lippe i boka \u00abHjorten Trondhjems gamle variet\u00e9 og revyteater\u00bb.", "Hjorten ble revet i 1961.", "Tr\u00f8nderkaillan serverer bl\u00f8te vitser.", "Alle ler.", "Musikkpedagog Berit \u00f8nsker velkommen.", "Hun er trivelig og blid og slett ingen primadonna. Ofte snakker hun lavt, s\u00e5 bare de som sitter akkurat foran henne h\u00f8rer hva hun sier. Det gj\u00f8r ikke s\u00e5 mye. De fleste som er til stede, har forl\u00f8pet for en hjortenaften inne.", "Berit holder velkomsttalen.", "Orkesteret spiller noen l\u00e5ter.", "Beboerne vugger og klapper takten p\u00e5 kn\u00e6rne.", "De som kommer utenfra, er ofte tilbakeholdne.", "\u00abDansel\u00f8ven\u00bb Leif entrer gulvet.", "Hans kone, som bor utenfor institusjonen, ankommer, med stokk.", "Hun kaster stokken.", "Han tar et elegant tak bak hennes rygg.", "De svinger, rundt og rundt p\u00e5 gulvet.", "\u00c9n dans eller to danser.", "Mange sitter fascinert og bare ser. Fascinasjonen har to uttrykk. Ett smilende, gjenkjennende. Uttrykket til den som har opplevd \u00abdansel\u00f8ven\u00bb Leif p\u00e5 hjortenaften tidligere. De f\u00f8rstereisende p\u00e5 en hjortenaften har et m\u00e5pende, n\u00e6rmest engstelig, uttrykk. De tror knapt sine egne \u00f8yne. Det svever en undring i lufta.", "\u2013 Er det mulig? Kan to slike gamle skrotter i det hele tatt bevege seg? Klarer de skj\u00f8re kroppene deres \u00e5 holde seg oppe i disse elegante svingene de tar? N\u00e5r faller de om?", "Evelyn Melby, som er aktivit\u00f8r p\u00e5 omsorgssenteret, forklarer ivrig:", "\u2013 Brukerne i alle etasjene f\u00e5r treffes. Hjortenaften kommer de aller fleste p\u00e5. Alle de som ikke orker \u00e5 g\u00e5 p\u00e5 andakt eller filmmatineene.", "Evelyn har alltid kort kjole og h\u00f8yh\u00e6lte sko.", "Hun svinger seg ivrig med beboerne etter tur.", "Evelyn peker p\u00e5 en av rullestoldanserne og sier:", "\u2013 Noen gangen stavrer han seg p\u00e5 beina og danser, enda han ellers ikke klarer \u00e5 g\u00e5. Musikken og dansen har en \u00absn\u00e5sakailleffekt\u00bb!", "\u00abTio tusen r\u00f6da rosor\u00bb er f\u00f8rste l\u00e5t fra Tr\u00f8nderkaillan.", "Seks m\u00e5neder gamle Storm og de noe eldre beboerne p\u00e5 Hjorten Omsorgsenter starter straks \u00e5 rugge og markere rytmen med hendene og f\u00f8ttene. 30 sekunder etter er det allerede mange par p\u00e5 gulvet. Parene best\u00e5r av beboerne, som danser med ansatte, beboerne som danser med hverandre, familiemedlemmer som danser med beboerne, og ektepar som ellers bor adskilt. Keyboardet har en absolutt \u00absound\u00bb fra tidlig 60-tall p\u00e5 \u00ablokalet\u00bb.", "\u2013 H\u00e6rre va topp, sier en kvinne p\u00e5 93.", "Det er fullt p\u00e5 gulvet. Storm er fascinert av rullestolene som svinges i dansen. Ella i rullestol danser med ei hun kjenner fra en annen etasje. De stryker hverandre p\u00e5 kinnet av gjensynsglede og glede over musikken.", "\u00abTa nordlandsnetter i favn om du kan\u00bb av Kirsti Sparboe, synges av full hals.", "Plastsandaler, finsko som er tr\u00e5kket skjeve, oppsvulmede bein i rutete t\u00f8fler, lakksko som er for sm\u00e5 og litt vonde, og bein som spinner fra rullestoler mot gulvet. F\u00f8ttene beveger seg som i en koreografi. Bevegelsene er energiske, men langsomme, som i en dr\u00f8m.", "Solveig, som ellers halvsover, smiler over hele ansiktet, mens hun danser.", "\u00abNidelven stille og vakker du er\u00bb legger ingen demper p\u00e5 energien p\u00e5 dansegulvet.", "\u00abDansel\u00f8ven\u00bb Leif svinger seg med sin kone. Han har en rutete bukse, som g\u00e5r p\u00f8nkebuksene fra 80-tallet en h\u00f8y gang.", "Mary, fra 3. etasje, sier til alle rundt bordet:", "\u2013 Dette er en str\u00e5lande fest. Det er bra med alla som kommer. Vi kjenner oss som ungdommer.", "Mary henvender seg til en tilfeldig bes\u00f8kende som akkurat g\u00e5r forbi:", "\u2013 Du kan ogs\u00e5 f\u00e5 dansa. Vi m\u00e5 jo r\u00f8r p\u00e5 oss.", "En annen kvinne, fra samme etasje som Mary, sitter ved samme bord som Mary, nikker.", "\u2013 Vi sprudler n\u00e5r vi er her.", "Hun kan oppleves som \u00ablitt sur\u00bb om man m\u00f8ter henne i gangene i 3. etasje.", "Plutselig er hun ute p\u00e5 gulvet. Ingen andre er p\u00e5 gulvet i denne delen av \u00abfinstua\u00bb.", "Hennes kropp. Alene p\u00e5 gulvet. Smilende. Tar seg til hoftene. Svinger p\u00e5 dem. Hun beveger seg som en smekker jente fra Latin-Amerika.", "\u00abN\u00e5 er det bare minner\u00bb, synger Tr\u00f8nderkaillan.", "Situasjonen minner om budskapet i en gr\u00f8nlandsk myte, \u00abFestens hellige gave\u00bb. Myten forteller om en tid da menneskene ikke hadde noen gleder. Livet var arbeid, mat og s\u00f8vn. Den ene dagen var lik den andre. Menneskenes sinn ble fort\u00e6rt av ensformighet.", "I \u00abFestens hellige gave\u00bb introduserer en gammel hunn\u00f8rn festens hemmeligheter for menneskene. Dette gj\u00f8r hun ved \u00e5 ta en ung mann i skole. Hun l\u00e6rer ham \u00e5 lage fest.", "\u2013 Menneskene er ensomme, fordi de enn\u00e5 ikke har f\u00e5tt festens gave.", "Sammen med sine foreldre lager den unge mannen en fest, slik han har l\u00e6rt det.", "P\u00e5 festen synger alle. Alle er sorgfrie og glade.", "Aslaug sitter i rullestol. Hun danser ikke. Hun gleder seg til sherryen. Aslaugs datter p\u00e5 55 \u00e5r er p\u00e5 bes\u00f8k, Hun har det alltid travelt og m\u00e5 ofte g\u00e5 tidlig. N\u00e5 strekkes armene i v\u00e6ret. F\u00f8rst en arm, s\u00e5 den andre. Det ser ut som en refleks av h\u00e5ndbevegelsene fra dansen i filmen \u00abSaturday Night Fever\u00bb.", "Storm, den yngste festdeltakeren, har kastet dongeribuksa og brettet opp ermene p\u00e5 genseren. Mange beboere responderer med beundrende hakeslipp.", "Notestativet ramler ned fra keyboardet til Carstein i Tr\u00f8nderkaillan.", "En gang sneier en rullestol borti. Neste gang er det Carstein, musikeren selv, som er for ivrig og hardhendt, n\u00e5r han vender notebladene. Musikerne, Carstein og Arnfinn, oppf\u00f8rer seg som livsglade femten\u00e5ringer som er ute p\u00e5 \u00abville veier\u00bb.", "Den unge mannen i \u00abFestens hellige gave\u00bb m\u00f8ter den gamle hunn\u00f8rnen igjen. De m\u00f8tes p\u00e5 toppen av et fjell.", "Myten slutter med f\u00f8lgende ord:", "\u2013 Tenk, den gamle, utslitte hunn\u00f8rnen var blitt ung igjen.", "Og slik er det, n\u00e5r menneskene fester, blir gamle \u00f8rner unge.", "Kaffeserveringen starter.", "Summingen og den boblende energien har roet seg. Alle sitter rolig og samtaler ved bordene.", "Arild Mo dumper ned i en sofagruppe.", "\u2013 Min mor t\u00f8r opp p\u00e5 disse hjortenaftnene. Ellers er hun fjern, men n\u00e5r musikken kommer, blir hun rolig og konsentrert. Jeg tror min far skrev et dikt som ble fremf\u00f8rt p\u00e5 Hjorten f\u00f8r krigen. Han skrev mange sanger og dikt og fikk noen inn i \u00abS\u00f8ndagsposten\u00bb. Det var mye sang hjemme hos oss. Vi sang av v\u00e5re lungers fulle kraft, slik beboerne her synger. Jeg tror mor kunne hatt glede av at det hadde v\u00e6rt sang og dans hele dagen.", "Arild Mo tar inn \u00abfinstua\u00bb med hele seg.", "\u2013 Legg merke til at de har innredet denne stua slik som beboerne er vant til fra sine liv. Finstua. Stua, der man tar imot gjester. Mange synes det er status \u00e5 f\u00e5 bes\u00f8k. \u00c5 f\u00e5 vist frem at noen bryr seg om en.", "Alle, pleiere, beboere og familie, sitter og konverserer som p\u00e5 en hvilken som helst kaffebar med en viss stil. Noen av studentene, som har praksis p\u00e5 Hjorten Omsorgssenter, har kastet av seg skoene og tripper rundt i sokkelesten.", "Det er lang pause.", "Vakkert, vemodig, men ikke trist", "Musikken begynner igjen. Stemningen er som om det er fest p\u00e5 lokalet.", "Et spenningsmoment som varer i opptil ti minutter, er en mann som sitter i rullestol. Han er ung, kanskje 50 \u00e5r og slagrammet. Skjelvende lirker han frem sigaretten og plasserer den i munnviken. Han fikler etter lighteren og holder den opp. Vil han tenne p\u00e5 r\u00f8yken, her, inne i storstua p\u00e5 Hjorten? Han pr\u00f8ver og pr\u00f8ver. De ansatte ser det ikke. Vil han virkelig r\u00f8yke inne? N\u00e5. Etter r\u00f8ykeloven!", "Lufta i spenningsballongen siver langsomt ut.", "Motorikken hans strekker ikke til!", "Musikerne i Tr\u00f8nderkaillan introduserer poetiske skildringer. De forteller om erfaringer fra sine bussturer for Team Trafikk, grytidlig om morgenen. De forteller om rev og elg. Soloppgang. Solnedgang.", "De gir av sine liv.", "Beboerne lytter.", "S\u00e5 setter de i gang med \u00abOla var fra Sandefjord\u00bb.", "\u2013 For \u00e9n ting kunne han si: \u00abmy little sweet heart\u00bb, og hun sa: \u00abyes very well\u00bb og: \u00abI love you\u00bb!", "Mary rocker p\u00e5 gulvet. Hun ser, litt misunnelig, p\u00e5 paret som danser og sier:", "\u2013 Den gamle karen dansar flott.", "Det er \u00abdansel\u00f8ven\u00bb Leif og hans kone som hennes skarpe blikk har fanget inn.", "Mary n\u00f8yer seg ikke med \u00e5 bli \u00abbjudit upp\u00bb av en pleierskene og andre omsorgsfulle bes\u00f8kende. Hun griper fatt i \u00c5se, en annen beboer. S\u00e5 danser de. Det er vakkert, vemodig, t\u00f8ft og trist. Vakkert, fordi de to er s\u00e5 vakre og s\u00e5 glade der de danser. Mary er krokete, kanskje av alle glassene hun har b\u00e5ret i Palmehaven, der hun var glassmester. Hun var ansvarlig for at glassene skulle skinne. \u00c5se er lita og vever, har kr\u00f8llete h\u00e5r som st\u00e5r til alle kanter og naive, lysebl\u00e5 \u00f8yne, som skinner. Vemodig, fordi begge disse to elsker \u00e5 bruke seg fysisk, f.eks. ved \u00e5 spasere ute. Ingen p\u00e5 omsorgssenteret har tid \u00e5 ta dem ut. Mary og \u00c5se pleier \u00e5 sitte og se ut gjennom vinduet og lengte. T\u00f8ft, fordi de har livgnisten. Mary tar ansvar. De svinger seg rundt og under armene p\u00e5 hverandre. De twister.", "Trist?", "Nei!", "Ikke trist!", "Overlege Audun Myskja mener at musikk gj\u00f8r noe med oss. Til Aftenposten forteller han at s\u00e6rlig innenfor nevrologiske lidelser har bruk av musikk og rytme vist positiv effekt.", "\u2013 Med pust, lyd og stemme kan vi p\u00e5virke b\u00e5de sinnstilstand og kroppslig smerte. / .../Ofte g\u00e5r vi rundt med destruktive tanker, med angst og depresjon. / .../ Med lyd og rytme kan vi utkonkurrere, eller overskygge, f\u00f8lelser og tanker for en stund og gi rom for andre impulser.", "Audun Myskja hevder at ord blir fattige n\u00e5r menneskene blir stilt ovenfor d\u00f8den.", "\u2013 Ofte kan musikk uttrykke det ord ikke f\u00e5r sagt.", "Det n\u00e6rmer seg avslutning. Noen sk\u00e5ler i den siste sherrysvetten. Noen sk\u00e5ler i kaffe eller saft. Det er selve sk\u00e5len som er det essensielle.", "De sk\u00e5lende g\u00e5r inn i et skjebnefellesskap der alder opph\u00f8rer. Hvem som har fremtiden foran seg eller bak seg, spiller ingen rolle, for alle er p\u00e5 hjortenaften, og alle har det fint.", "\u00abAdios Amigo\u00bb i Bj\u00f8ro H\u00e5lands versjon, avslutter det hele.", "Talglysene har brent halvveis ned.", "\u2013 Adios for alltid, det som skjer m\u00e5 skje.", "Berit B\u00f8yesen sier hjertelig takk og farvel.", "Festen er ferdig.", "Alle reiser seg.", "De ulike gruppene forsvinner litt etter litt.", "Noen legger penger i en sk\u00e5l, for \u00e5 sikre bevertning til neste hjortenaften.", "Pleieren som har danset med to rullestoler hele kvelden, tar fortsatt ansvar. Hun ruller dem inn i heisen og sier lykkelig:", "\u2013 Dette var min f\u00f8rste hjortenaften. Dette var s\u00e5 artig.", "Heisene fylles opp.", "Noen skal av i 3. etasje. Noen skal videre til 4. etasje. Det er avskjed beboerne imellom. Stryking p\u00e5 kinn og nussing.", "\u2013 Takk for laget.", "Idet hun tusler ut av heisen i 4. etasje, sp\u00f8r Astrid:", "\u2013 Er vi p\u00e5 rett vei?", "Kilder:", "Reportasjen er basert p\u00e5 deltakelser p\u00e5 tre hjortenaftener, med hovedvekt p\u00e5 et observasjonsbes\u00f8k 26/3 2009, p\u00e5 to sangstunder og utallige private bes\u00f8k i en periode p\u00e5 ett og et halvt \u00e5r.", "Intervju med aktivit\u00f8r Evelyn Melby, musikkpedagog Berit B\u00f8yesen og p\u00e5r\u00f8rende/s\u00f8nn Arild Mo.", "http://www.alternativ.no/Nyheter/AudunMyskja.html", "Den gr\u00f8nlandske myten \u00abFesten hellige gave\u00bb. Panter Tanter Produksjoner fikk tilsendt denne myten fra det gr\u00f8nlandske teateret Tukak, mens teateret virket i Danmark (1975\u20131984)", "Fredrik von der Lippe: \u00abHjortenTrondhjems gamle variet\u00e9 og revyteater\u00bb.", "Har du erfaringer med personer med demens? Del dine erfaringer og si din mening om norsk eldrepolitikk her .", "NETTM\u00d8TE TIRSDAG: Har du sp\u00f8rsm\u00e5l om alzeheimer og demens?"]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "cc58ebb585cbd8331193cac5f4690168535acc76eea3dbf5ee4679a70b3338a0"}, {"field": "createtime", "value": "2015-12-02T16:16:13.000Z"}, {"field": "description", "value": "Denne reportasjen fra en \u00abhjortenaften\u00bb p\u00e5 Hjorten omsorgssenter skrev Berit Rusten som en oppgave p\u00e5 Fagforfatterstudiet ved Journalistutdanningen - H\u00f8gskolen i Oslo, som hun har tatt det siste \u00e5ret."}, {"field": "dominantimage", "value": "http://www.adressa.no/incoming/article1359118.ece5/ALTERNATES/w980-default/berit_karen_001_11rfaawr.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/38955332f3a16e35cf228800279af1ff5fa8c798.jpg?598396f7"}, {"field": "dominantthumbnaildimensions", "value": "300x169"}, {"field": "heading", "value": ["En hjortenaften gj\u00f8r gamle \u00f8rner unge -adressa.no", "P\u00e5 en hjortenaften kan alt hende", "Mange er velkommen", "Alle finner sin plass", "Det har hendt mye p\u00e5 Hjorten", "Noe gjentar seg", "Noe magisk er i emning", "Dansen og musikken gj\u00f8r gamle \u00f8rner unge", "Et intermesso", "Det som skjer, det skjer"]}, {"field": "id", "value": "38955332f3a16e35cf228800279af1ff5fa8c798"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-concept", "value": ["\u00f8rner unge", "gamle \u00f8rner unge", "hjortenaften", "gamle \u00f8rner", "dans", "fest", "hellige gave", "gamle", "etasje", "ung mann", "festen hellige gave", "festen hellige", "beboerne"]}, {"field": "kw-entity", "value": ["kirsti sparboe", "hjorten trondhjems", "aftenposten", "tanter produksjoner", "tr\u00f8ndekaillan", "fredrik", "brede", "carstein", "carstein og arnfinn", "s\u00f8ndagsposten", "alene", "astrid", "festen", "fagforfatterstudiet", "mackie", "mary og \u00e5se", "solveig", "saturday night fever", "hjorten", "storm", "leif", "tr\u00f8nderkaillan", "palmehaven", "oddrun", "mary", "journalistutdanningen", "latin-amerika", "hjorten omsorgssenter", "lippe", "tukak", "nye hjorten", "berit", "amigo", "bj\u00f8ro h\u00e5lands", "aslaug", "\u00e5se", "kirsten", "team trafikk", "hjorten omsorgsenter"]}, {"field": "kw-location", "value": ["sandefjord", "danmark", "trondheim", "oslo", "ola"]}, {"field": "kw-pageclass", "value": "article"}, {"field": "kw-person", "value": ["berit rusten", "berit b\u00f8yesen", "audun myskja", "evelyn melby", "arild mo"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/incoming/article1359118.ece5/ALTERNATES/w980-default/berit_karen_001_11rfaawr.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En hjortenaften gj\u00f8r gamle \u00f8rner unge"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article1498247.ece"}, {"field": "pageclass", "value": ["article"]}, {"field": "publishtime", "value": "2010-06-26T08:07:48.000Z"}, {"field": "recs-articleid", "value": "851529"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2010-06-26T08:07:48.000Z"}, {"field": "recs-rawtitle", "value": "En hjortenaften gj\u00f8r gamle \u00f8rner unge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Denne reportasjen fra en \u00abhjortenaften\u00bb p\u00e5 Hjorten omsorgssenter skrev Berit Rusten som en oppgave p\u00e5 Fagforfatterstudiet ved Journalistutdanningen - H\u00f8gskolen i Oslo, som hun har tatt det siste \u00e5ret."}, {"field": "thumbnail", "value": "http://content-thumbnail.cxpublic.com/content/thumbnail200x150/38955332f3a16e35cf228800279af1ff5fa8c798.jpg?598396f7"}, {"field": "thumbnailfullheightdimensions", "value": "200x3807"}, {"field": "timestamp", "value": "2017-08-03T21:34:47.000Z"}, {"field": "title", "value": "En hjortenaften gj\u00f8r gamle \u00f8rner unge"}, {"field": "url", "value": "http://www.adressa.no/nyheter/helse/article1498247.ece"}, {"field": "urlhash", "value": "38955332f3a16e35cf228800279af1ff5fa8c798"}], "score": 0.9095239, "siteId": "9222270286501375973", "id": "38955332f3a16e35cf228800279af1ff5fa8c798"}

