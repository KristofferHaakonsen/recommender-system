{"fields": [{"field": "modifiedtime", "type": "time", "value": "2017-03-08T06:46:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "st\u00e5le lang\u00f8rgen"}, {"field": "body", "value": ["Saken oppdateres.", "If\u00f8lge bostyret har selskapene der mannen er styreleder systematisk latt v\u00e6re \u00e5 betale krav til det offentlige, blant annet skattetrekk og arbeidsgiveravgift.", "Omfanget er s\u00e5 stort at bostyret mener at \u00abmye av den totale forretningsvirksomheten i konkursselskapene er finansiert gjennom ubetalte krav til offentlige myndigheter\u00bb, if\u00f8lge sluttinnberetningene for de seks konkursboene som advokat Stein Knut Tonning hos Arntzen de Besche er bostyrer for.", "- Bostyret er av den oppfatning at det har v\u00e6rt en gjennomg\u00e5ende uforsvarlig forretningsf\u00f8rsel, sier Tonning til Adresseavisen.", "Sist fredag sendte Tonning de seks sluttinnberetningene inn til b\u00e5de S\u00f8r-Tr\u00f8ndelag tingrett og til Tr\u00f8ndelag politidistrikt.", "Bostyret mener at den 73 \u00e5r gamle styrelederen i selskapene, Harald Loe-Olsen, b\u00f8r ilegges konkurskarantene i to \u00e5r, og i tillegg frad\u00f8mmes retten til \u00e5 drive n\u00e6ringsvirksomhet.", "If\u00f8lge innberetningene er det skjellig grunn til mistanke om brudd mot b\u00e5de regnskapsloven, bokf\u00f8ringsloven, skattebetalingsloven, aksjeloven og straffeloven.", "Tonning sier at regnskapsf\u00f8ringen og \u00f8konomistyringen i selskapene har v\u00e6rt sv\u00e6rt mangelfull og kritikkverdig, og at Loe-Olsen ikke har vist vilje og evne til en forsvarlig \u00f8konomisk styring.", "Loe-Olsen avviser kritikken fra bostyret, men erkjenner at han han er ansvarlig for selskapene.", "- N\u00e5r man st\u00e5r som daglig leder og styreleder s\u00e5 er man ansvarlig. Jeg har ingen kommentarer utover det, sier Loe-Olsen til Adresseavisen.", "Loe-Olsen avviser ogs\u00e5 at han hadde d\u00e5rlig kontroll i selskapene.", "- Nei, det hadde vi ikke, sier han.", "Alle de syv konkursselskapene var del av samme selskapsgruppering, med Malvik-selskapet Sveberg Industrier som morselskap.", "Virksomheten drev blant annet med eiendomsutvikling, produksjon av byggeelementer og moduler og drift av pendlerhotell for utenlandske arbeidere.", "45 ansatte, hovedsakelig polske arbeidere, ble oppsagt da Loe-Olsen selv meldte oppbud i et av datterselskapene i april 2015 . Dette selskapet sto bak boligprosjekter i Trondheim og Stj\u00f8rdal.", "Tonning er bostyrer for konkursboet til Sveberg Industrier, og selskapene Modulhus Norge, Norsk Byggleasing, Malvik Industri og Service Invest, Bygg-Pro Entrepren\u00f8r og Speed Charter. De to siste ble henholdsvis tvangsavviklet og tvangsoppl\u00f8st i retten, men omtales i innberetningene ogs\u00e5 som konkursselskaper.", "Innberetningene viser at det har kommet inn 159 krav p\u00e5 til sammen 98,2 millioner kroner mot selskapene, hvor kravene fra det offentlige er p\u00e5 rundt 5,7 millioner kroner.", "Tonning sier at kravene er betydelige, men at det er enkelte dobbelkrav siden det er samme bank som har finansiert flere selskaper.", "De st\u00f8rste kravene er rettet mot selskapet Modulhus Norge, der 96 kreditorer har fremmet krav p\u00e5 til sammen 59,5 millioner kroner.", "Bostyret mener at alle selskapene ble driftet for kreditors regning i til dels lange perioder f\u00f8r de enten ble sl\u00e5tt konkurs eller tvangsoppl\u00f8st.", "I tillegg har advokat Eirik Edvardsen hos Steenstrup Stordrange v\u00e6rt bostyrer for et syvende selskap, Byggsynk AS, som ogs\u00e5 var del av samme gruppe.", "Her har det kommet inn 202 krav p\u00e5 til sammen 21,7 millioner kroner, viser innberetningen. Ogs\u00e5 her mener bostyret at selskapet var insolvent i flere m\u00e5neder f\u00f8r styret begj\u00e6rte oppbud.", "If\u00f8lge leder Jan Erik Slind ved V\u00e6rnesregionens skatteoppkreverkontor betyr de samlede kravene at dette er Malviks st\u00f8rste konkurs noensinne.", "Enkelte eiendeler er overlatt til panthavere, og if\u00f8lge innberetningene er det ikke ytterligere verdier igjen til kreditorene i noen av boene.", "Loe-Olsen sier at han ikke kjenner seg igjen i st\u00f8rrelsen p\u00e5 kravene mot selskapene, og hevder at han selv har betalt inn skattetrekksmidler av egen lomme.", "- Jeg kjenner meg ikke igjen i tallene. Det var en hel del verdier i selskapene ogs\u00e5, s\u00e5 hvis man tar med pantsikrede l\u00e5n, s\u00e5 kanskje man kommer opp i slike summer, sier han.", "I forrige uke gikk Loe-Olsen konkurs igjen med et nytt selskap i samme gruppering. Dette selskapet het tidligere Bygg-Pro Industrier, men like f\u00f8r konkursen skiftet det navn til Skrent AS.", "Stein Knut Tonning er bostyrer ogs\u00e5 i denne konkursen, men sier at bobehandlingen er i en tidlig fase, og at det er for tidlig \u00e5 gi noen konklusjoner.", "Hegra Sparebank har finansiert deler av Loe-Olsens virksomhet. Administrerende banksjef Arne Martin Laukvik sier at eventuelle tap vil avhenge av realiseringen av panteverdiene, og at det er et arbeid som ikke er ferdig."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "18895f6256ca27a4d9e165139f3fdb6ab554f9520183011a0bba58528c7c1393"}, {"field": "createtime", "value": "2017-03-08T06:50:24.000Z"}, {"field": "description", "value": "Bostyreren ber om at boligutbyggeren fra Malvik frad\u00f8mmes retten til \u00e5 drive n\u00e6ringsvirksomhet, etter det de mener er omfattende lovbrudd i flere selskaper."}, {"field": "dominantimage", "value": "http://www.adressa.no/pluss/okonomi/article14403048.ece/apw9yy/ALTERNATES/w980-default/bygg%20pro2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ac728afb25512bfe85b58926a9c32659137f4fea.jpg?5965e15d"}, {"field": "dominantthumbnaildimensions", "value": "300x169"}, {"field": "heading", "value": ["Politianmelder tr\u00f8ndersk boligutbygger etter syv konkurser -adressa.no", "Sendt til politiet", "Utenlandske arbeidere", "- Malviks st\u00f8rste konkurs", "Ny konkurs"]}, {"field": "id", "value": "ac728afb25512bfe85b58926a9c32659137f4fea"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-company", "value": ["byggsynk as", "skrent as"]}, {"field": "kw-concept", "value": ["konkurs", "bostyret", "selskapet", "krav", "millioner kroner"]}, {"field": "kw-entity", "value": ["malvik industri og service invest", "speed charter", "v\u00e6rnesregionens", "steenstrup stordrange", "malvik industri", "sparebank", "trondheim og stj\u00f8rdal", "bygg-pro industrier", "sveberg industrier", "arntzen de besche", "bygg-pro entrepren\u00f8r", "modulhus norge", "adresseavisen", "bygg-pro entrepren\u00f8r og speed charter", "norsk byggleasing", "service invest"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag", "malvik"]}, {"field": "kw-pageclass", "value": "article"}, {"field": "kw-person", "value": ["harald loe-olsen", "eirik edvardsen", "arne martin laukvik", "stein knut tonning", "jan erik slind"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14403048.ece/apw9yy/ALTERNATES/w980-default/bygg%20pro2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politianmelder tr\u00f8ndersk boligutbygger etter syv konkurser"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/03/08/Politianmelder-tr%C3%B8ndersk-boligutbygger-etter-syv-konkurser-14403049.ece"}, {"field": "pageclass", "value": ["article"]}, {"field": "publishtime", "value": "2017-03-08T06:46:47.000Z"}, {"field": "recs-articleid", "value": "14403049"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-03-08T06:46:47.000Z"}, {"field": "recs-rawtitle", "value": "Politianmelder tr\u00f8ndersk boligutbygger etter syv konkurser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Bostyreren ber om at boligutbyggeren fra Malvik frad\u00f8mmes retten til \u00e5 drive n\u00e6ringsvirksomhet, etter det de mener er omfattende lovbrudd i flere selskaper."}, {"field": "thumbnail", "value": "http://content-thumbnail.cxpublic.com/content/thumbnail200x150/ac728afb25512bfe85b58926a9c32659137f4fea.jpg?5965e15d"}, {"field": "thumbnailfullheightdimensions", "value": "200x1883"}, {"field": "timestamp", "value": "2017-07-12T08:44:13.000Z"}, {"field": "title", "value": "Politianmelder tr\u00f8ndersk boligutbygger etter syv konkurser"}, {"field": "url", "value": "http://www.adressa.no/pluss/okonomi/2017/03/08/Politianmelder-tr%c3%b8ndersk-boligutbygger-etter-syv-konkurser-14403049.ece"}, {"field": "urlhash", "value": "ac728afb25512bfe85b58926a9c32659137f4fea"}], "score": 0.8949693, "siteId": "9222270286501375973", "id": "ac728afb25512bfe85b58926a9c32659137f4fea"}

