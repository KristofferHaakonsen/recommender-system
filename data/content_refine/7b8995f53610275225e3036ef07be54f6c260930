{"fields": [{"field": "modifiedtime", "type": "time", "value": "2012-04-11T13:44:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["christian kj\u00f8laas", "siv.\u00f8k/cand.jur", "hist", "avd. trondheim \u00f8konomiske h\u00f8gskole"]}, {"field": "body", "value": ["Saken oppdateres.", "Arbeidsgiver vil ha et legitimt behov for \u00e5 iverksette ulike kontrolltiltak overfor arbeidstakere i virksomheten,blant annet for \u00e5 overv\u00e5ke ressursbruk og sikkerhet. Arbeidstaker vil p\u00e5 sin side kunne oppleve dette som inngripende, og i mange tilfeller som en krenkelse av sin egen integritet. Et sentralt sp\u00f8rsm\u00e5l er derfor: Hvordan skal arbeidsgivers og arbeidstakers behov avbalanseres mot hverandre, i den grad de m\u00e5tte v\u00e6re motstridende? Reglene for dette finner vi f\u00f8rst og fremst i arbeidsmilj\u00f8loven av 2005 (kapittel 9) og i person-opplysningsloven av 2000.", "Hovedregelen er formulert i arbeidsmilj\u00f8loven \u00a7 9-1. Den sier at arbeidsgiver bare kan iverksette kontrolltiltak overfor arbeidstaker n\u00e5r tiltaket har saklig grunn i virksomhetens forhold og det ikke inneb\u00e6rer en uforholdsmessig belastning for arbeidstakeren. Det er alts\u00e5 to betingelser som m\u00e5 oppfylles. Arbeidstaker m\u00e5 ha et saklig og velbegrunnet form\u00e5l med \u00e5 kontrollere arbeidstaker. Men det er ikke tilstrekkelig. Kontrolltiltaket m\u00e5 ikke representere en uforholdsmessig ulempe for arbeidstakeren. Personopplysningsloven gir generelle regler for hvordan arbeidsgiver skal behandle personopplysninger. Reglene gjelder ogs\u00e5 de personopplysninger som springer ut av kontrolltiltak. Vi skal kort se p\u00e5 noen noks\u00e5 f\u00f8lsomme kontrollomr\u00e5der.", "Hvilke helseopplysninger kan arbeidsgiver innhente ved ansettelse av nye medarbeidere? Og kan arbeidsgiver kreve at arbeidss\u00f8ker eller arbeidstaker underkaster seg medisinske unders\u00f8kelser? Dette reguleres av arbeidsmilj\u00f8loven. Hovedregelen ved ansettelse er at bare n\u00f8dvendige helseopplysninger kan innhentes. Lovbestemmelsen knytter n\u00f8dvendighet til det \u00ab\u00e5 utf\u00f8re de arbeidsoppgaver som knytter seg til stillingen\u00bb. Arbeidss\u00f8kers generelle helsetilstand eller sykdomshistorie kan ikke arbeidsgiver sjekke hvis det ikke har betydning for utf\u00f8relsen av arbeidsoppgavene. Men det er adgang til \u00e5 sp\u00f8rre om helsemessige forhold som vil kunne ha betydning for \u00e5 tilpasse arbeidsmilj\u00f8et. Men opplysningene m\u00e5 alts\u00e5 v\u00e6re n\u00f8dvendige .", "Arbeidsgiver har bare en begrenset adgang til \u00e5 kreve medisinske unders\u00f8kelser av arbeidstaker. En slik adgang vil foreligge n\u00e5r det f\u00f8lger av lov eller forskrift (for eksempel innen luft- og sj\u00f8fart),ved stillinger som inneb\u00e6rer en s\u00e6rlig risiko eller hvis det er n\u00f8dvendig for \u00e5 verne liv eller helse. Bekymring over d\u00e5rlig arbeidsinnsats er ikke tilstrekkelig. Kameraoverv\u00e5king er et kontrolltiltak som arbeidstaker kan oppleve som sv\u00e6rt inngripende. Mange vil f\u00f8le et sterkt ubehag ved \u00e5 bli observert av et ukjent \u00f8ye gjennom et kamera. Det er derfor gitt stramme regler om dette i personopplysningsloven og den tilh\u00f8rende forskriften. Hovedregelen er at det m\u00e5 foreligge et s\u00e6rskilt behov for \u00e5 bruke kamera. Det er mer enn en saklig grunn. Det m\u00e5 foreligge en konkret trussel for eksempel knyttet til det \u00e5 beskytte liv og helse eller hindre og avdekke kriminalitet.Men det m\u00e5 alltid vurderes i hvilken grad problemet kan l\u00f8ses med mindre belastende virkemidler enn kameraoverv\u00e5king. Arbeidsgivers rett til innsyn i arbeidstakers jobbmessige e-postkasse var lenge et uklart og konfliktfylt omr\u00e5de, hvor blant annet en del konkrete saker fikk betydelig mediaoppmerksomhet. I 2009 kom det klargj\u00f8rende regler rundt dette gjennom tilleggsbestemmelser i personopplysningsloven- og forskriften. Det er to aspekter ved arbeidsgivers eventuelle innsyn: Hva m\u00e5 til for at arbeidsgiver skal kunne forlange innsyn i den ansattes e-postkasse p\u00e5 jobb? Og hvilken fremgangsm\u00e5te skal man i s\u00e5 fall f\u00f8lge?", "Hovedregelen er at innsyn kan v\u00e6re tillatt n\u00e5r det er n\u00f8dvendig for \u00e5 ivareta den daglige driften eller andre \u00abberettigede interesser\u00bb ved virksomheten. Arbeidsgiver kan ogs\u00e5 kreve innsyn ved begrunnet mistanke om at bruk av e-postkassen inneb\u00e6rer grovt brudd p\u00e5 de plikter som f\u00f8lger av arbeidsforholdet, og som eventuelt kan gi grunnlag for oppsigelse eller avskjed. Lekkasje av bedriftshemmeligheter, trakassering av kolleger og kriminelle forhold kan v\u00e6re eksempler. Men mistanken m\u00e5 p\u00e5 forh\u00e5nd v\u00e6re begrunnet. Hvis det foreligger grunnlag for \u00e5 kreve innsyn, s\u00e5 er hovedregelen at arbeidstaker skal varsles og f\u00e5 anledning til \u00e5 uttale seg. Arbeidstaker skal ogs\u00e5 s\u00e5 langt som mulig gis anledning til \u00e5 v\u00e6re til stede n\u00e5r innsynet foretas.", "GPS-sporing av kj\u00f8ret\u00f8yer/ansatte har i sommer f\u00e5tt mediaoppmerksomhet ved at et avfallsselskap varslet oppsigelse av en ansatt som hadde tatt for lange pauser, men samtidig krevd overtidsbetaling. Dette ble avdekket gjennom GPS som var installert i kj\u00f8ret\u00f8yene med det form\u00e5l \u00e5 sjekke om avfallskontainere ble t\u00f8mt som forutsatt. At overv\u00e5kingen ogs\u00e5 avdekketfor lange pauser, kom som \u00aboverskuddsinformasjon\u00bb. Dette er problematisk i forhold til personopplysningsloven og i forhold til arbeidsmilj\u00f8-lovens krav om at kontrolltiltak ikke skal inneb\u00e6re en urimelig belastning. Et grunnprinsipp er at innhentede personopplysninger bare skal brukes for det form\u00e5l som de er innhentet for og som arbeidstaker er informert om. Det er viktig for personvernet. Hvis form\u00e5let er \u00e5 utnytte bilparken mest mulig effektivt (fl\u00e5testyring), er det relevant \u00e5 vite hvor biler og sj\u00e5f\u00f8rer befinner seg til enhver tid. Men slike opplysninger vil det for eksempel ikke v\u00e6re n\u00f8dvendig \u00e5 lagre. Da krever loven at de slettes. Man ser for tiden en kraftig \u00f8kning i omfanget av GPS-overv\u00e5king av kj\u00f8ret\u00f8yer, og Datatilsynet rapporterer om et \u00f8kende antall henvendelser fra bekymrede arbeidstakere.", "De problemstillinger som her er skissert, har mye til felles med diskusjonen rundt datalagringsdirektivet. Velbegrunnede form\u00e5l kan kollidere med personvernet. Men vi b\u00f8r vokte oss for de gode hensikters tyranni. Det er ingen grunn til \u00e5 gi frie t\u00f8yler.", "christian.kjolaas@hist.no"]}, {"field": "category0", "value": "meninger"}, {"field": "contenthash", "value": "90b5bc22c612be925f4583b302b08e6f80d1f5d574036ef422e7be81d21fa93f"}, {"field": "createtime", "value": "2017-03-01T19:41:34.000Z"}, {"field": "description", "value": "Hvordan skal arbeidsgivers behov for kontroll avveies mot arbeidstakers behov for \u00e5 beskytte sin egen integritet? Eksempler: Helsesjekk, kameraoverv\u00e5king, innsyn i e-post, GPS-sporing."}, {"field": "dominantimage", "value": "http://www.adressa.no/incoming/article1366686.ece5/ALTERNATES/w980-default/Kronikkfoto%200709"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b8995f53610275225e3036ef07be54f6c260930.jpg?58b723ee"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r arbeidsgiver ser deg -adressa.no"}, {"field": "id", "value": "7b8995f53610275225e3036ef07be54f6c260930"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["velbegrunnet form\u00e5l", "arbeidsgiver", "arbeidstakers behov", "arbeidstaker", "kreve innsyn", "medisinske unders\u00f8kelser", "lange pauser"]}, {"field": "kw-entity", "value": "datatilsynet"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1366686.ece5/ALTERNATES/w980-default/Kronikkfoto%200709"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r arbeidsgiver ser deg"}, {"field": "og-type", "value": "article"}, {"field": "og-url", "value": "http://www.adressa.no/meninger/article1526385.ece"}, {"field": "pageclass", "value": null}, {"field": "publishtime", "value": "2010-09-07T09:56:28.000Z"}, {"field": "recs-articleid", "value": "1141901"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-09-07T09:56:28.000Z"}, {"field": "recs-rawtitle", "value": "N\u00e5r arbeidsgiver ser deg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvordan skal arbeidsgivers behov for kontroll avveies mot arbeidstakers behov for \u00e5 beskytte sin egen integritet? Eksempler: Helsesjekk, kameraoverv\u00e5king, innsyn i e-post, GPS-sporing."}, {"field": "thumbnail", "value": "http://content-thumbnail.cxpublic.com/content/thumbnail200x150/7b8995f53610275225e3036ef07be54f6c260930.jpg?58b723ee"}, {"field": "thumbnailfullheightdimensions", "value": "200x1701"}, {"field": "timestamp", "value": "2017-03-01T19:41:34.000Z"}, {"field": "title", "value": "N\u00e5r arbeidsgiver ser deg"}, {"field": "url", "value": "http://www.adressa.no/meninger/article1526385.ece"}, {"field": "urlhash", "value": "7b8995f53610275225e3036ef07be54f6c260930"}], "score": 0.65426564, "siteId": "9222270286501375973", "id": "7b8995f53610275225e3036ef07be54f6c260930"}

