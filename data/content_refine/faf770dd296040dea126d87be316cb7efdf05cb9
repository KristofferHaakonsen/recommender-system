{"fields": [{"field": "modifiedtime", "type": "time", "value": "2016-11-08T10:17:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["F\u00f8dsel", "Helse", "Svangerskap"]}, {"field": "author", "value": "kristine grue langset"}, {"field": "body", "value": ["Saken oppdateres.", "Nasjonal faglig retningslinje for barselomsorgen anbefaler at kommunene har en jordmortjeneste som kommer p\u00e5 hjemmebes\u00f8k til barselkvinner 1\u20133 dager etter utskriving fra sykehus.", "Men tall fra en fersk unders\u00f8kelse Ammehjelpen har gjort, viser at bare 11 prosent av alle barselkvinner i Norge bor i en kommune som f\u00f8lger r\u00e5det i de nasjonale retningslinjene. Tallene gjelder for 2015.", "Ammehjelpen er bekymret og mener barselkvinner i Norge fortjener et bedre tilbud fra det offentlige.", "Nasjonal faglig retningslinje for barselomsorgen sier f\u00f8lgende om:Hjemmebes\u00f8kFor kvinner og nyf\u00f8dte hvor det vurderes som like trygt med oppf\u00f8lging i hjemmet / lokalt som i f\u00f8de-/barselavdeling, anbefales ett hjemmebes\u00f8k av jordmor innen f\u00f8rste\u2013andre d\u00f8gn etter hjemreisen. For kvinner med gode erfaringer fra tidligere f\u00f8dsel, amming og barseltid tilbys det ett hjemmebes\u00f8k av jordmor i l\u00f8pet av de tre f\u00f8rste d\u00f8gnene etter hjemreisen.", "For kvinner med vanskelig ammestart, komplisert f\u00f8dselsforl\u00f8p, ambulant f\u00f8dsel / hjemmef\u00f8dsel eller familier i en risikosituasjon b\u00f8r det tilbys ytterligere hjemmebes\u00f8k i l\u00f8pet av den f\u00f8rste uken etter f\u00f8dselen.", "Det anbefales hjemmebes\u00f8k av helses\u00f8ster til alle nyf\u00f8dte. F\u00f8rste bes\u00f8k b\u00f8r gjennomf\u00f8res 7.\u201310. dag etter f\u00f8dselen.", "Utover dette foresl\u00e5s det en konsultasjon / et hjemmebes\u00f8k mellom 14. og 21. d\u00f8gn etter f\u00f8dselen etter en individuell vurdering.", "Utreise fra f\u00f8de-/barselavdelingenSykehusoppholdets varighet tilpasses kvinnens og den nyf\u00f8dtes behov. Vurderingen gj\u00f8res i samr\u00e5d med kvinnen. Hjemreise forutsetter et organisert barseltilbud p\u00e5 hjemstedet og st\u00f8tte fra kvinnens nettverk/partner.", "Tilrettelegging for ammingDet anbefales at Ti trinn for vellykket amming er minstestandard for svangerskaps-, f\u00f8dsels- og barselomsorgen. Alt relevant helsepersonell utdannes og etterutdannes i henhold til disse kravene. Kvinner og nyf\u00f8dte sikres tilgang til ammekyndig helsepersonell.", "Det foresl\u00e5s at en kvinne som \u00f8nsker \u00e5 amme, enten f\u00e5r v\u00e6re p\u00e5 barselavdelingen inntil ammingen fungerer tilfredsstillende og barnet ern\u00e6res med morsmelk, eller at f\u00f8de-/barselavdelingen ved utskriving har forsikret seg om at kvinnen vil f\u00e5 tilstrekkelig hjelp ved hjemmebes\u00f8k og konsultasjon p\u00e5 helsestasjon.", "(Kilde:Helsedirektoratet)", "Vis fakta", "Unders\u00f8kelsen viser at kommunene tilknyttet Helse Nord er verst. Bortsett fra Vard\u00f8, som har et veldig godt tilbud til sine barselkvinner og er en av vinnerne p\u00e5 landsbasis, tilbys det nesten ikke hjemmebes\u00f8k av jordmor i Finnmark.", "I Nordland er det marginalt bedre stilt, men det er f\u00e5 kommuner som sender jordmor p\u00e5 hjemmebes\u00f8k. And\u00f8y kommune er et gledelig unntak. I Troms tilbyr ingen av kommunene Ammehjelpen har f\u00e5tt svar fra hjemmebes\u00f8k av jordmor helt i tr\u00e5d med retningslinjen.", "Andre fylker som markerer seg p\u00e5 taperlisten er Nord-Tr\u00f8ndelag, Hedmark, \u00d8stfold og delvis Oslo.", "Ammehjelpen sier funnene er alarmerende, s\u00e6rlig sett i sammenheng med at flere sykehus planlegger \u00e5 bygge ned barselkapasiteten p\u00e5 sykehusene og innf\u00f8rer s\u00e5kalt ambulant f\u00f8dsel hvor kvinnen skrives ut etter f\u00e5 timer.", "\u2014 \u00abMind the gap\u00bb, bruker vi \u00e5 si. Mange barselkvinner blir altfor tidlig skyflet ut fra barselavdelingen, men til et vakuum fordi hjemmebes\u00f8ket ikke skjer innen tre dager etter hjemkomst, sier leder i Ammehjelpen, Anne Sigstad. - Vi \u00f8nsker med unders\u00f8kelsen \u00e5 gi et signal til myndighetene, fylkene og kommunene om at retningslinjen som ble innf\u00f8rt for to \u00e5r siden ikke etterleves, sier Lillan Haugen.", "Hun er lege og ammehjelper og st\u00e5r sammen med Ammehjelpen Troms\u00f8 og omegn bak unders\u00f8kelsen.", "Ammehjelpen er en partipolitisk uavhengig frivillig humanit\u00e6r organisasjon.", "Gjennom mor-til-mor-kontakt gir vi gratis r\u00e5d og st\u00f8tte til ammende m\u00f8dre.", "En Ammehjelper er en kvinne som selv har ammet sine barn, og som har dokumentert gode kunnskaper om amming gjennom Ammehjelpens egne godkjenningsrutiner.", "Disse kvinnene stiller sin tid til disposisjon for m\u00f8dre som trenger st\u00f8tte og veiledning i ammeperioden.", "Organisasjonen har i dag ca 140 frivillige Ammehjelpere (r\u00e5dgivere) og har eksistert siden 1968.", "Vis fakta", "Jordm\u00f8dre erfarer at telefonen kommer fortere og fortere opp etter f\u00f8dsel:", "Ammehjelpen vet om jordm\u00f8dre som jobber p\u00e5 fritiden fordi de har ikke samvittighet til annet.", "Solveig Aarset Vatten er jordmor i vesle Halsa kommune i M\u00f8re og Romsdal som har rundt 15 f\u00f8dsler i \u00e5ret.", "\u2014 Siden jeg som kommunejordmor jobber i 70 prosent stilling ved f\u00f8deavdelingen i Kristiansund, er det umulig \u00e5 gjennomf\u00f8re hjemmebes\u00f8k av jordmor til alle 1-3 d\u00f8gn etter hjemreise. Dette l\u00f8ses ved at jeg har tett kontakt per telefon med barselkvinnene fra hjemreise og frem til f\u00f8rste hjemmebes\u00f8k. Der det trengs hjemmebes\u00f8k f\u00f8r jordmor kan komme, sendes helses\u00f8ster ut. Mye av den tette oppf\u00f8lgingen og tilpassede ammehjelpen gj\u00f8r jordmor og helses\u00f8ster p\u00e5 fritiden, p\u00e5 kveld, natt, i helg og h\u00f8ytider, forteller Vatten.", "\u2014 Det er viktig \u00e5 huske at vi har en sv\u00e6rt god f\u00f8dsels- og barselomsorgen i Norge. Vi blir gjentatte ganger k\u00e5ret til det beste landet \u00e5 v\u00e6re mor i. Regjeringen har hatt en sterk satsing p\u00e5 helsestasjonene og skolehelsetjenesten p\u00e5 over 860 millioner kroner siden regjeringsskiftet. Det er for at kommunene skal gi barn, unge og familier et bedre og mer tilgjengelig helsetilbud, sier statssekret\u00e6r Lisbeth Normann i Helse- og omsorgsdepartementet", "Departementet peker p\u00e5 at satsningen gir gode resultater.", "\u2014 S\u00e5 vil det v\u00e6re opp til den enkelte kommunene, som kjenner sine innbyggere best, \u00e5 vurdere hvilke yrkesgrupper det er behov for. Mange kommuner b\u00f8r nettopp styrke tjenesten med for eksempel jordm\u00f8dre, sier Normann.", "Anne Sigstad mener det trolig er flust av flinke jordm\u00f8dre og barnepleiere p\u00e5 barselavdelingene som ikke rekker \u00e5 bruke kompetansen sin f\u00f8r barselkvinnen har forduftet, eller fordi det er for mange \u00e5 rekke over.", "\u2014 Vi opplever fra tid til annen \u00e5 bli oppringt fra kvinner idet de faktisk fremdeles er innlagt p\u00e5 barselhotell, forteller hun.", "I fjor ble det f\u00f8dt rundt 59.000 barn i Norge.", "\u2014 Det er betegnende at Ammehjelpen til sammenligning mottok 23.000 foresp\u00f8rsler via mail, telefon og Facebook i 2015, og hittil i \u00e5r har vi registrert en tretti prosents \u00f8kning fra i fjor. Vi har opplevd en formidabel \u00f8kning i henvendelser de siste \u00e5rene, og s\u00e6rlig p\u00e5 sosiale medier, sier Sigstad.", "Hjelpende ord fra mor til mor er slagordet til Ammehjelpen.", "\u2014 Du kan v\u00e6re den flinkeste jordmor, men du kan ikke godkjennes som ammehjelper dersom du ikke har egen ammeerfaring. Ammehjelpen har b\u00e5de lekfolk og helsepersonell i sine rekker. Det finnes knapt et ammesp\u00f8rsm\u00e5l som en eller annen i nettverket ikke kan finne ut av. - Hva lurer nybakte m\u00f8dre p\u00e5?", "\u2014 Det g\u00e5r mye i ammeteknikk, s\u00e5re brystvorter, infeksjon. S\u00e5 er det noen i blant som har barn med fysiologiske hemminger som gj\u00f8r amming vanskeligere, slikt som stramt tungeb\u00e5nd. Skj\u00f8nner vi at ammeproblemene er av mer psykisk karakter hos mor, er vi n\u00f8ye med \u00e5 henvise til f\u00f8rstelinjetjeneste, helses\u00f8ster, fastlege, psykolog, sier Sigstad.", "Ammehjelpen vet at ammeproblemer starter tidlig for mange. N\u00e5r mange kvinner ikke f\u00e5r reell oppf\u00f8lging i kommunene hjelper det lite at det st\u00e5r i en lovp\u00e5lagt avtale at retningslinjen skal f\u00f8lges.", "\u2014 If\u00f8lge svarene vi f\u00e5r fra kommunene, er en av hovedutfordringene at f\u00f8dselsmeldingene ikke sendes elektronisk, og derfor i", "kke kommer frem raskt nok til at jordmor i kommunene har mulighet til \u00e5 f\u00f8lge anbefalingen i barselretningslinjen, sier Haugen.", "\u2014 Er du p\u00e5 et sykehus og f\u00e5r fjernet blindtarmen blir epikrisen din ved et tastetrykk sendt til din fastlege. Det er veldig rart at en f\u00f8dselsepikrise i 2016 ikke skal kunne formidles like raskt, men m\u00e5 g\u00e5 via post. Vi kjenner til reelle eksempler p\u00e5 at en f\u00f8dselsepikrise bruker fem dager p\u00e5 \u00e5 n\u00e5 helsestasjoner kun et par kilometer fra f\u00f8destedet.", "Ammehjelpen Troms\u00f8 og omegn har sendt brev til alle landets kommuner og spurt i hvilken grad retningslinjen blir fulgt.", "Svartprosenten ligger p\u00e5 rundt 60 prosent, unders\u00f8kelsen er landsrepresentativ.", "Kartgrafikken viser til andelen som har svart \u00abja\u00bb p\u00e5 om retningslingen f\u00f8lges, den tar ikke med andelen som har svart \u00abdelvis\u00bb.", "Vis fakta", "\u2014 Gravidpoliti er ikke greit, men det er blitt n\u00f8dvendig", "Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "53eb7f9dcaa22b09db85547fa158a6893089db596bfdcc901428dce7f7da7a82"}, {"field": "createtime", "value": "2017-02-01T11:31:48.000Z"}, {"field": "description", "value": "Ammehjelpen: Vi vet om jordm\u00f8dre som jobber p\u00e5 fritiden fordi de har ikke samvittighet til annet"}, {"field": "heading", "value": ["Kun \u00e9n av ti barselkvinner f\u00e5r hjemmebes\u00f8k i tr\u00e5d med faglig anbefaling -adressa.no", "Dette er verstingene", "\u00abMind the gap\u00bb", "Jobber p\u00e5 fritiden", "Departementet: Gjentatte ganger k\u00e5ret til verdens beste land", "Enorm \u00f8kning av henvendelser", "Melding g\u00e5r via post"]}, {"field": "id", "value": "faf770dd296040dea126d87be316cb7efdf05cb9"}, {"field": "keyword", "value": ["F\u00f8dsel", "Helse", "Svangerskap"]}, {"field": "keywords", "value": "F\u00f8dsel,Helse,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["kvinne", "faglig retningslinje", "hjemmebes\u00f8k", "gjentatte ganger", "flinke jordm\u00f8dre", "amme", "f\u00f8dsel", "jordmor", "the gap", "kommune", "mor", "gjentatte ganger k\u00e5ret", "faglig anbefaling", "nasjonal faglig", "nasjonal faglig retningslinje", "ambulant f\u00f8dsel", "ganger k\u00e5ret", "barselkvinner", "ammehjelpen"]}, {"field": "kw-entity", "value": ["ammehjelper", "twitter", "familie", "helse nord", "ammehjelpere", "kilde", "ammehjelpen troms\u00f8"]}, {"field": "kw-location", "value": ["hedmark", "\u00f8stfold", "oslo", "halsa", "vard\u00f8", "finnmark", "norge", "nord-tr\u00f8ndelag", "kristiansund", "nordland", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["lisbeth normann", "anne sigstad", "lillan haugen", "solveig aarset vatten"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/7fd4397b-6b05-4dab-927e-7ae793755cb6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Unders\u00f8kelse: Kun \u00e9n av ti barselkvinner f\u00e5r hjemmebes\u00f8k i tr\u00e5d med faglig anbefaling"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Undersokelse-Kun-n-av-ti-barselkvinner-far-hjemmebesok-i-trad-med-faglig-anbefaling-6722b.html"}, {"field": "pageclass", "value": ["article"]}, {"field": "publishtime", "value": "2016-11-08T09:00:00.000Z"}, {"field": "recs-articleid", "value": "6722"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-11-08T09:00:00.000Z"}, {"field": "recs-rawtitle", "value": "Unders\u00f8kelse: Kun \u00e9n av ti barselkvinner f\u00e5r hjemmebes\u00f8k i tr\u00e5d med faglig anbefaling -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Ammehjelpen: Vi vet om jordm\u00f8dre som jobber p\u00e5 fritiden fordi de har ikke samvittighet til annet"}, {"field": "thumbnail", "value": "http://content-thumbnail.cxpublic.com/content/thumbnail200x150/faf770dd296040dea126d87be316cb7efdf05cb9.jpg?59884d66"}, {"field": "thumbnailfullheightdimensions", "value": "200x1958"}, {"field": "timestamp", "value": "2017-08-07T11:22:14.000Z"}, {"field": "title", "value": "Unders\u00f8kelse: Kun \u00e9n av ti barselkvinner f\u00e5r hjemmebes\u00f8k i tr\u00e5d med faglig anbefaling"}, {"field": "url", "value": "http://www.adressa.no/familieogoppvekst/Undersokelse-Kun-n-av-ti-barselkvinner-far-hjemmebesok-i-trad-med-faglig-anbefaling-6722b.html"}, {"field": "urlhash", "value": "faf770dd296040dea126d87be316cb7efdf05cb9"}], "score": 1.3165523, "siteId": "9222270286501375973", "id": "faf770dd296040dea126d87be316cb7efdf05cb9"}

