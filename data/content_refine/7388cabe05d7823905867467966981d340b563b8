{"fields": [{"field": "modifiedtime", "type": "time", "value": "2012-04-23T17:11:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ULF KROSBYPostmester i butikk", "Alle p\u00e5 By\u00e5sen kjenner Ulf Krosby. Det vokser ikke slike folk p\u00e5 tr\u00e6r lenger. En jovial fyr, som lever og \u00e5nder for butikken, og som alltid har den rette replikken klar n\u00e5r fruene lurer p\u00e5 hva de skal bryne seg p\u00e5 til middag. De som kjenner ham godt, mener Ulf ikke er helt som andre disponenter. Folk fra fjerne str\u00f8k som Ila og Hallset er daglig ute etter godsakene til Ulf. Billigst er han ikke alltid, men det ser ikke ut til \u00e5 bety stort n\u00e5r disponentens ferskvarer frister meter p\u00e5 meter. I fjor sommer flyttet en nykommer inn i lokalene til Bunnpris & Gourmet p\u00e5 Nyborg. Butikken fikk status som postkontor, etter at Postverket selv ga opp egen drift. Det var visstnok hverken l\u00f8nnsomt eller interessant for etaten \u00e5 betjene et tett befolket omr\u00e5de p\u00e5 tykkeste By\u00e5sen. Ulf tok utfordringen p\u00e5 strak arm. Naturligvis kunne han drive postkontor ved siden av varekj\u00f8p, lagerkontroll, administrasjon, ekspedering, kj\u00f8ttskj\u00e6ring og praten med kundene! Filet og frimerker, ribbe og trygd. Driver man butikk s\u00e5 er det ene like bra som det andre, s\u00e5 lenge det blir penger av det. Ulf (64) var 14 \u00e5r den gangen han startet sitt 50-\u00e5rige livsl\u00f8p i Lykke-kjeden. Han har gjort alt og l\u00f8pt fort, s\u00e5 hvorfor ikke legge inn en bijobb som postmester i \u00e5rene frem mot pensjonsalderen?- Mange var skeptiske, og ikke uten grunn. Postkontor i butikken var nytt og uvant. Folk lurte p\u00e5 om det var trygt, om de fikk utf\u00f8rt de samme tjenestene som f\u00f8r, om trygda var i sikre hender og om pakkene kom frem. Det var mye nytt \u00e5 sette seg inn i for oss som var vant med kolonialvarer. Noen problemer hadde vi i starten, men rutinene kom p\u00e5 plass etter hvert. I dag, ni m\u00e5neder etter, har jeg inntrykk av at kundene har funnet seg godt til rette med ordningen, sier Ulf Krosby.- Har butikken tjent p\u00e5 samboerskapet med posten?- Helt klart, s\u00e5 langt har vi m\u00e5lt en merhandel p\u00e5 om lag syv prosent, som vi har grunn til \u00e5 tro skyldes at folk plukker med seg varer fra butikken samtidig som de har \u00e6rend p\u00e5 posten. Den store gevinsten ligger jo i at kundene n\u00e5 kan f\u00e5 utf\u00f8rt posttjenester til langt p\u00e5 kveld. Skotte p\u00e5 rette plass Ulf Krosby, mener bestemt at han ikke er i slekt med navnebror Bing, men at han derimot kan ha skotske aner i blodet. Noe Lykke-kjedens overhode h\u00f8yst sannsynlig tilla atskillig betydning da man i 1952 ansatte den kvikke gutten som diskenspringer i butikken i Munkegaten. Ansetter man en skotte, s\u00e5 vet man at det ikke selges med tap. - Jeg kan ikke garantere dette, men jeg har h\u00f8rt av folk i slekta at den f\u00f8rste Krosby var en av f\u00e5 i skotteh\u00e6ren som kom levende fra m\u00f8tet med bondeh\u00e6ren ved Kringen i Gudbrandsdalen i 1612. Det sies at rundt 300 mann ble massakrert, men noen skal ha unnsluppet, og \u00e9n av dem var kanskje far min!Sant eller ikke sant, historien er god nok. Sant er det iallfall at Ulf har foretatt en meget vellykket import fra broderfolket i \u00f8st. Annerledes kan man vanskelig si det etter \u00e5 ha m\u00f8tt en smilende Sandra Fahlin, som er postmesterens forlengede arm og den som holder orden i hyllene. Sandra lever et travelt postliv med Ulf p\u00e5 dagen, og er forh\u00e5pentligvis en god st\u00f8tte for svensk skisport resten av d\u00f8gnet. For det er det svenske kombinerth\u00e5pet Fredrik Jacobsson, en hyppig bruker av tr\u00f8ndersk sn\u00f8 og tr\u00f8nderske bakker, som m\u00e5 krediteres for svenskehjelpen p\u00e5 Nyborg. M\u00e5tte det ogs\u00e5 resultere i en fremtidig gullgutt for svensk skisport."]}, {"field": "category0", "value": "nyheter"}, {"field": "contenthash", "value": "56b0fdf682166c6140036b4a2759bcb3e4233320a9876326e129859726849aa5"}, {"field": "createtime", "value": "2017-04-25T13:33:55.000Z"}, {"field": "description", "value": "Ulf har levd et langt og travelt liv i kolonial. Lange dager, varer ut og varer inn. Ingen jobb for stor, ingen for liten. Men knapt har vel denne ild-sjelen trodd at han skulle ende opp som postmester."}, {"field": "dominantimage", "value": "http://www.adressa.no/incoming/article1047980.ece5/ALTERNATES/w980-default/ver2%20ulf%20krosby"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7388cabe05d7823905867467966981d340b563b8.jpg?5990c328"}, {"field": "dominantthumbnaildimensions", "value": "300x169"}, {"field": "heading", "value": "Tok post p\u00e5 strak arm -adressa.no"}, {"field": "id", "value": "7388cabe05d7823905867467966981d340b563b8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["butikk", "strak arm", "dag"]}, {"field": "kw-entity", "value": ["by\u00e5sen", "gourmet", "gudbrandsdalen", "noe lykke", "munkegaten", "kringen", "bunnpris", "ila og hallset", "bing", "postverket"]}, {"field": "kw-location", "value": "nyborg"}, {"field": "kw-pageclass", "value": "article"}, {"field": "kw-person", "value": ["fredrik jacobsson", "sandra fahlin", "ulf krosby"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1047980.ece5/ALTERNATES/w980-default/ver2%20ulf%20krosby"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tok post p\u00e5 strak arm"}, {"field": "og-type", "value": "article"}, {"field": "og-url", "value": "http://www.adressa.no/nyheter/article152865.ece"}, {"field": "pageclass", "value": ["article"]}, {"field": "publishtime", "value": "2002-03-05T09:01:08.000Z"}, {"field": "recs-articleid", "value": "2734316"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-03-05T09:01:08.000Z"}, {"field": "recs-rawtitle", "value": "Tok post p\u00e5 strak arm -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Ulf har levd et langt og travelt liv i kolonial. Lange dager, varer ut og varer inn. Ingen jobb for stor, ingen for liten. Men knapt har vel denne ild-sjelen trodd at han skulle ende opp som postmester."}, {"field": "thumbnail", "value": "http://content-thumbnail.cxpublic.com/content/thumbnail200x150/7388cabe05d7823905867467966981d340b563b8.jpg?5990c328"}, {"field": "thumbnailfullheightdimensions", "value": "200x912"}, {"field": "timestamp", "value": "2017-08-13T21:22:48.000Z"}, {"field": "title", "value": "Tok post p\u00e5 strak arm"}, {"field": "url", "value": "http://www.adressa.no/nyheter/article152865.ece"}, {"field": "urlhash", "value": "7388cabe05d7823905867467966981d340b563b8"}], "score": 0.72835284, "siteId": "9222270286501375973", "id": "7388cabe05d7823905867467966981d340b563b8"}

