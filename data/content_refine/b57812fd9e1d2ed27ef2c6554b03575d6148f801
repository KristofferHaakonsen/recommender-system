{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Musikk", "trondheim concerts", "Trondheim spektrum"]}, {"field": "author", "value": "vegard enlid"}, {"field": "body", "value": ["Saken oppdateres.", "Det legendariske hardrockbandet Deep Purple kommer til Trondheim for f\u00f8rste gang. 8. november st\u00e5r de p\u00e5 scenen i Trondheim Spektrum, som en del av bandets \u00abThe Long Goodbye Tour\u00bb.", "Er det selveste avskjedsturneen vi vil bli vitne til?", "- Hvem vet? Kanskje er det slutt i neste uke, kanskje om ett \u00e5r, kanskje om ti, sier Roger Glover, bassist i det stilskapende bandet siden 1969., til Adresseavisen. Han \u00f8nsker verken \u00e5 bekrefte eller avkrefte at bandet er ute p\u00e5 sin siste reis. Det er en avskjed, men hvor lang den blir, vet ingen.", "LES OGS\u00c5: Disse artistene vil trondhjemmerne se p\u00e5 scenen i \u00e5r", "- Jeg er 71 og ingen ungdom lenger, i alderen der flere og flere av mine jevnaldrende venner faller d\u00f8de om. Jeg \u00f8nsker \u00e5 spille til jeg d\u00f8r og h\u00e5per det er lenge til, men du vet aldri, sier waliseren p\u00e5 telefon fra Sveits. Der bor han med partner og to d\u00f8tre p\u00e5 seks og \u00e5tte \u00e5r. Fra f\u00f8r har han datteren Gillian p\u00e5 40 fra et tidligere ekteskap.", "- Jeg har hendene fulle, ja! De som sier at det \u00e5 ha sm\u00e5 barn holder deg ung, vet ikke hva de snakker om. Men det er fryktelig g\u00f8y, ler han.", "Roger Glover er en del av Deep Purples klassiske besetning, som sto bak album som \u00abDeep Purple in Rock\u00bb, \u00abFireball\u00bb og Machine Head\u00bb tidlig p\u00e5 70-tallet og regnes blant den britiske hardrockens pionerer sammen med Black Sabbath og Led Zeppelin. Siden den gang har det skjedd flere utskiftninger \u2013 Glover selv var ute mellom 1973 og 1984, originalmedlem og gitarist Ritchie Blackmore sluttet og ble erstattet av Steve Morse i 1993, mens Don Airey kom inn for n\u00e5 avd\u00f8de Jon Lord p\u00e5 keyboards i 2002. Glover, vokalist Ian Gillan og trommis Ian Paice er derimot fortsatt med fra gullalderen.", "LES OGS\u00c5: Se Jon Lords konsert fra Nidarosdomen", "Det blir f\u00f8rste gang bandet spiller innenfor Trondheims bygrenser, men de har tidligere spilt i Steinkjer, Stj\u00f8rdal og p\u00e5 V\u00e6rnes. Jon Lord har spilt i Trondheim flere ganger.", "LES OGS\u00c5: Deep Purple-pianist er d\u00f8d", "Veteranen forsikrer oss om at den samme gnisten som drev dem i glansdagene fortsatt er til stede.", "- Jeg tror det er fordi det aldri har handlet om \u00e5 tjene penger eller bli kjendiser, men om musikken. Jeg ble smittet i 1969 \u2013 f\u00f8r det handlet mitt musikalske virke om \u00e5 pr\u00f8ve \u00e5 lage en hit, f\u00f8rst da jeg ble med i Deep Purple skj\u00f8nte jeg meningen i musikken. Og den er like sterk fortsatt, mener han.", "Glover tror mye av bandets appell er at de aldri har latt som om de er noe annet enn det de er. Lenge klarte han ikke helt \u00e5 forst\u00e5 hvorfor de har v\u00e6rt s\u00e5 popul\u00e6re, f\u00f8rst i de siste \u00e5rene har det begynt \u00e5 demre for ham. Lyset s\u00e5 han da han for to-tre \u00e5r siden h\u00f8rte et konsertopptak fra Stockholm, 1970.", "- Jeg ble bl\u00e5st av banen. Var jeg en del av det der ? Det l\u00e5t s\u00e5 aggressivt, s\u00e5 elektrisk, s\u00e5 energisk og skarpt. Da skj\u00f8nte jeg hvorfor, og er etter hvert blitt fryktelig stolt av \u00e5 v\u00e6re en del av dette bandet. Vi har laget l\u00e5ter og plater som ikke er gode, vi ogs\u00e5, men det har heldigvis v\u00e6rt sjelden, mener han.", "Den klassiske besetningen ble gjenforent i 1984, men det ble starten p\u00e5 bandets verste ti\u00e5r, if\u00f8lge Glover. En stadig nedadg\u00e5ende spiral av stadig mer krangling og sviktende salg, kulminerte i at Blackmore sluttet for godt, og etter en kort periode med Steve Satriani p\u00e5 gitar, kom Steve Morse inn i bandet.", "- Det var ti grusomme \u00e5r, men med Steve opplevde vi et vannskille. Plutselig begynte vi \u00e5 leve igjen, vi klarte ikke stoppe med \u00e5 skrive nye l\u00e5ter. Vi blomstret, b\u00e5de som mennesker og musikere, forteller Glover. Til \u00e5 v\u00e6re et band som hadde mange utskiftninger mellom 1973 og 1994, har Deep Purple v\u00e6rt en uvanlig stabil organisme de siste 23 \u00e5rene.", "I dag g\u00e5r bandet fortsatt godt overens musikalsk og personlig, og n\u00e5r de i tillegg har beholdt stort sett det samme crewet i over 20 \u00e5r, blir de en familie ogs\u00e5 p\u00e5 veien. \u00abA home away from home\u00bb.", "- Men n\u00e5r du lever tett p\u00e5 hverandre p\u00e5 turn\u00e9 har du ikke behov for daglig kontakt n\u00e5r du kommer hjem. Da tar vi en pause fra hverandre, og det blir desto finere \u00e5 samle den gamle gjengen n\u00e5r det er p\u00e5 tide med en ny tur.", "- Hva er annerledes med turneene i dag sammenlignet med p\u00e5 70-tallet?", "- Selv om vi ikke tar det rolig hver kveld, tar vi bedre vare p\u00e5 oss selv enn vi pleide \u00e5 gj\u00f8re, bakrusen blir fryktelig mye mer smertefull n\u00e5r du passerer 50. Vi sover ikke i lenger i en varebil, vi tar oss r\u00e5d til \u00e5 ta inn p\u00e5 gode hoteller. Samtidig tror jeg vi trives enda bedre med \u00e5 spille enn vi gjorde f\u00f8r, foresl\u00e5r bassisten.", "- Hvorfor? Fordi vi setter mer pris p\u00e5 det, fordi vi i dag skj\u00f8nner hvor privilegerte vi er som f\u00e5r lov til \u00e5 reise verden rundt og oppleve nye steder, nye kulturer.", "- Dere blir aldri lei av \u00e5 spille \u00abSmoke on the Water\u00bb og \u00abHighway Star\u00bb etter 45 \u00e5r?", "- Helt \u00e6rlig? Nei! Kanskje dersom vi hadde st\u00e5tt alene i et rom og spilt dem, men det gj\u00f8r vi jo ikke. Det handler ikke om at vi spiller den samme rekken med noter \u2013 men at vi spiller dem for et nytt publikum hver kveld som \u00f8nsker \u00e5 h\u00f8re dem. Et publikum som bare blir yngre og yngre, mange av dem har aldri h\u00f8rt disse sangene live f\u00f8r. Sangene lever gjennom publikum, forklarer Glover.", "F\u00f8r de kommer til Trondheim, slipper de sitt 20. studioalbum \u00abInfinite\u00bb i april. Utgivelsen f\u00f8lger i fotsporene til \u00abNow What?!\u00bb som kom i 2013 og ble en kommersiell opptur for bandet med topplasseringer i flere land.", "- Da vi gikk i studio kom vi rett fra turn\u00e9, og plata er derfor litt hardere enn den forrige, forklarer Glover.", "- Det har r\u00f8tter helt tilbake til starten, da konsertene var det eneste du hadde. Vi har alltid v\u00e6rt et liveband f\u00f8rst og fremst, og plateinnspillinger har v\u00e6rt oppfattet som forstyrrende avbrytelser. Plata er ogs\u00e5 spilt inn live med hele bandet i samme rom, vi jammet rundt, hadde det g\u00f8y og f\u00f8lte oss fri. S\u00e5 satte vi oss ned og skrev tekster etterp\u00e5, hehe.", "Glover forteller at bandet fortsatt ikke har startet \u00f8vingene til turneen, som starter i mai. Han kan derfor ikke si noe sikkert om settet publikum i Trondheim vil f\u00e5 h\u00f8re.", "- Men det blir nok en blanding av gammelt, nytt og sjeldent. Selv om folk f\u00e5r h\u00f8re klassikerne, liker vi \u00e5 ta inn fire-fem nye l\u00e5ter i settet. Forvent det uventede, konkluderer Glover.", "Arrang\u00f8r Trondheim Concerts opplyser at det blir solgt 4500 billetter til konserten. Forsalget starter f\u00f8rstkommende onsdag kl. 10 for Trondheim Concerts Facebook-f\u00f8lgere, mens det ordin\u00e6re salget starter torsdag morgen kl. 09."]}, {"field": "category0", "value": "kultur"}, {"field": "contenthash", "value": "09495f72c8df90f8d95b4b83c02d0cd21680ec3667845f2a6a32989b022ce75e"}, {"field": "createtime", "value": "2017-02-13T09:01:32.000Z"}, {"field": "description", "value": "Deep Purple kommer til Trondheim i november, for f\u00f8rste og kanskje siste gang. \u2013 Flere og flere av de rundt meg faller jo d\u00f8de om, sier bassist Roger Glover."}, {"field": "dominantimage", "value": "http://www.adressa.no/kultur/article14212893.ece/mklqkq/ALTERNATES/w980-default/Deep%20Purple_inFinite_press%20pictures_copyright%20earMUSIC_credit%20Jim%20Rakete_2.jpeg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b57812fd9e1d2ed27ef2c6554b03575d6148f801.jpg?58a20956"}, {"field": "dominantthumbnaildimensions", "value": "300x169"}, {"field": "heading", "value": ["Til Trondheim for f\u00f8rste gang p\u00e5 avskjedsturneen -adressa.no", "Stilskapere p\u00e5 70-tallet", "- Gnisten er der", "-Ti grusomme \u00e5r", "Familie p\u00e5 veien", "Tar det roligere", "Aldri lei \u00abSmoke on the Water\u00bb", "Alltid v\u00e6rt et liveband", "- Forvent det uventede"]}, {"field": "id", "value": "b57812fd9e1d2ed27ef2c6554b03575d6148f801"}, {"field": "keyword", "value": ["Musikk", "trondheim concerts", "Trondheim spektrum"]}, {"field": "keywords", "value": "Musikk,trondheim concerts,Trondheim spektrum"}, {"field": "kw-category", "value": "kultur"}, {"field": "kw-concept", "value": ["bandet", "trondheim", "trondheim concerts"]}, {"field": "kw-entity", "value": ["deep purple in rock", "nidarosdomen", "the long goodbye tour", "infinite", "gillian", "highway star", "black sabbath", "smoke", "led zeppelin", "machine head", "ritchie blackmore", "trondheim concerts facebook", "water", "now what", "deep purple", "black sabbath og led zeppelin", "steve", "adresseavisen", "trondheim spektrum", "fireball", "trondheim concerts"]}, {"field": "kw-location", "value": ["v\u00e6rnes", "stockholm", "trondheim", "stj\u00f8rdal", "steinkjer", "sveits"]}, {"field": "kw-pageclass", "value": "article"}, {"field": "kw-person", "value": ["ian paice", "steve morse", "jon lord", "steve satriani", "roger glover", "ian gillan", "don airey"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article14212893.ece/mklqkq/ALTERNATES/w980-default/Deep%20Purple_inFinite_press%20pictures_copyright%20earMUSIC_credit%20Jim%20Rakete_2.jpeg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Til Trondheim for f\u00f8rste gang p\u00e5 avskjedsturneen"}, {"field": "og-type", "value": "article"}, {"field": "og-url", "value": "http://www.adressa.no/kultur/2017/02/13/Til-Trondheim-for-f%C3%B8rste-gang-p%C3%A5-avskjedsturneen-14212894.ece"}, {"field": "pageclass", "value": null}, {"field": "publishtime", "value": "2017-02-13T09:00:12.000Z"}, {"field": "recs-articleid", "value": "14212894"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2017-02-13T09:00:12.000Z"}, {"field": "recs-rawtitle", "value": "Til Trondheim for f\u00f8rste gang p\u00e5 avskjedsturneen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Deep Purple kommer til Trondheim i november, for f\u00f8rste og kanskje siste gang. \u2013 Flere og flere av de rundt meg faller jo d\u00f8de om, sier bassist Roger Glover."}, {"field": "thumbnail", "value": "http://content-thumbnail.cxpublic.com/content/thumbnail200x150/b57812fd9e1d2ed27ef2c6554b03575d6148f801.jpg?58a20956"}, {"field": "thumbnailfullheightdimensions", "value": "200x2164"}, {"field": "timestamp", "value": "2017-02-13T19:30:30.000Z"}, {"field": "title", "value": "Dette bandet kommer til Trondheim for f\u00f8rste gang"}, {"field": "url", "value": "http://www.adressa.no/kultur/2017/02/13/Til-Trondheim-for-f%c3%b8rste-gang-p%c3%a5-avskjedsturneen-14212894.ece"}, {"field": "urlhash", "value": "b57812fd9e1d2ed27ef2c6554b03575d6148f801"}], "score": 0.5440209, "siteId": "9222270286501375973", "id": "b57812fd9e1d2ed27ef2c6554b03575d6148f801"}

