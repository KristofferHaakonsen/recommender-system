{"fields": [{"field": "modifiedtime", "type": "time", "value": "2013-02-11T07:50:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torgrim t\u00f8nne"}, {"field": "body", "value": ["Saken oppdateres.", "Petter Northug g\u00e5r som oftest f\u00f8rst i m\u00e5l, spesielt n\u00e5r disiplinen er fellesstart. Han ligger sjelden i front og drar de andre med seg, han \u00abslipper\u00bb seg ned i feltet n\u00e5r det g\u00e5r oppover og posisjonerer seg nesten alltid til en gunstig utgangsposisjon n\u00e5r det skal spurtes. Taktskiftet og akselerasjonen p\u00e5 slutten av lange l\u00f8p er det nesten aldri noen som klarer \u00e5 matche.", "N\u00e5r Northug g\u00e5r \u00abbananas\u00bb i spurten, blir som regel b\u00e5de svensker og russere sm\u00e5gutter og mosvikingen kan bryte m\u00e5llinja f\u00f8rst, med skiene rett fram eller sidelengs, med en hysjende pekefinger over leppene og ikke sjelden en treffende kommentar til publikum og konkurrenter og mer perifere personer som for eksempel svenskekongen Carl Gustaf. Hva er det med Northug \u2013 hvorfor er han som oftest den som vinner?", "Gjennomsnittsfart. \u00c5 vinne krever stor fysisk kapasitet, vilje, selvtillit og motivasjon. Alle l\u00f8perne starter samtidig i fellesstart. I l\u00f8pet av rennet er Northug noen ganger langt bak i feltet, noen ganger blant de fremste. N\u00e5r han spurter f\u00f8rst over m\u00e5l, har han best tid og dermed den h\u00f8yeste gjennomsnittsfarten i l\u00f8pet. Det gjaldt for padleren Eirik Ver\u00e5s Larsen under OL i London i fjor ogs\u00e5. Kajakkpadleren l\u00e5 lenge bak de som \u00e5pnet raskest, men han kom p\u00e5 slutten av l\u00f8pet og vant. Vant fordi han hadde den h\u00f8yeste gjennomsnittsfarten. Hva avgj\u00f8r s\u00e5 gjennomsnittsfarten for Northug, Ver\u00e5s Larsen og for deg som kanskje har noen turrenn p\u00e5 ski, mosjonsl\u00f8p p\u00e5 beina, sk\u00f8ytel\u00f8p eller sykkelritt som m\u00e5l for 2013?", "Energiomsetning. Gjennomsnittsfarten i idretter som varer fra et par minutter til flere timer avgj\u00f8res av hvor stor energiomsetning du klarer \u00e5 frigj\u00f8re per tidsenhet, samt hvor mye energi du forbruker ved en bestemt fart eller en bestemt tilbakelagt distanse \u2013 arbeids\u00f8konomien din. Energiomsetningen per tidsenhet avgj\u00f8res av din aerobe (med oksygen) og din anaerobe (uten oksygen) kapasitet. I utholdenhetsidretter er spesielt den aerobe kapasiteten avgj\u00f8rende. Teknikken din er en viktig faktor for hvor arbeids\u00f8konomisk du klarer \u00e5 v\u00e6re.", "N\u00e5r Northug ligger bak og \u00ablurer\u00bb i dragsuget, bruker han mindre energi for \u00e5 opprettholde samme fart enn om han hadde ligget foran og dratt hele feltet. I enkeltstart er det vanskeligere \u00e5 ligge bak og unng\u00e5 luftmotstanden, og teknikken vil v\u00e6re enda mer avgj\u00f8rende for arbeids\u00f8konomien. Skal du forbedre gjennomsnittsfarten og dermed prestasjonsevnen din, b\u00f8r du alts\u00e5 trene p\u00e5, \u00e5 forbedre den aerobe kapasiteten og arbeids\u00f8konomien din.", "Den aerobe kapasiteten defineres i boka \u00abUtholdenhet \u2013 trening som gir resultater\u00bb som ditt maksimale oksygenopptak (VO maks) multiplisert med hvor stor gjennomsnittlig prosent av VO maks som du kan klare \u00e5 oppn\u00e5 over en viss tid, den s\u00e5kalte utnyttingsgraden. Er du en godt trent ut\u00f8ver, har du sannsynligvis bedre utnyttingsgrad enn hvis du ikke har trent s\u00e5 lenge. Har du trent i mange \u00e5r og klarer \u00e5 forbedre gjennomsnittsfarten din, er det gjerne utnyttingsgraden din av VO maks som blir bedre. \u00c5 utvikle den aerobe kapasiteten vil for en utrent g\u00e5 relativt raskt, men skal du prestere p\u00e5 h\u00f8yt niv\u00e5 vil det gjerne ta tid og kreve mye trening, b\u00e5de i form av intervalltrening og langkj\u00f8ring med roligere intensitet.", "Arbeids\u00f8konomien. Forbedrer du arbeids\u00f8konomien din, vil du l\u00f8pe raskere og g\u00e5 raskere p\u00e5 ski/sk\u00f8yter ved forbruk av samme mengde energi. \u00c5 trene mye p\u00e5 det du vil bli god til, gjerne i form av trening som ligner p\u00e5 konkurransen du vil gj\u00f8re det godt i, vil forbedre arbeids\u00f8konomien din. Har du d\u00e5rlig bevegelighet, manglende stabilitet eller er for svak, vil det kunne p\u00e5virke arbeids\u00f8konomien og dermed prestasjonen i negativ retning.", "En bevegelsesanalyse, gjerne av en med kompetanse p\u00e5 omr\u00e5det, vil kunne avdekke hvor \u00abskoen trykker\u00bb. Kroppsbygning (ikke alle kan bli som Northug), utstyr, f\u00f8re, underlag, med-/motvind er andre faktorer som p\u00e5virker arbeids\u00f8konomien. Gode idrettsut\u00f8vere er flinke til \u00e5 variere teknikken for \u00e5 spare energi. L\u00f8peren gj\u00f8r det gjennom \u00e5 variere steglengde og frekvens, sykkelrytteren velger riktig gir og tr\u00e5kkfrekvens, skil\u00f8peren skifter fra padling til enkel \u2013 eller dobbeldans og sk\u00f8ytel\u00f8peren varierer antall skj\u00e6r og kraften i hvert skj\u00e6r.", "M\u00e5let er hele tiden \u00e5 holde st\u00f8rst mulig gjennomsnittsfart og samtidig unng\u00e5 tretthet. Hva avgj\u00f8r forresten hvor slitne vi blir? Det er tema i neste sprekblogg om fire uker."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "de680dfa37eee97428a5bfacaf065ab96432f13a26d1b97b73180f693b35d096"}, {"field": "createtime", "value": "2016-04-04T09:51:33.000Z"}, {"field": "description", "value": "Det er tre faktorer som er avgj\u00f8rende for \u00e5 bli best i skirenn, friidrettsl\u00f8p eller sk\u00f8ytel\u00f8p, skriver Torgrim T\u00f8nne i Sprekbloggen."}, {"field": "dominantimage", "value": "http://www.adressa.no/incoming/article7075795.ece/ALTERNATES/w980-default/ill-Nordthug.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7356685aeba49cfe2026aaa6b0c1990c8305d1d8.jpg?597f7ede"}, {"field": "dominantthumbnaildimensions", "value": "300x169"}, {"field": "heading", "value": "Hvorfor vinner Petter Northug? -adressa.no"}, {"field": "id", "value": "7356685aeba49cfe2026aaa6b0c1990c8305d1d8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-concept", "value": ["ski", "forbedre", "kapasitet", "m\u00e5l", "l\u00f8p", "trent", "avgj\u00f8r", "arbeids\u00f8konomien", "aerobe kapasiteten", "gjennomsnittsfart", "aerobe", "energi"]}, {"field": "kw-entity", "value": ["utholdenhet", "sprekbloggen"]}, {"field": "kw-location", "value": "london"}, {"field": "kw-pageclass", "value": "article"}, {"field": "kw-person", "value": ["ver\u00e5s larsen", "carl gustaf", "torgrim t\u00f8nne", "eirik ver\u00e5s larsen", "petter northug"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article7075795.ece/ALTERNATES/w980-default/ill-Nordthug.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor vinner Petter Northug?"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7075805.ece"}, {"field": "pageclass", "value": ["article"]}, {"field": "publishtime", "value": "2013-02-11T07:50:29.000Z"}, {"field": "recs-articleid", "value": "7075805"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-02-11T07:50:29.000Z"}, {"field": "recs-rawtitle", "value": "Hvorfor vinner Petter Northug? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Det er tre faktorer som er avgj\u00f8rende for \u00e5 bli best i skirenn, friidrettsl\u00f8p eller sk\u00f8ytel\u00f8p, skriver Torgrim T\u00f8nne i Sprekbloggen."}, {"field": "thumbnail", "value": "http://content-thumbnail.cxpublic.com/content/thumbnail200x150/7356685aeba49cfe2026aaa6b0c1990c8305d1d8.jpg?597f7ede"}, {"field": "thumbnailfullheightdimensions", "value": "200x1320"}, {"field": "timestamp", "value": "2017-07-31T19:02:54.000Z"}, {"field": "title", "value": "Hvorfor vinner Petter Northug?"}, {"field": "url", "value": "http://www.adressa.no/sport/sprek/article7075805.ece"}, {"field": "urlhash", "value": "7356685aeba49cfe2026aaa6b0c1990c8305d1d8"}], "score": 0.78620005, "siteId": "9222270286501375973", "id": "7356685aeba49cfe2026aaa6b0c1990c8305d1d8"}

