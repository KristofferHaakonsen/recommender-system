{"fields": [{"field": "modifiedtime", "type": "time", "value": "2016-12-31T10:24:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "- Dagdr\u00f8mmer du?", "Borgar Ljosland (38) er seriegr\u00fcnderen som karrieremessig har reist som i en berg-og-dal-bane de siste \u00e5rene. Noen ideer har blitt gedigne suksesser, andre slett ikke. Men hvordan kommer ideene? Sp\u00f8rsm\u00e5let besvares med et nytt sp\u00f8rsm\u00e5l.", "- Det er mye i det, at ideer f\u00f8rst dukker opp som dagdr\u00f8mmeri og fantasi. Du tenker, hadde det ikke v\u00e6rt g\u00f8y om..? Og i det rommet kjenner du ... oi! Her var det noe!", "Det var helt klart noe da Ljosland utviklet grafikkteknologi for mobile enheter, og britiske ARM kj\u00f8pte hans Falanx. N\u00e5 st\u00e5r han igjen i startgropa med ParrotPlay, et sted hvor flest mulig streamingtjenester er samlet.", "LES OGS\u00c5: Slik skal du se p\u00e5 TV i fremtiden", "Bygger id\u00e9 p\u00e5 id\u00e9", "De beste forretningsideene, hvem f\u00e5r dem? N\u00e5r og hvordan?", "- Du m\u00e5 v\u00e6re systematisk, den gode ideen kommer ikke s\u00e5nn, sier Magnus Arveng (22) og lager en h\u00f8y knipselyd med langfinger og tommel. Han var bare ni \u00e5r da Ljosland etablerte sitt Falanx, i dag er Arveng i ferd med \u00e5 lage en prototyp til en hanske utstyrt med sensorer som skal kunne styre en drone.", "- Ideer blir til over tid. F\u00f8rst kommer en id\u00e9, s\u00e5 m\u00e5 du bygge videre p\u00e5 den, sier Arveng som studerer Industriell \u00f8konomi og teknologiledelse ved NTNU. Hansken var alts\u00e5 ikke den f\u00f8rste oppfinnelsen.", "- Under eksamenstiden i fjor fikk jeg plutselig et innfall: Hva om jeg lager en hanske som dansere kan bruke og som gj\u00f8r at h\u00e5ndbevegelsene blir igjen som fargespor. Hvilken visuell effekt!", "Arveng danser av g\u00e5rde p\u00e5 plenen utenfor Gl\u00f8shaugen og viser med bein og armer hvordan han ville ha danset. Men det ble ingen dansehanske.", "- Det fins ingen kjemikalier som er lettere enn luft, og som ikke p\u00e5virkes av andre bevegelser som skaper luftstr\u00f8mmer. Det er fysisk umulig, sier Arveng som dermed m\u00e5tte jobbe videre med grunnideen.", "- Jeg tenkte at jeg kunne lage fargeeffekten med elektroniske sensorer og s\u00e5 kan fargene ses gjennom VR-briller. Men tja, sier Arveng litt mutt f\u00f8r han igjen bryter ut i et bredt smil og noen lette dansetrinn.", "- Jeg satt p\u00e5 Lyche p\u00e5 Samfundet og spiste en cheeseburger. Og plutselig skj\u00f8nte jeg det, hansken kunne fly en drone. \u00c5h, jeg er s\u00e5 glad i droner, jeg bygde min f\u00f8rste allerede i 8-.klasse. Tenk s\u00e5 psykt kult, \u00e5 kunne fly en drone med en hanske! Arveng nesten roper det ut.", "Se video av hansken som styrer drone", "Men tilbake til start, hvordan kom den f\u00f8rste ideen? Jo, oppfinneren kjedet seg.", "- Er det kjedelig, m\u00e5 du bare tenke p\u00e5 noe mer g\u00f8y. Jeg leste til ex.phil., det var rett og slett fryktelig d\u00f8ll. Samtidig ble jeg kjent med en annen ex.phil.-student som gikk p\u00e5 hip hop-dansekurs. Jeg tenkte p\u00e5 hvor visuelt det er \u00e5 danse. Slik begynte det, sier Arveng som n\u00e5 har etablert eget firma og h\u00e5per \u00e5 ha en prototyp av dronehansken klar i alle fall innen ett \u00e5r.", "LES OGS\u00c5: - Teknologi er viktigere enn rock", "Galskap er ikke nok", "- Den gode ideen finnes ikke, p\u00e5st\u00e5r Ljosland som for ett \u00e5r siden var med \u00e5 etablere arbeidsfellesskapet Work Work i Munkegata. Her kan selvstendige n\u00e6ringsdrivende leie seg inn, og ParrotPlay har selvsagt kontor her. Dagen er temmelig ny og Ljosland har nettopp kommet kj\u00f8rende fra hjemmet sitt i Viggja like ved Orkdal. Han spanderer kruttsterk v\u00e5kne-opp-kaffe i kafeen p\u00e5 bakkeplan.", "- Du ser et problem og begynner \u00e5 komme med ideer for \u00e5 l\u00f8se det, sier Ljosland.", "- Og s\u00e5 m\u00e5 du snakke med andre om den, altfor mange ideer forsvinner fordi de som har dem ikke vil dele, sier Jone Brattland som er en av Ljosland sine kollegaer i ParrotPlay.", "LES OGS\u00c5: Inviterer til felles dugnad for \u00e5 teste de beste oppfinnelsene", "- Ja, jeg er enig, men vi er veldig ulike Jone. Du har alltid v\u00e6rt en kreativ person, du f\u00e5r en id\u00e9 og g\u00e5r rett ut og tester den p\u00e5 alle og enhver. Jeg er mer teoretisk, jeg g\u00e5r ikke den raskeste veien, men tar ideen med meg og diskuterer den, g\u00e5r litt i sirkel. Men den geniale, gode ideen finnes uansett ikke, i begynnelsen er ideen kun ren fantasi og bullshit. Da vi startet Falanx ble vi sett p\u00e5 som klin g\u00e6rne, men hva gj\u00f8r at en oppstarts bedrift lykkes? Jo, det kan ikke v\u00e6re bare galskap, men samtidig noe som er verdifullt. Det m\u00e5 v\u00e6re noe nytt, men ogs\u00e5 noe som tilbyr en l\u00f8sning p\u00e5 et problem, sier Ljosland.", "LES OGS\u00c5: Fra prat til penger for gr\u00fcnderbyen", "Grubler p\u00e5 do", "Det er da serieg\u00fcnderen sp\u00f8r om dette med dagdr\u00f8mming,", "- Ideen kan dukke opp i en dagdr\u00f8m, men s\u00e5 m\u00e5 du etterhvert tore \u00e5 prate om den. Da f\u00e5r du motstand. Motstanden m\u00e5 du enten ta med i dr\u00f8mmen videre, eller du kan si at nei, dette funket ikke. I utgangspunktet er vi alle konservative, vi vil ta vare p\u00e5 verden slik vi kjenner den. Du m\u00e5 komme utenom det, sier Ljosland som like gjerne kan finne l\u00f8sninger p\u00e5 bussen som p\u00e5 kontoret.", "- Gode ideer kommer av et problem, men l\u00f8sningen kommer kanskje ikke den dagen eller i det m\u00f8tet. L\u00f8sningen kan i stedet komme n\u00e5r Jone ikke f\u00e5 sove eller n\u00e5r jeg tar bussen hjem til Viggja. Ideer kommer gjerne som mangel p\u00e5 disiplin, sier Ljosland og stopper Jon Espen Ingvaldsen som er p\u00e5 vei bort til kaffetrakteren med s\u00f8vn i blikket.", "- Hva med deg, hvordan f\u00e5r du gode ideer?", "- N\u00e5r jeg sitter p\u00e5 do, kommer det kjapt fra Ingvaldsen.", "- Da er det ikke noe jeg skal gj\u00f8re, det er rett og slett et godt sted for \u00e5 gruble, sier Ingvaldsen som er gr\u00fcnder av Contextual. Contextual vant NxtMedia sin pitchekonkurranse i november og skal p\u00e5 ny\u00e5ret over til Tapad-gr\u00fcnder Are Traasdahl i hans New York inkubator som en del av premien.", "LES OGS\u00c5: Vant gr\u00fcnderpris for datahjelp til aksjekj\u00f8pere", "Leker seg til oppfinnelser", "Arveng m\u00e5 ogs\u00e5 ha ro for \u00e5 f\u00e5 ideer. Og han m\u00e5 leke, ideer f\u00f8des ofte gjennom lek p\u00e5st\u00e5r 22-\u00e5ringen.", "- P\u00e5 studiet har vi ulike id\u00e9generingsleker. Vi kan for eksempel sitte i grupper, hvor noen skriver ned substantiv, andre adjektiv. S\u00e5 trekker vi et av hvert og kan f\u00e5 korte setninger som \u00abspretten s\u00f8ppeldunk\u00bb. S\u00e5 m\u00e5 vi pitche nettopp den ideen og gjerne bygge videre p\u00e5 den. Stort sett bare tull, som da vi nylig satt en gjeng og kom opp med ideen: En ub\u00e5t som mikser eggedosis mens den frakter malerier under vann. Bare tull s\u00e5 klart, men inni der kan det faktisk ligge en id\u00e9 som kan realiserer, s\u00e5 slipp deg l\u00f8s, v\u00e6r ukritisk!", "Det sier Arveng igjen med noen engasjerte dansetrinn og sitt bredeste smil. Han snakker om gr\u00f8nn og r\u00f8d fase.", "- I gr\u00f8nn fase av en id\u00e9myldring er absolutt alt lov, ingen kan si det ikke g\u00e5r. Et hus med vegger som beveger seg, et hus som forsvinner under jorda og lager plass til vei n\u00e5r du drar hjemmefra? Ja, hvorfor ikke! I r\u00f8d fase derimot, der m\u00e5 du se p\u00e5 det praktiske. Enhver id\u00e9 m\u00e5 gjennom de ulike fasene flere ganger.", "LES OGS\u00c5: Internasjonal gr\u00fcnderpris til orkdaling", "Arveng er en energibunt, det er blikkontakt hele tiden og han krever at det lyttes, f\u00f8lges med. B\u00e5de hodet og den dansende kroppen jobber hele tiden.", "- Jeg er veldig bevisst p\u00e5 hva jeg vil oppn\u00e5 og jeg har et tidsskjema. Jeg har en brun bok hvor jeg skriver ned verdier og m\u00e5l, det er alt fra personlige til fysiske m\u00e5l. Det kan handle om \u00e5 f\u00e5 seg kj\u00e6reste, springe raskere eller f\u00e5 bedre karakterer. Eller som da jeg som 18-\u00e5ring skrev: Jeg skal bli prosjektleder for noe som er psykt fett. Det er hansken! sier Arveng. N\u00e5 sm\u00e5hopper han p\u00e5 stedet.", "Tegnet forretningsplanen", "Camilla Hager (33) etablerte tekstbyr\u00e5et HvabeHager for seks \u00e5r siden. Hun skriver ogs\u00e5 ned dr\u00f8mmer og m\u00e5l", "- Se her, sier Hager og tar frem et A4-ark fra veska si. Et ark hun tegnet p\u00e5 i desember 2012, som skulle forme de neste \u00e5rene.", "- Dette var den f\u00f8rste forretningsplanen min, sier Hager som ble utdannet l\u00e6rer i 2009, men visste at hun heller ville jobbe med tekst. S\u00e5 hun tegnet planen sin med fargeblyanter p\u00e5 et hvitt ark: Innen 2014 skulle hun ha minst tre ansatte i sitt eget tekstbyr\u00e5, de skulle ha kontor med oversikt over Solsiden og hun skulle selv bestemme over sin egen tid.", "- Jeg innser at den ser barnslig ut ved f\u00f8rste \u00f8yekast, men ikke la deg lure. For \u00e5 n\u00e5 m\u00e5lene du har satt deg, er det essensielt \u00e5 huske hva de er. For meg hjelper det \u00e5 gj\u00f8re det visuelt. Det er dessuten ikke bare en tegning av hva jeg ville oppn\u00e5, men den viser ogs\u00e5 delm\u00e5l, hvordan jeg skulle g\u00e5 frem og hvem jeg ville trenge for \u00e5 f\u00e5 det til. Det som st\u00e5r her er n\u00f8ye gjennomtenkt, ikke noe som bare dukket opp da jeg dro frem tegneblyantene, utdyper Hager.", "I dag har Hager tre ansatte og fra kontoret i Innherredsveien ses hele Solsiden.", "- Hva er en god id\u00e9?", "- Det er noe du tenner p\u00e5, som gj\u00f8r deg gira. Noe som gj\u00f8r at du glemmer tid og sted, noe som gj\u00f8r at du ikke f\u00e5r sove.", "- Skjer det ofte?", "- Ja, det kan skje p\u00e5 en l\u00f8petur, da l\u00f8per jeg og husker ikke etterp\u00e5 hvor jeg har l\u00f8pt, eller jeg f\u00e5r en id\u00e9 n\u00e5r jeg sovner og v\u00e5kner klokka fire og bare m\u00e5 begynne \u00e5 jobbe. Det skjer ogs\u00e5 gjerne n\u00e5r jeg pr\u00f8ver \u00e5 meditere, da skal jo alle tankene bare viskes vekk, men i stedet blir jeg gjerne kreativ, sier Hager.", "Som tekstforfatter var det ikke nok \u00e5 ha en god id\u00e9 da hun skulle etablere seg, kundene forlanger gode ideer hver dag.", "-Jeg har vel ingen spesiell metodikk. Jeg har en kollega som m\u00e5 g\u00e5 seg en tur for \u00e5 f\u00e5 ideer, selv har jeg en fast pult hvor jeg bare jobber med penn og papir. N\u00e5r jeg frigj\u00f8r meg fra pc-skjermen kommer ideene, sier Hager.", "Arveng tar det enda lengre, han skriver ned grad av opplevd lykke to ganger per dag. Og joda, han ligger som oftest veldig greit an.", "- Du er selvsagt mer kreativ om du har det greit, opplever du ikke lykke s\u00e5 vil livet bare handle om \u00e5 kare seg fra dag til dag. Da kommer ikke de nyskapende ideene. Jeg er ogs\u00e5 opptatt av \u00e5 ha f\u00e6rrest mulig regler, da blir jeg mer fri, sier Arveng og sammenligner det med barndommen.", "- Som barn var jeg ekstrem nysgjerrig, jeg spurte ikke bare hvorfor, men hvorfor det enda en gang. Jeg var nok en irriterende liten fyr, som hele tiden spurte hvorfor og som skrudde i stykker alt jeg hadde. Jeg elsket alt som var fjernstyrt, som biler og fly, og p\u00e5 gutterommet hadde jeg en hel skuff full av deler og skruer.", "LES OGS\u00c5: Dette gir jobblykke", "Ingvild Saksvik-Lehouilier er psykolog og f\u00f8rsteamansiensis i personlighetspsykologi ved psykologisk institutt ved NTNU. Hun kjenner igjen typen.", "- Personlighet er veldig viktig generelt i yrkesvalg og ogs\u00e5 om hvorvidt man blir gr\u00fcnder. I forskning er det spesielt fem store personlighetstrekk som ofte unders\u00f8kes og som tenkes \u00e5 dekke menneskelig personlighet og som alle har mer eller mindre av. Entrepren\u00f8rskap har s\u00e6rlig sammenheng med h\u00f8y sk\u00e5re p\u00e5 personlighetstrekkene \u00e5penhet, planmessighet og ekstraversjon og lavere sk\u00e5r p\u00e5 nevrotisisme, det vil si at de generelt er positive. Det er ikke s\u00e5 mye konsise funn for det siste trekket som er medmenneskelighet, men ellers kan ogs\u00e5 mer spesifikke personlighetstrekk v\u00e6re viktige, som at de ikke blir s\u00e5 stresset, at de har behov for autonomi og proaktivitet.", "LES OGS\u00c5: Jobbglede er strevsom lykke", "Leter etter gull i hjernen", "J\u00f8rgen Svennevik Notland er bare 24 \u00e5r, men har allerede opplevd b\u00e5de opp- og nedturer som oppfinner. F\u00f8rst kom han p\u00e5 ideen Patch, det var MyStory f\u00f8r Snapchat lanserte den. Informatikkstudenten som n\u00e5 g\u00e5r n\u00e5 p\u00e5 entrepren\u00f8rskolen var rett og slett akkurat litt for sent ute. Brent barn skyr derimot ikke ilden. N\u00e5 er han med \u00e5 lanserer Flare, en app som gj\u00f8r det mulig \u00e5 tilkalle hjelp eller hjelpe andre i fare. Denne kan snart testes med en venn.", "- Ideen til Flare kom en kveld da kompisen min Svein gikk hjem fra en fest under UKA. Da han v\u00e5knet neste morgen leste han i nyhetene at det hadde skjedd en voldtekt i et omr\u00e5de akkurat da han gikk der. Han tenkte: Hva om den som trenger hjelp kan sp\u00f8rre de i n\u00e6rheten, sier J\u00f8rgen.", "LES OGS\u00c5: Appen Flare er et digitalt n\u00f8drop for folk i fare", "- Hvordan kommer en id\u00e9?", "- Den kommer n\u00e5r du lever livet ditt. Du blir bevisst p\u00e5 noe som irriterer deg og du ser en mulig l\u00f8sning. Du begynner \u00e5 tenke kreativt. Alle ideer er geniale, men samtidig er alle ideer i utgangspunktet null verdt. Du m\u00e5 jobbe videre med dem for \u00e5 til slutt ende opp med en levedyktig id\u00e9. En id\u00e9 som gj\u00f8r verden litt bedre, som l\u00f8ser et problem og som noen er villig til \u00e5 investere i. Du m\u00e5 naile ideen f\u00f8r du f\u00e5r penger, men har ideen en verdi s\u00e5 f\u00e5r du kapital.", "- Hvor bommet du med Patch?", "- Vi brukte for lang tid. Vi hadde en god id\u00e9, men s\u00e5 var vi ikke s\u00e5 flinke til \u00e5 programmere. Vi satt hele sommeren mellom 1. og 2. klasse og pr\u00f8vde og feilet. N\u00e5r vi endelig var godt i gang var det studiestart, med fadderuke og forelesninger. Vi falt litt tilbake og n\u00e5r vi var nesten klare lanserte Snapchat \u00abv\u00e5r\u00bb id\u00e9. Da kunne jeg bare si: Godt fors\u00f8k gutter!", "- Men du l\u00e6rte noe?", "- Ja, \u00e5 v\u00e6re en kakerlakk: Lev eller d\u00f8, v\u00e6r aldri noen midt imellom, sier Notland som f\u00e5r de beste ideene n\u00e5r han egentlig ikke tenker p\u00e5 noe spesielt.", "- Det kan v\u00e6re p\u00e5 bussen eller i en pause, det skjer gjerne n\u00e5r jeg venter for da kan tankene vandre. Da kan jeg finne gull i hjernen og da skriver jeg det ned p\u00e5 mobilen sier Notland og viser frem hva han i det siste har skrevet ned p\u00e5 notater p\u00e5 telefonen; en app som sier fra n\u00e5r du m\u00e5 ta vitaminer, for eksempel.", "-Hvis jeg ikke skriver ned glemmer jeg det etter en time, p\u00e5 listen kommer alle ideer, ogs\u00e5 de som i utgangspunktet virker helt \u00abfare out\u00bb, sier Notland.", "- Du er 24 \u00e5r, kommer du til \u00e5 komme med enda flere ideer?", "- Ja, jeg er selvsikker og positiv og m\u00e5let er \u00e5 bli seriegr\u00fcnder. Jeg vil jobbe for meg selv, ikke bli holdt igjen av en etablert bedrift. Men f\u00f8rst vil jeg jobbe ti \u00e5r med Flare, det hadde v\u00e6rt psykt bra. Ti \u00e5r, s\u00e5pass lang tid tar det \u00e5 gj\u00f8re en forskjell. Jeg vil jobbe med dette p\u00e5 fulltid etter at dette studie\u00e5rene er over og gjerne fra Silicon Valley. Vi er fire som st\u00e5r bak appen, n\u00e5 er det \u00e9n som jobber fulltid. N\u00e5r jeg jobber med Flare sitter jeg helst i leiligheten hans p\u00e5 Solsiden, for da f\u00e5r jeg konsentrert meg. Selv bor jeg i kollektiv, der er det for sosialt og det er det ogs\u00e5 p\u00e5 skolen. Det m\u00e5 v\u00e6re full konsentrasjon."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "be97e56c04edf70cf9d0243355e34cd9c327989914933a8beb9581181423cb18"}, {"field": "createtime", "value": "2016-12-31T10:28:41.000Z"}, {"field": "description", "value": "De gode ideene. Uten dem st\u00e5r teknologihovedstaden Trondheim stille og gr\u00fcnderne tjener ikke millionene de dr\u00f8mmer om."}, {"field": "dominantimage", "value": "http://www.adressa.no/pluss/okonomi/article13962798.ece/tv5z1g/ALTERNATES/w980-default/Camilla%20Hager%20ID.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4d4a58ba920e4566c7cb2c2465c38259fc8f8e8f.jpg?598842b7"}, {"field": "dominantthumbnaildimensions", "value": "300x169"}, {"field": "heading", "value": "Million\u00e6rdr\u00f8mmen m\u00e5 starte med en genial id\u00e9 -adressa.no"}, {"field": "id", "value": "4d4a58ba920e4566c7cb2c2465c38259fc8f8e8f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "careers"}, {"field": "kw-concept", "value": ["r\u00f8d fase", "bygge videre", "genial id\u00e9", "id\u00e9", "jobbe videre"]}, {"field": "kw-entity", "value": ["contextual", "industriell", "flare", "u. hun", "mystory", "work work", "saksvik-lehouilier", "svein", "silicon valley", "patch", "snapchat", "gl\u00f8shaugen", "tapad", "parrotplay", "viggja", "lyche", "samfundet", "u. hansken", "innherredsveien", "solsiden", "falanx", "are traasdahl", "hvabehager", "nxtmedia", "munkegata", "a. da"]}, {"field": "kw-location", "value": ["brent", "trondheim", "orkdal", "new york"]}, {"field": "kw-pageclass", "value": "article"}, {"field": "kw-person", "value": ["j\u00f8rgen svennevik notland", "borgar ljosland", "magnus arveng", "jon espen ingvaldsen", "camilla hager", "jone brattland"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13962798.ece/tv5z1g/ALTERNATES/w980-default/Camilla%20Hager%20ID.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Million\u00e6rdr\u00f8mmen m\u00e5 starte med en genial id\u00e9"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/12/31/Million%C3%A6rdr%C3%B8mmen-m%C3%A5-starte-med-en-genial-id%C3%A9-13962807.ece"}, {"field": "pageclass", "value": ["article"]}, {"field": "publishtime", "value": "2016-12-31T10:24:15.000Z"}, {"field": "recs-articleid", "value": "13962807"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-12-31T10:24:15.000Z"}, {"field": "recs-rawtitle", "value": "Million\u00e6rdr\u00f8mmen m\u00e5 starte med en genial id\u00e9 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "De gode ideene. Uten dem st\u00e5r teknologihovedstaden Trondheim stille og gr\u00fcnderne tjener ikke millionene de dr\u00f8mmer om."}, {"field": "thumbnail", "value": "http://content-thumbnail.cxpublic.com/content/thumbnail200x150/4d4a58ba920e4566c7cb2c2465c38259fc8f8e8f.jpg?598842b7"}, {"field": "thumbnailfullheightdimensions", "value": "200x3472"}, {"field": "timestamp", "value": "2017-08-07T10:36:39.000Z"}, {"field": "title", "value": "Million\u00e6rdr\u00f8mmen m\u00e5 starte med en genial id\u00e9"}, {"field": "url", "value": "http://www.adressa.no/pluss/okonomi/2016/12/31/Million%c3%a6rdr%c3%b8mmen-m%c3%a5-starte-med-en-genial-id%c3%a9-13962807.ece"}, {"field": "urlhash", "value": "4d4a58ba920e4566c7cb2c2465c38259fc8f8e8f"}], "score": 0.5756503, "siteId": "9222270286501375973", "id": "4d4a58ba920e4566c7cb2c2465c38259fc8f8e8f"}

