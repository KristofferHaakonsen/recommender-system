{"fields": [{"field": "modifiedtime", "type": "time", "value": "2012-04-17T17:50:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein lie"}, {"field": "body", "value": ["Saken oppdateres.", "\u2013 Venninnen lurte p\u00e5 om jeg hadde sluttet, men det har jeg ikke. Jeg opplever i stedet \u00e5 bli sparket ut av jobben, sier Anita Wollamo.", "Administrasjonssekret\u00e6ren ved Trondheim Kunstmuseum er for tiden sykmeldt p\u00e5 grunn av medf\u00f8dte problemer med synet, og er sv\u00e6rt usikker p\u00e5 om hun vil tilbake i jobben.", "\u2013 Jeg forst\u00e5r godt at de trenger folk, og det ville v\u00e6rt naturlig \u00e5 lyse ut et vikariat i min stilling. Jeg reagerer mest p\u00e5 at de ikke har tatt kontakt med meg. Det snakkes ofte om inkluderende arbeidsliv. Jeg har ikke h\u00f8rt noe, og kun f\u00e5tt et kort der det sto at det var synd jeg var syk. Flere har sagt opp jobben sin p\u00e5 grunn av d\u00e5rlig arbeidsmilj\u00f8, sier Wollamo.", "Stillingsannonsen er vanskelig \u00e5 tolke p\u00e5 annen m\u00e5te enn at museet tar det for gitt at Wollamo sier opp. Den nye stillingen er administrasjonssekret\u00e6r i 70 prosent stilling, n\u00f8yaktig det samme som Wollamo i dag besitter. I tillegg er oppgavene s\u00e5 \u00e5 si identiske.", "\u2013 Hva vil du gj\u00f8re n\u00e5 \u2013 g\u00e5 rettens vei?", "\u2013 Kan jeg gj\u00f8re noe som helst, sp\u00f8r hun, rister p\u00e5 hodet og tar seg en slurk te.", "Wollamo sier det er flere \u00e5rsaker til at hun er sykemeldt.", "\u2013 Hadde forholdene blitt lagt bedre til rette, det vil si en mer ryddig og ordnet jobb i henhold til arbeidsinstruksen, s\u00e5 ville jeg nok ha fortsatt. Men jobben ble strukket ut i alle retninger. Jeg ble utnyttet og brukt til alt mulig, ogs\u00e5 til utstillingsrelaterte oppgaver. Det var mye ullent, mange l\u00f8se tr\u00e5der og umulig \u00e5 n\u00e5 over alt. Direkt\u00f8ren mente at jeg heller burde v\u00e6re be\u00e6ret over \u00e5 f\u00e5 s\u00e5 mange oppgaver, sier hun.", "I utlysningsteksten st\u00e5r det ogs\u00e5 at \u00abTrondheim Kunstmuseum st\u00e5r for kvalitet, og har et kreativt og hyggelig arbeidsmilj\u00f8.\u00bb", "Det siste kjenner Wollamo og de andre ansatte seg lite igjen i. I en intern rapport, omtalt i g\u00e5rsdagens Adresseavisen, kommer det fram at ledelsen er utydelig og mangler visjoner, at de ansatte baksnakker hverandre og at museets renomm\u00e9 er kraftig svekket. Wollamo sier direkt\u00f8r Lium har problemer med \u00e5 ta kritikk.", "\u2013 Folk som kom med konstruktiv kritikk, risikerte \u00e5 bli frosset ut. Direkt\u00f8ren satte ogs\u00e5 folk opp mot hverandre. Jeg ble blant annet bedt om \u00e5 rapportere direkte til direkt\u00f8ren om hvordan jeg syntes resepsjonistene jobbet, fordi hun selv ikke orket konfrontasjon. Hun sa hun skulle ta st\u00f8yten, men det gjorde hun ikke.", "\u2013 Har situasjonen v\u00e6rt slik lenge?", "\u2013 Ja, forskjellen er kanskje at det er blitt verre i det siste. Direkt\u00f8ren har gjentatte ganger sagt at innholdet i rapporten ikke er sant. Hun retusjerer virkeligheten.", "\u2013 Men er alt direkt\u00f8rens feil?", "\u2013 Nei, styret har ogs\u00e5 et ansvar. Styret har trolig ikke v\u00e6rt klar over situasjonen, men det at direkt\u00f8ren ansetter sin egen datter b\u00f8r vekke oppmerksomhet. Styret burde ogs\u00e5 skj\u00f8nt tegningen n\u00e5r flinke folk b\u00e5de slutter og blir sykmeldte.", "Professor i arbeidsrett, Henning Jakhelln, sier museet kan komme i en klemme.", "\u2013 Hvis opplysningene som gis er riktige, risikerer museet \u00e5 sitte med to personer i samme stilling. Det kan bli et problem for bedriften, sier Jakhelln.", "Direkt\u00f8r Randi Lium sier Wollamo for lenge siden har gitt uttrykk for at hun vil slutte.", "\u2013 Hvis hun vil tilbake p\u00e5 jobb, s\u00e5 er hun selvsagt velkommen.", "\u2013 Vil dere ansette en ny administrasjonssekret\u00e6r?", "\u2013 Nei, selvsagt ikke.", "\u2013 Hvorfor har dere ikke dobbeltsjekket med Wollamo f\u00f8r dere lyste ut ny stilling?", "\u2013 Jeg er ikke hennes n\u00e6rmeste overordnede, men er ganske sikker p\u00e5 at vi har dobbeltsjekket, sier Lium.", "Kulturminister Trond Giske mener styret og ledelsen ved Trondheim Kunstmuseum selv m\u00e5 finne en vei ut av rotet.", "Giske sier han ikke kjenner til de interne forholdene i Trondheim Kunstmuseum, men at han p\u00e5 generelt grunnlag kan si at museumsreformen langt p\u00e5 vei kan eliminere problemene museet n\u00e5 st\u00e5r overfor.", "\u2013 I sammensl\u00e5ingsprosessen vil det bli st\u00f8rre enheter, og dermed mer spesialisert personalledelse. S\u00e5 kan andre konsentrere seg om det rent faglige. I sm\u00e5 museum m\u00e5 ansatte ofte ta veldig mange roller, der den ene oppgaven kan g\u00e5 ut over den andre, sier kulturministeren.", "Giske mener styret og ledelsen uansett selv m\u00e5 ta h\u00e5nd om problemene.", "\u2013 Dette er et internt problem, sier Giske."]}, {"field": "category0", "value": "kultur"}, {"field": "contenthash", "value": "3a178d1d3a99ccbca7f148530c0de2b5756870e93c2bb8e6a474d025fea84d27"}, {"field": "createtime", "value": "2016-02-05T06:04:03.000Z"}, {"field": "description", "value": "Via en venninne fikk Anita Wollamo vite at stillingen hennes ved Trondheim Kunstmuseum er utlyst. Selv har hun verken sagt opp eller blitt oppsagt."}, {"field": "dominantimage", "value": "http://www.adressa.no/incoming/article1242594.ece5/ALTERNATES/w980-default/Randi_Lium_FAKTA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78b7fdeb595d0463091fb96a440e4d51bbbf7d86.jpg?59898ab8"}, {"field": "dominantthumbnaildimensions", "value": "300x169"}, {"field": "heading", "value": ["Fant jobben sin utlyst p\u00e5 nettet -adressa.no", "Tar oppsigelse for gitt", "\u2013 Skapte konflikter", "I skvis", "- Er velkommen tilbake", "- Rydd opp i rekkene"]}, {"field": "id", "value": "78b7fdeb595d0463091fb96a440e4d51bbbf7d86"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "careers"}, {"field": "kw-concept", "value": ["stilling", "problem", "jobb", "direkt\u00f8r", "museet"]}, {"field": "kw-entity", "value": ["trondheim kunstmuseum", "adresseavisen"]}, {"field": "kw-pageclass", "value": "article"}, {"field": "kw-person", "value": ["henning jakhelln", "anita wollamo", "trond giske", "randi lium"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1242594.ece5/ALTERNATES/w980-default/Randi_Lium_FAKTA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fant jobben sin utlyst p\u00e5 nettet"}, {"field": "og-type", "value": "article"}, {"field": "og-url", "value": "http://www.adressa.no/kultur/article1065296.ece"}, {"field": "pageclass", "value": ["article"]}, {"field": "publishtime", "value": "2008-04-16T05:42:02.000Z"}, {"field": "recs-articleid", "value": "1659378"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-04-16T05:42:02.000Z"}, {"field": "recs-rawtitle", "value": "Fant jobben sin utlyst p\u00e5 nettet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Via en venninne fikk Anita Wollamo vite at stillingen hennes ved Trondheim Kunstmuseum er utlyst. Selv har hun verken sagt opp eller blitt oppsagt."}, {"field": "thumbnail", "value": "http://content-thumbnail.cxpublic.com/content/thumbnail200x150/78b7fdeb595d0463091fb96a440e4d51bbbf7d86.jpg?59898ab8"}, {"field": "thumbnailfullheightdimensions", "value": "200x1662"}, {"field": "timestamp", "value": "2017-08-08T09:56:08.000Z"}, {"field": "title", "value": "Fant jobben sin utlyst p\u00e5 nettet"}, {"field": "url", "value": "http://www.adressa.no/kultur/article1065296.ece"}, {"field": "urlhash", "value": "78b7fdeb595d0463091fb96a440e4d51bbbf7d86"}], "score": 0.6436452, "siteId": "9222270286501375973", "id": "78b7fdeb595d0463091fb96a440e4d51bbbf7d86"}

