{"fields": [{"field": "modifiedtime", "type": "time", "value": "2017-03-19T20:01:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["biodrivstoff", "regjeringen", "Norges Skogeierforening"]}, {"field": "author", "value": ["hilde \u00f8vrebekk lewis", "tron strand", "tarjei leer-salvesen", "sveinung berg bentzr\u00f8d", "simen granviken"]}, {"field": "body", "value": ["Ordf\u00f8rer Reidar Saga peker p\u00e5 en tomt like overfor det store sagbruket Nidar\u00e5 i \u00c5mli.", "\u2013 Der h\u00e5per vi fabrikken skal ligge. Og se her: Her skal det komme jernbane som kobler fabrikken til eksisterende linjer. Pukken ligger allerede klar til \u00e5 legges under svillene, sier Ap-ordf\u00f8reren.", "Lille \u00c5mli kommune er pekt ut som en av fem bygder der Biozin AS har planer om \u00e5 bygge biodrivstoff-fabrikker.", "Hvert anlegg skal kunne produsere 120 millioner liter halvfabrikata biodrivstoff fra skogrester og vil koste 2 milliarder hver \u00e5 bygge.", "Men som    Biozin skriver i en presentasjon    de har sendt regjeringen: \u00abBlir det et industrieventyr? Eller bare nok et eventyr?\u00bb", "For ordf\u00f8reren, for kommunen og for hele regionen \u00d8stre Agder er det mye som st\u00e5r p\u00e5 spill n\u00e5r de kjemper for \u00e5 f\u00e5 Biozin til \u00e5 bygge milliardfabrikken akkurat her.", "For de snaut 2000 innbyggerne er dette sjelden kost.", "\u2013 Det er jo nesten femti \u00e5r siden forrige store etablering her, med sagbruket. Hvis dette prosjektet blir noe av, f\u00e5r vi ikke bare dr\u00f8yt 70 nye arbeidsplasser direkte. Skogen i hele regionen vil \u00f8ke i verdi, og aktiviteten vil ta seg opp, sier Saga.", "Norsk skog spilte en viktig rolle i avslutningen av budsjettforhandlingene, da regjeringen og st\u00f8ttepartiene ble enige om \u00e5 satse massivt p\u00e5 biodrivstoff frem mot 2020. Allerede i 2020 skulle norsk produksjon av klimavennlig biodrivstoff v\u00e6re oppe og st\u00e5.", "I statsbudsjettet vises det til informasjon fra Biozin om at en fabrikk kan st\u00e5 klar i 2020, forutsatt investeringsbeslutning i 2016.", "Milj\u00f8stiftelsen Zero trekker ofte fram selskapet som et eksempel. Senest i rapporten B\u00e6rekraftig biodrivstoff datert januar i \u00e5r, der de skriver at det er mulig at Biozin kan starte opp ny norsk fullskala produksjon fra skog i 2020.", "Det samme gj\u00f8r Venstre.", "Tilsammen skal det investeres 10 milliarder kroner. Og for \u00e5 f\u00e5 planene realisert, trenger Biozin \u00f8konomisk st\u00f8tte. Det vil \u00abv\u00e6re behov for investeringstilskudd\u00bb, skriver selskapet i et h\u00f8ringsbrev til regjeringen .", "Hvor store investeringstilsudd det er behov for er uklart. If\u00f8lge Norges Skogeierforbund holder akt\u00f8rene sine kalkyler \u00abtett til brystet\u00bb.", "Men i et notat skriver de at \u00abenkelte av akt\u00f8rene har uttalt at investeringsst\u00f8tten for de f\u00f8rste anleggene b\u00f8r v\u00e6re i st\u00f8rrelsesorden 1/3 av totalinvesteringene for \u00e5 kunne tiltrekke tilstrekkelig privat kapital.\u00bb", "Og det er behov for mer offentlig st\u00f8tte. If\u00f8lge Saga \u00f8nsker Biozin \u00ab\u00e5 komme til dekket bord\u00bb i de fem kommunene de har sett seg ut.", "\u2013 Det vil si en ferdig regulert, klargjort og flatsprengt tomt.", "Samme morgen som vi bes\u00f8ker ham, har Saga f\u00e5tt et utkast til en avtale for et tomteselskap inn p\u00e5 pulten sin, som Bergene Holm har bedt ham om \u00e5 opprette.", "\u2013 Hva koster det?", "\u2013 Jeg regner med at vi og nabokommunene m\u00e5 legge inn 55 millioner kroner i dette tomteselskapet. Vi inviterer med fylkeskommunen ogs\u00e5, sier Saga.", "Administrerende direkt\u00f8r Reidar Bergene Holm har reist rundt og holdt det samme foredraget i fem bygder.", "Han har fortalt om en dr\u00f8m om et nytt industrieventyr. Hver fabrikk vil sysselsette mellom 70 og 75 personer, i bygder som har sett skogsindustrien forvitre de siste \u00e5rene. Saken har v\u00e6rt omtalt med begeistring i flere lokale medier.", "I Eidfoss lanserte han planene for en fabrikk i Hof. I Eidskog oppfordret han, if\u00f8lge nettavisen MittKongsvinger, lokalpolitikerne til \u00e5 v\u00e6re \u00abf\u00f8rste mann til m\u00f8lla\u00bb.", "Til Hamar Arbeiderblad sa han at Rudsh\u00f8gda i Ringsaker \u00aber en het kandidat\u00bb. Ogs\u00e5 p\u00e5 Ringerike vil Biozin bygge fabrikk.", "I \u00c5mliavisa hylles Reidar Bergene Holm som en redningsmann, siden han hjalp til med \u00e5 bygge opp igjen sagbruket etter en brann i 1989.", "P\u00e5 et m\u00f8te i fjor ba han en rekke lokalpolitikere om \u00e5 bidra og ta sin del av risikoen. B\u00e5de Reidar Saga og Ris\u00f8r-ordf\u00f8rer Per Kristian Lunden sa klart ifra at de ville v\u00e6re med.", "Men er det for godt til \u00e5 v\u00e6re sant?", "I dag er det ingen kommersiell produksjon fra noe anlegg i verden av s\u00e5kalt andre generasjons biodrivstoff fra grove skogrester som greiner, topper og bark. Teknologien er pr\u00f8vd ut i sm\u00e5skala, men i fullskala har ingen lykkes med \u00e5 f\u00e5 det til \u00e5 fungere.", "Det gjelder ogs\u00e5 den s\u00e5kalte IH2-teknologien. Biozin har blant annet i brev til statssekret\u00e6r i Klima- og milj\u00f8departementet Lars Andreas Lunde skrevet at det er denne teknologien de har sett seg ut.", "Denne er utviklet av Gas Technology Institute (GTI) i USA. Oljeselskapet Shell har, gjennom sitt datterselskap CRI, kj\u00f8pt rettighetene. Men de har enn\u00e5 ikke kommet s\u00e5 langt at det er snakk om \u00e5 bygge en ferdig fabrikk.", "I Bangalore i India skal et demonstrasjonsanlegg, der de skal teste teknologien, etter planen starte opp i l\u00f8pet av 2017 .", "Shell skriver i en epost at \u00abetter at teknologien er demonstrert med suksess, vil det ta rundt tre \u00e5r \u00e5 bygge et fullskalaanlegg.\u00bb", "Men hvor lenge det vil ta \u00e5 teste teknologien er h\u00f8yst uklart. Og n\u00e5r den eventuelt skal pr\u00f8ves ut p\u00e5 et st\u00f8rre anlegg, kjenner ingen hvilke utfordringer og hindringer man st\u00f8ter p\u00e5.", "Akkurat dette bekymrer Espen Susegg, administrerende direkt\u00f8r i det statlige investeringsselskapet Siva.", "En kostnadsramme p\u00e5 2 milliarder kroner for fabrikken p\u00e5 \u00c5mli er en stiv sum \u00e5 legge p\u00e5 bordet. S\u00e5 kommunen hadde satt sin lit til at Siva skulle g\u00e5 inn med midler i prosjektet.", "Avslaget kom i oktober. Da skrev Susegg f\u00f8lgende i et brev til kommunen:", "\u00abSiva vurderer prosjektet som interessant, men at modenheten i prosjektet tilsier at det m\u00e5 utvikles videre f\u00f8r Siva kan ta et stillingstagende i forhold til mulig investering i en fysisk tilrettelegging.\u00bb", "\u2013 Vi f\u00f8lger med p\u00e5 utviklingen hos Biozin, og er \u00e5pen for dialog n\u00e5r modenheten i prosjektet har \u00f8kt, utdyper Susegg.", "\u2013 Avtalen er \u00e5 ta opp igjen samarbeidet n\u00e5r de har n\u00e5dd flere milep\u00e6ler, for her trengs det b\u00e5de demonstrasjoner og utpr\u00f8ving av teknologi. I tillegg m\u00e5 dette passere de normale beslutningsm\u00e5lene et prosjekt m\u00e5 gjennom, sier Susegg.", "\u2013 Hva tenkte du da Siva trakk seg?", "\u2013 Jeg er jo skuffet over det, sier ordf\u00f8rer Reidar Saga.", "Men han er fremdeles overbevist om at dette er et godt prosjekt.", "\u2013 Jeg hadde forventet st\u00f8rre risikovilje fra en akt\u00f8r som Siva. Men vi gir oss ikke. Vi skal gj\u00f8re det vi kan for \u00e5 legge til rette i denne fasen frem til selskapet m\u00e5 ta sin investeringsbeslutning, sier han.", "Ogs\u00e5 p\u00e5 Bergene Holms sagbruk p\u00e5 \u00c5mli snakker direkt\u00f8r Johan M\u00f8rland veldig gjerne om fabrikkplanene og de positive virkningene dette kan f\u00e5 for kommunen og regionen.", "Selv om sagbruket kan fortsette som f\u00f8r, uavhengig av planene til Biozin, mener han at en biodrivstoff-fabrikk vil gj\u00f8re t\u00f8mmerforsyningen til sagbruket tryggere.", "\u2013 Hvis Biozin-fabrikken bygges, kan vi utnytte massevirket lokalt. Dessuten vil Biozin bruke l\u00f8vvirke, grener og topper som det i dag er f\u00e5, om noen, kunder til. Da blir \u00f8konomien i hele verdikjeden bedre.", "P\u00e5 sp\u00f8rsm\u00e5l om teknologiutviklingen, viser han oss videre til Lars F. Askheim, administrerende direkt\u00f8r i Biozin AS.", "Askheim vil ikke kommentere verken Sivas beslutning om \u00e5 trekke seg tilbake, eller begrunnelsen deres.", "\u2013 Hva trenger dere f\u00f8r dere kan ta en investeringsbeslutning?", "\u2013 Fra lokale myndigheter har vi veldig god support. Vi er veldig tilfredse med m\u00e5ten de har engasjert seg p\u00e5, sier Askheim.", "\u2013 Sentralt er vi blant annet usikre p\u00e5 forhold knyttet til offentlig investeringsst\u00f8tte. Vi m\u00e5 ha en komplett finansieringsl\u00f8sning som gj\u00f8r at vi kan kj\u00f8pe produktpakkene fra rettighetseier. Dette er jo helt ny teknologi som ikke har v\u00e6rt testet tidligere, sier han.", "\u2013 Hvor ny og upr\u00f8vd er egentlig teknologien som er kjernen i de fem fabrikkene som er s\u00e5 sentrale for regjeringens bioteknologisatsing?", "\u2013 Siste uken i februar ble noen tonn med flis fra \u00c5mli sendt til et anlegg i USA. Dette testpartiet skal gi noen indikasjoner p\u00e5 hva som er mulig \u00e5 f\u00e5 til, forteller Askheim.", "Han \u00e5pner ogs\u00e5 for at selskapet kan komme til \u00e5 bruke en annen teknologi enn den som utvikles av Shell. Dette vil de bestemme seg for n\u00e5r en investeringsbeslutning blir tatt.", "\u2013 Hvordan kan dere si at det er realistisk \u00e5 sette i gang med produksjon av 120 millioner liter biodrivstoff i 2020?", "\u2013 I v\u00e5rt brev til departementet er forutsetningen at investeringsbeslutningen ble tatt i 2016. Biozin AS har ikke tatt investeringsbeslutning per mars 2017. En produksjonsenhet for 120 millioner liter biozin vil ha en planperiode som varer ca 1,5 \u00e5r. Byggeperioden for en slik fabrikk er rundt 2 \u00e5r. Inntil full produksjonskapasitet n\u00e5s, vil det ta ytterligere tid. Produksjon av biozin vil komme senere enn i 2020, sier Askheim.", "Askheim sier at de vil ta den f\u00f8rste beslutningen innen et halvt \u00e5rs tid.", "\u2013 Er dette bare et eventyr?", "\u2013 Planen er \u00e5 etablere industri \u2013 ikke bare et eventyr, sier Askheim.", "Askheim understreker at kartleggingen de n\u00e5 gj\u00f8r av blant annet teknologi og r\u00e5stoffer, m\u00e5 gi positive svar f\u00f8r investeringsbeslutning kan fattes.", "\u2013 I kommuner som \u00c5mli har de blitt bedt om \u00e5 v\u00e6re med og investere i opparbeiding av tomter og lignende og blitt oppfordret til \u00e5 v\u00e6re med og dele p\u00e5 risikoen. Hvor stor er risikoen for at dette ikke blir noe av?", "\u2013 Ang\u00e5ende opparbeiding av tomt, har Biozin AS v\u00e6rt tydelig p\u00e5 at dette arbeidet ikke skal p\u00e5begynnes f\u00f8r Biozin AS har tatt endelig beslutning om bygging. Det ligger derfor ingen investeringsrisiko i arbeidet med tomt.", "\u2013 Ordf\u00f8reren i \u00c5mli h\u00e5per dere vil si at dere bygger den f\u00f8rste av de fem fabrikkene i \u00c5mli. Blir det s\u00e5nn?", "\u2013 Vet du, uansett hva som er svaret p\u00e5 det du sp\u00f8r om, s\u00e5 skal ordf\u00f8reren f\u00e5 slippe \u00e5 lese det i avisa f\u00f8rst. Det er ikke s\u00e5nn vi jobber."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "564b5a5f670c89c01873672b63e481ec66404ddb5dc27f7bddc48d8cbc73fa27"}, {"field": "createtime", "value": "2017-03-19T20:06:06.000Z"}, {"field": "description", "value": "Den lille bygda \u00c5mli er forespeilet ny fabrikk, 70 arbeidsplasser og investeringer i milliardklassen. Bare de bruker 55 millioner kroner p\u00e5 \u00e5 tilrettelegge en industritomt."}, {"field": "dominantimage", "value": "http://www.adressa.no/pluss/nyheter/article14469331.ece/fw97ne/ALTERNATES/w980-default/ReidarSaga6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5b8b931061412761ceedb7bfd32f4807ca827551.jpg?58cffbe3"}, {"field": "dominantthumbnaildimensions", "value": "300x169"}, {"field": "heading", "value": ["Ordf\u00f8reren b\u00e6rer p\u00e5 en biodr\u00f8m:", "Sjelden kost for liten kommune", "Biozin l\u00f8ftes frem", "Behov for statlig investeringstilskudd", "Dr\u00f8mmen om et industrieventyr", "Noe skurrer", "Staten sa nei til investeringer", "Ordf\u00f8rer: Vi gir oss ikke", "Ny, utestet teknologi", "Produksjon senere enn 2020", "Utsatt beslutning"]}, {"field": "id", "value": "5b8b931061412761ceedb7bfd32f4807ca827551"}, {"field": "keyword", "value": ["biodrivstoff", "regjeringen", "Norges Skogeierforening"]}, {"field": "keywords", "value": "biodrivstoff,regjeringen,Norges Skogeierforening"}, {"field": "kw-category", "value": ["pluss", "nyheter"]}, {"field": "kw-company", "value": ["biozin as", "bergene holm"]}, {"field": "kw-concept", "value": ["administrerende direkt\u00f8r", "millioner liter", "biozin", "fabrikk", "teknologi"]}, {"field": "kw-entity", "value": ["nidar\u00e5", "norges skogeierforening", "hamar arbeiderblad", "mittkongsvinger", "klima", "a. dette", "b\u00e6rekraftig", "a. oljeselskapet shell", "\u00e5mliavisa", "venstre", "zero", "oljeselskapet shell", "gas technology institute", "norges skogeierforbund", "reidar saga og ris\u00f8r", "per kristian lunden", "rudsh\u00f8gda", "eidfoss", "\u00f8stre agder"]}, {"field": "kw-location", "value": ["bangalore", "siva", "eidskog", "\u00e5mli", "ringerike", "india", "ringsaker", "hof"]}, {"field": "kw-pageclass", "value": "article"}, {"field": "kw-person", "value": ["espen susegg", "johan m\u00f8rland", "reidar bergene holm", "reidar saga", "lars f. askheim", "lars andreas lunde"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14469331.ece/fw97ne/ALTERNATES/w980-default/ReidarSaga6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ordf\u00f8reren b\u00e6rer p\u00e5 en biodr\u00f8m: - Der h\u00e5per vi fabrikken skal ligge"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/19/Ordf%C3%B8reren-b%C3%A6rer-p%C3%A5-en-biodr%C3%B8m-Der-h%C3%A5per-vi-fabrikken-skal-ligge-14469341.ece"}, {"field": "pageclass", "value": ["article"]}, {"field": "publishtime", "value": "2017-03-19T06:23:44.000Z"}, {"field": "recs-articleid", "value": "14469341"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-19T06:23:44.000Z"}, {"field": "recs-rawtitle", "value": "Ordf\u00f8reren b\u00e6rer p\u00e5 en biodr\u00f8m: - Der h\u00e5per vi fabrikken skal ligge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Den lille bygda \u00c5mli er forespeilet ny fabrikk, 70 arbeidsplasser og investeringer i milliardklassen. Bare de bruker 55 millioner kroner p\u00e5 \u00e5 tilrettelegge en industritomt."}, {"field": "thumbnail", "value": "http://content-thumbnail.cxpublic.com/content/thumbnail200x150/5b8b931061412761ceedb7bfd32f4807ca827551.jpg?58cffbe3"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-20T15:57:23.000Z"}, {"field": "title", "value": "Ordf\u00f8reren b\u00e6rer p\u00e5 en biodr\u00f8m: - Der h\u00e5per vi fabrikken skal ligge"}, {"field": "url", "value": "http://www.adressa.no/pluss/nyheter/2017/03/19/Ordf%c3%b8reren-b%c3%a6rer-p%c3%a5-en-biodr%c3%b8m-Der-h%c3%a5per-vi-fabrikken-skal-ligge-14469341.ece"}, {"field": "urlhash", "value": "5b8b931061412761ceedb7bfd32f4807ca827551"}], "score": 0.77334887, "siteId": "9222270286501375973", "id": "5b8b931061412761ceedb7bfd32f4807ca827551"}

