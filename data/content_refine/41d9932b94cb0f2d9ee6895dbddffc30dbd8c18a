{"fields": [{"field": "modifiedtime", "type": "time", "value": "2012-06-14T13:00:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kai kristiansen"}, {"field": "body", "value": ["Saken oppdateres.", "\u2013 I Norge har man en veldig sosialdemokratisk holdning til kultur. Kulturen blir et didaktisk, pedagogisk instrument. Her er det mer rom for \u00e5 la kunsten v\u00e6re fri, det er opp til hver enkelt. Samtidig er kunsten s\u00e5 til stede i samfunnet. N\u00e5r det arrangeres utstilling av Olafur Eliasson s\u00e5 er det lang k\u00f8 utenfor lokalene \u2013 for \u00e5 g\u00e5 og se kunst.", "Det sier Ingar Dragset. Jeg har nettopp spurt hva Norge kan l\u00e6re av Tyskland som kulturnasjon, og kunstneren er i ferd med \u00e5 snakke seg varm. For det er ganske mye, viser det seg.", "Vi sitter i \u00f8lhagen Prater Garten i hjertet av hipsterbydelen Prenzlauer Berg i Berlin. Den siste timen har vi vandret gatelangs i omr\u00e5det som har v\u00e6rt Dragsets hjem siden 1997. Den gang var det bare et par kafeer i den gamle \u00f8sttyske bydelen. Da muren falt flyttet 80 prosent av befolkningen ut, mens de unge flyttet inn. Mange ressurssterke med ambisjoner, men ogs\u00e5 narkomane og punkere som tok bolig i okkuperte byg\u00e5rder.", "\u2013 Det ble litt for homokulturelt, for homogent. Du fikk s\u00e5kalte contemporary adults eller en creative class. En helt ny klasse som ikke passer inn i det gamle klassesystemet, sier Dragset.", "\u2013 Som jeg selv er en del av, ler han.", "I dag opplever den n\u00e5 s\u00e5 trendy bydelen en babyboom, mens de med minst penger har flyttet til Kreuzberg eller Neuk\u00f6lln.", "P\u00e5 vei bort hit, til det som er Berlins st\u00f8rste og eldste \u00f8lhage, har vi tatt en espresso p\u00e5 markedet p\u00e5 Kollwitzplatz. Vi har bes\u00f8kt verdens mest eksentriske leket\u00f8ysbutikk, Onkel Philips Spielzeug Werkstatt, der v\u00e5r mann har pr\u00f8vd parykker og kj\u00f8pt troll i eske til et fadderbarn. Vi har passert restauranten Gugelhof, som ble verdensber\u00f8mt da Bill Clinton \u00abstakk innom\u00bb mens han var president, og Caf\u00e9 November der Dragset hadde sin f\u00f8rste date med kj\u00e6resten Simon Fujiwara.", "Og vi har v\u00e6rt innom KulturBrauerei med homoindie-klubben Nbi som han stadig frekventerer.", "\u2013 Det er interessant hvordan Berlin greier \u00e5 markedsf\u00f8re sin tragiske forhistorie og gj\u00f8re det om til turistattraksjoner. De har snudd p\u00e5 flisa, snudd bildet av byen opp ned, fortsetter Dragset over en roastbratwurst im br\u00f6tchen, \u00f8l og en Berliner weisse, en gr\u00f8nn, giftig miks av \u00f8l og honning \u2013 kj\u00f8pt inn til \u00e6re for oss.", "\u2013 Kultur blir tatt seri\u00f8st i Tyskland. Man blir respektert som kunstner, enten man er i banken eller skal leie leilighet. De har tatt et oppgj\u00f8r med nazitida, der kulturen har f\u00e5tt en ny plass i samfunnet.", "\u2013 Fantastisk bakrusmedisin, legger han til, og sluker p\u00f8lsen.", "Det er bare s\u00e5 vidt han har tid til \u00e5 m\u00f8te oss. Uka f\u00f8r har han v\u00e6rt i K\u00f8benhavn, London, Dublin og Sveits. Dagen etter drar han til Singapore. Enten for \u00e5 \u00e5pne utstillinger, eller for \u00e5 forberede nye. For tiden er han og hans danske kunstmakker Michael Elmgreen representert i flere prestisjetunge gallerier p\u00e5 verdens ledende kunstmesse Basel i Sveits, og i Hayward Gallery i London.", "De m\u00e5 ofte takke nei, for \u00e5 konsentrere om st\u00f8rre prosjekt. Som kunstfestivalen Dublin Contemporary der de til neste \u00e5r setter opp et teaterstykke om seg selv, fritt basert p\u00e5 Beckett. Litt s\u00e5nn Elmgreen og Dragset venter p\u00e5 Godot, tror Dragset. Eller utstillingen i det historiske museet Victoria and Albert Museum i London til neste \u00e5r, der de har f\u00e5tt helt frie t\u00f8yler.", "Kompanjong og ekskj\u00e6resten Elmgreen flyttet nylig til London, men fortsatt har de felles atelier og verksted i Berlin.", "\u2013 Det at det er billig \u00e5 leve her er sikkert et utgangspunkt for mange kunstnere. For min del var det et \u00f8nske om \u00e5 v\u00e6re med p\u00e5 \u00e5 bygge opp noe nytt, heller enn \u00e5 pr\u00f8ve \u00e5 bli en del av noe som allerede eksisterer, sier kunstneren, som tidligere bodde i K\u00f8benhavn.", "\u2013 Det er en veldig \u00e5lreit by, men Danmark er blitt mer og mer som Sverige, mer og mer xenofobisk med angst for det fremmede, det nye. Danmark f\u00f8ler seg best i verden og er ikke interessert i dialog. Norge tror ogs\u00e5 at de er best i verden, men vi innser samtidig at vi bare er en liten prikk p\u00e5 kartet og at vi er avhengig av verden.", "\u2013 Men jeg er fortsatt veldig glad i K\u00f8benhavn, og veldig interessert i dansk kulturliv, sier Dragset, som nylig ble med i styret i Kunsthal Charlottenborg. For \u00e5 gj\u00f8re kunsthallen mer tidsriktig, mer internasjonalt orientert.", "Kunst- og musikkscenen i Berlin er fantastisk, mener han, og utelivet som aldri stenger. Her finnes tre operahus, masse klassisk teater \u2013 og rom for eksperimenterende kunst p\u00e5 alle fronter. Kunstnertetteheten er stor, spesielt her i Prenzlauer Berg og i Kreuzberg. Likevel er ikke konkurransen p\u00e5trengende.", "\u2013 Byen har s\u00e5 mange rom. Folk flytter til nye bydeler, eller \u00e5pner nye gallerier, finner plass i Kreuzberg eller Wedding. Det finnes ikke \u00e9n kunstscene her, men mange parallelle, og den inneholder alle kunstretningene, sier han, og sammenligner med homsemilj\u00f8et.", "\u2013 Er du homo og punker har du egne utesteder, mens indiehomsene har sine. Det samme har mainstream-homsene og de som er forretningsfolk og homser. Og s\u00e5 videre. Det er langt mer liberalt her. Det er fortsatt litt halvanarkistisk, selv om det er mindre enn f\u00f8r.", "P\u00f8lsene er spist opp, bare et glass med Berliner weisse st\u00e5r igjen, ur\u00f8rt. P\u00e5 vei inn til Mitte, for \u00e5 ta banen til Kreuzberg, er vi innom Proqm. Kanskje verdens beste bokhandel, tror Dragset, spesialisert p\u00e5 kunst, filosofi og media, \u00e5pnet i sin tid av kunstnere og arkitekter. Og vi tar en kjapp kaffe p\u00e5 den norske Kristiania Espressobar.", "Det f\u00f8rste som m\u00f8ter oss i Kreuzberg er Dragsets yndlingsbar M\u00f6bel-Olfe, der han festet til klokken fem i morges. En av mange klubber som er \u00e5pen \u00abrund um die uhr\u00bb i byen som ikke sover.", "\u2013 Halvparten av de som jobber der er transseksuelle. Men det er ikke et homosted, bare en fantastisk bar.", "Det andre som m\u00f8ter oss er p\u00e5fallende mange homofile menn, mange kledd i damekl\u00e6r eller skinn fra topp til t\u00e5. Det viser seg at det er alternativ gay pride festival i Oranienstrasse. Det er her Dragset egentlig skulle ha v\u00e6rt, om han ikke hadde hengt ut med oss. 3000 fjonge mennesker danser i gatene, mange venner av kunstneren, viser det seg.", "Etter en kjapp omvisning i bydelen setter vi oss i Dragsets Range Rover i retning innvandrerbydelen Neuk\u00f6lln. Der har kunstnerduoen kj\u00f8pt et verneverdig vannverk fra 1800-tallet med over tusen kvadratmeter i boareal. Det har de pusset opp til en ultramoderne kunstfabrikk. Mel Gibson og flere kjente kunstsamlere ville kj\u00f8pe stedet, men kommunen valgte Elmgreen og Dragset, p\u00e5 grunn av deres sterke bidrag til Berlins kunstscene, ble det sagt.", "Kanskje var det ogs\u00e5 derfor kunstnerduoen i 2006 fikk i oppdrag \u00e5 lage Tysklands f\u00f8rste offisielle monument over homofile som mistet livet under Holocaust i Berlin. Minnesmerket ble avduket i 2008 og ligger rett over Peter Eisenmanns Holocaust-monument, mellom Potzdamer Platz og Brandenburger Tor.", "\u2013 Klart det er mye som er likt med Norge. Vi har de samme spr\u00e5klige r\u00f8ttene. Tyskland har et velfungerende, velorganisert samfunn med et velferdssystem som ligner p\u00e5 v\u00e5rt, begynner Dragset. Vi har tatt trappene opp til femte etasje og satt oss ned for \u00e5 oppsummere.", "\u2013 I Norge og Danmark har folk en holdning til kunst at det kan v\u00e6re en 9 til 4-greie, at det kan organiseres som andre yrker. Her har man skj\u00f8nt at det ikke er mulig. I Norge er det ikke mulig \u00e5 gj\u00f8re noen ting uten feriepenger eller overtidsbetaling. Det er ogs\u00e5 en tankegang om at hvis man bare gj\u00f8r det riktige \u2013 tar den riktige utdannelsen, og holder ut \u2013 s\u00e5 ender du opp der du vil. Jeg har erfart det motsatte, sier Dragset, som heller ikke har mye pent \u00e5 si om Londons kunstscene.", "\u2013 Der g\u00e5r det ut p\u00e5 \u00e5 ekskludere heller enn \u00e5 inkludere. Den tankegangen finnes ikke i Berlin. Selv om byen er bankrott, har folk det godt her. Det er liten forskjell p\u00e5 fattig og rik, og en mer \u00e5pen holdning generelt. Det p\u00e5virker kunsten at folk er mer selvbestemmende. Tyskere er det mest liberale folket i verden.", "\u2013 Jeg elsker Tyskland og det tyske folk, erkl\u00e6rer Ingar Dragset."]}, {"field": "category0", "value": "kultur"}, {"field": "contenthash", "value": "595105227ce82e2db6f1ad78afca040511987d53a0051f5a1046fa932273d53a"}, {"field": "createtime", "value": "2015-09-29T14:13:54.000Z"}, {"field": "description", "value": "Berlin er som homsemilj\u00f8et \u2013 mangfoldig og fragmentert, mener kunstner Ingar Dragset."}, {"field": "dominantimage", "value": "http://www.adressa.no/incoming/article1361145.ece5/ALTERNATES/w980-default/berlindragset1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/41d9932b94cb0f2d9ee6895dbddffc30dbd8c18a.jpg?59837cd9"}, {"field": "dominantthumbnaildimensions", "value": "300x169"}, {"field": "heading", "value": ["Her er Ingars guide til fantastiske Berlin -adressa.no", "Ny kulturidentitet", "\u2013 Best i verden", "Halvanarkistisk", "Homsefestival", "Elsker Tyskland"]}, {"field": "id", "value": "41d9932b94cb0f2d9ee6895dbddffc30dbd8c18a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["bydelen", "kunstner", "flyttet", "kultur", "fantastisk", "verden", "\u00e5pen", "kunst"]}, {"field": "kw-entity", "value": ["m\u00f6bel-olfe", "olafur eliasson", "kunsthal charlottenborg", "gugelhof", "dragset", "norge og danmark", "dublin og sveits", "elmgreen og dragset", "proqm", "neuk\u00f6lln", "kristiania espressobar", "dublin contemporary", "potzdamer platz og brandenburger tor", "caf\u00e9 november", "victoria and albert museum", "kollwitzplatz", "onkel philips spielzeug werkstatt", "ingars", "brandenburger tor", "potzdamer platz", "nbi", "kulturbrauerei", "hayward gallery", "oranienstrasse", "prater garten", "berliner", "dragsets range rover", "godot"]}, {"field": "kw-location", "value": ["london", "tyskland", "danmark", "basel", "norge", "sveits", "singapore", "prenzlauer berg", "k\u00f8benhavn", "mitte", "kreuzberg", "sverige", "wedding", "beckett", "berlin"]}, {"field": "kw-pageclass", "value": "article"}, {"field": "kw-person", "value": ["michael elmgreen", "peter eisenmanns holocaust", "bill clinton", "ingar dragset", "mel gibson", "simon fujiwara", "albert museum"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1361145.ece5/ALTERNATES/w980-default/berlindragset1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er Ingars guide til fantastiske Berlin"}, {"field": "og-type", "value": "article"}, {"field": "og-url", "value": "http://www.adressa.no/kultur/article1506341.ece"}, {"field": "pageclass", "value": ["article"]}, {"field": "publishtime", "value": "2010-07-14T10:46:59.000Z"}, {"field": "recs-articleid", "value": "1167361"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-07-14T10:46:59.000Z"}, {"field": "recs-rawtitle", "value": "Her er Ingars guide til fantastiske Berlin -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Berlin er som homsemilj\u00f8et \u2013 mangfoldig og fragmentert, mener kunstner Ingar Dragset."}, {"field": "thumbnail", "value": "http://content-thumbnail.cxpublic.com/content/thumbnail200x150/41d9932b94cb0f2d9ee6895dbddffc30dbd8c18a.jpg?59837cd9"}, {"field": "thumbnailfullheightdimensions", "value": "200x2514"}, {"field": "timestamp", "value": "2017-08-03T19:43:21.000Z"}, {"field": "title", "value": "Her er Ingars guide til fantastiske Berlin"}, {"field": "url", "value": "http://www.adressa.no/kultur/article1506341.ece"}, {"field": "urlhash", "value": "41d9932b94cb0f2d9ee6895dbddffc30dbd8c18a"}], "score": 0.74616873, "siteId": "9222270286501375973", "id": "41d9932b94cb0f2d9ee6895dbddffc30dbd8c18a"}

