{"fields": [{"field": "modifiedtime", "type": "time", "value": "2012-06-19T10:57:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Scene"}, {"field": "author", "value": "anmeldt av frida gullestad"}, {"field": "body", "value": ["Saken oppdateres.", "Ikke bare er denne revyen blottet for brodd og genuint morsomme sketsjer. Det kan virke som om forfatterkollegiet har reist bort de siste \u00e5rene, uten tilgang til verken medier eller nett. Revyen handler om, tja, at smalltalk er kjedelig, at det er irriterende med for lite saus og at oppsjekking av androgyne mennesker er forvirrende. Tr\u00f8nderne har fremdeles bart og \u00f8let er Dahls.", "Selvf\u00f8lgelighetene kommer p\u00e5 l\u00f8pende b\u00e5nd. Stilen er en slags dobbelbunnet ironi hvor avsenderen egentlig ikke mener noe som helst. Det vitses med den norske mettheten, uten vilje til noe annet. Her er b\u00e5de stereotype fremstillinger av rasister, samer og tatere, men den satiriske tvisten uteblir. Kanskje kan sofavelgernes sang st\u00e5 som et motto for hele forestillingen. Mot slutten synger de: \u00abSlutt \u00e5 plag oss te \u00e5 gj\u00f8r opp ei meining. Itj tving oss te \u00e5 gj\u00f8r ditt og datt. Ellers starte vi \u00f2g foreining for oss som gir faen i aillt\u00bb.", "For s\u00e5 vidt er revyen profesjonelt sammenskrudd \u2013 men intetsigende. Bypremi\u00e9ren l\u00f8rdag var forfulgt av lydproblemer som skuespillerne h\u00e5ndterte med h\u00e5ndholdt mikrofon og tapre smil. Ingen av dem f\u00e5r virkelig anledning til \u00e5 skinne, men flere viser godt potensiale. Scenografien er vel enkel og svart, med mer hydraulikk enn noensinne. Her dreies og skyves og poppes det opp og ned p\u00e5 svarte bokser og trapper, men uten egentlig humoristisk gevinst.", "Ukenavnet skal tradisjonelt ha sine tre betydningslag. En av fortolkningene av \u00e5rets \u00abImiti\u00bb er \u00e5 fremheve tiden n\u00e5, \u00abi min tid\u00bb. Da skulle man trodd at revyen i st\u00f8rre grad faktisk hadde forholdt seg til h\u00f8yt og lavt i sin egen tid. Men mesteparten av denne revyen kunne v\u00e6rt laget for fem-seks \u00e5r siden. Noen av sketsjene er halvmorsomme, men daterte. Som flashmobben som vil fryse tiden, eller barneskoleeleven som klager over en streng fr\u00f8kens fruktregime. Men n\u00e5r kommunepolitikerne legger ned og oppretter bompengestasjoner for eget forgodtbefinnende, da kommer f\u00f8lelsen av at revyen sparker inn \u00e5pne d\u00f8rer. De nye bompengestasjonene i Trondheim kom p\u00e5 plass for ett og et halvt \u00e5r siden.", "Verst er en begravelsessketsj i andre akt. Med Ut\u00f8ya og Oslo-bomben som mentalt bakteppe betyr begravelser av ungdom n\u00e5 noe spesielt. At sketsjens \u00abAndreas\u00bb plutselig dukker opp i sin egen begravelse for \u00e5 syte over oppm\u00f8te og musikkvalg er plumpt og uten antenner ut til et nasjonalt traume. Ogs\u00e5 f\u00f8rste akt har sitt overtr\u00e5kk, med foresl\u00e5tt sextrekant mellom nazi-offis\u00e9r, Anne Frank og en kakkelovn. Det er helt ok \u00e5 tulle med autoriteter som kirken og den andre verdenskrig, men da m\u00e5 sketsjene i det minste v\u00e6re morsomme.", "Det holder liksom ikke \u00e5 gj\u00f8re narr av overklassens Birken-entusiaster etter en sommer og h\u00f8st preget av gjeldskrise og b\u00f8rsuro i Europa og verden, terrorangrep i Norge, valgkamp og store oljefunn. Trivialitetene kunne i det minste v\u00e6rt oppdaterte. Men her mangler ogs\u00e5 enhver referanse til kjendiser, TV, politiske sexskandaler eller annet fjas \u00abi-mi-ti\u00bb det siste \u00e5ret.", "N\u00e5r man ikke brenner for noe mer enn at saus er godt, da er ikke g\u00f8yal hydraulikk nok. Skal man skape en revy som biter seg fast i en n\u00e5 nesten 100 \u00e5r gammel tradisjon m\u00e5 man g\u00e5 inn i sin tid.", "Se flere bilder fra revyen i bildegalleriet under"]}, {"field": "category0", "value": "kultur"}, {"field": "contenthash", "value": "caf42c06103d5cfdd0dd31cd5a95d2391960ce1e65c3a9e370f6379264346d9d"}, {"field": "createtime", "value": "2015-09-16T21:45:49.000Z"}, {"field": "description", "value": "Selvgod Ukerevy uten kontakt med virkeligheten. Platt og umorsomt om trivialiteter."}, {"field": "dominantimage", "value": "http://www.adressa.no/incoming/article2118459.ece5/ALTERNATES/w980-default/Ukerevyen%2027"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/99bfff21937c48664d642980c4c43329aa53319f.jpg?5981b642"}, {"field": "dominantthumbnaildimensions", "value": "300x169"}, {"field": "heading", "value": "Ute av sin tid -adressa.no"}, {"field": "id", "value": "99bfff21937c48664d642980c4c43329aa53319f"}, {"field": "keyword", "value": "Scene"}, {"field": "keywords", "value": "Scene"}, {"field": "kw-category", "value": "kultur"}, {"field": "kw-concept", "value": ["sketsjer", "revy"]}, {"field": "kw-entity", "value": ["imiti", "birken", "ukerevy", "dahls", "ut\u00f8ya og oslo", "ute"]}, {"field": "kw-location", "value": ["europa", "trondheim", "andreas", "norge"]}, {"field": "kw-pageclass", "value": "article"}, {"field": "kw-person", "value": "anne frank"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article2118459.ece5/ALTERNATES/w980-default/Ukerevyen%2027"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ute av sin tid"}, {"field": "og-type", "value": "article"}, {"field": "og-url", "value": "http://www.adressa.no/kultur/article1707420.ece"}, {"field": "pageclass", "value": ["article"]}, {"field": "publishtime", "value": "2011-10-09T13:01:28.000Z"}, {"field": "recs-articleid", "value": "823555"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-10-09T13:01:28.000Z"}, {"field": "recs-rawtitle", "value": "Ute av sin tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Selvgod Ukerevy uten kontakt med virkeligheten. Platt og umorsomt om trivialiteter."}, {"field": "thumbnail", "value": "http://content-thumbnail.cxpublic.com/content/thumbnail200x150/99bfff21937c48664d642980c4c43329aa53319f.jpg?5981b642"}, {"field": "thumbnailfullheightdimensions", "value": "200x1685"}, {"field": "timestamp", "value": "2017-08-02T11:23:46.000Z"}, {"field": "title", "value": "Ute av sin tid"}, {"field": "url", "value": "http://www.adressa.no/kultur/article1707420.ece"}, {"field": "urlhash", "value": "99bfff21937c48664d642980c4c43329aa53319f"}], "score": 0.38198853, "siteId": "9222270286501375973", "id": "99bfff21937c48664d642980c4c43329aa53319f"}

