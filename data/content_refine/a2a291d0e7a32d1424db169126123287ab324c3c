{"fields": [{"field": "modifiedtime", "type": "time", "value": "2012-04-18T20:28:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Trondheim tinghus og rettssal 308 var en velkjent scene for eks-advokat \u00d8ystein Skogrand (bildet), men rollen var ny. I forklaringen levnet han ingen tvil om at det har v\u00e6rt et langt og brutalt fall fra suksessrik og profilert advokat til underslagssiktet eks-advokat. I retten innr\u00f8mmet han \u00e5 ha undersl\u00e5tt 5,3 millioner kroner fra klienter og unnlatt \u00e5 betale 282 000 kroner i skatt.", "- Jeg vet hva jeg har gjort, jeg vet jeg skal sone en fortjent dom. Jeg vil beskrive de siste to \u00e5rene som et sant helvete, unnskyld ordbruken \u00e6rede dommer, sa Skogrand om tiden fra han tr\u00e5dte ut av advokatrollen.", "Ydmykt, tilsynelatende \u00e6rlig og med tydelig selvbebreidelse fortalte han om \u00e5rene forut for at han i mars 2003 avsluttet sin advokatvirksomhet og lot seg legge inn til psykiatrisk behandling. Oppholdet varte i over et \u00e5r.", "Avhengig av tabletter", "Det var etter en alvorlig bilulykke med familien i desember 1995 at kontrollen med penger og livet forsvant i en t\u00e5ke av pillemisbruk, \u00f8konomirot og det siste \u00e5ret overforbruk av alkohol.", "Ulykken skal ha utl\u00f8st angst og depresjon i en slik grad at Skogrand tok kontakt med psykiater Michael Setsaas. If\u00f8lge Skogrands forklaring fikk han fra 1996 de avhengighetsdannende midlene Valium og Vival utskrevet, og ble raskt avhengig.", "- I 1997 begynte jeg \u00e5 f\u00e5 presset \u00f8konomi. Jeg hadde d\u00e5rlige rutiner og var en rotekopp. Innbetaling av skatteinnskudd og skatterestanser var alltid p\u00e5 etterskudd, forklarte eks-advokaten. Han innr\u00f8mmer at underslagene begynte det samme \u00e5ret. I tillegg til rotet i advokat\u00f8konomien, var heller ikke privat\u00f8konomien preget av orden.", "- Stilen var gjerne at man ville vise for omverden at man var advokat og hadde penger. Jeg brukte mer enn jeg tjente, og kom inn i en ond sirkel - hele tiden i mangel p\u00e5 penger, sa Skogrand.", "- Det har g\u00e5tt rykter om at jeg har blitt truet av den jugoslaviske mafiaen og Hells Angels, det er bare t\u00f8v. Jeg har ikke blitt truet til noe som helst, presiserte han.", "Rullerende underslag", "Snart kom han inn i en situasjon med rullerende underslag, det vil si at han gjorde nye underslag for \u00e5 dekke opp for tidligere underslag. Pengene kom fra advokatens klientkonto, der det var innskudd fra blant annet d\u00f8dsbo og erstatninger som klienter hadde blitt tilkjent.", "- Var du bevisst p\u00e5 hva du holdt p\u00e5 med?, spurte aktor Per Morten Schjetne.", "- Jeg s\u00e5 p\u00e5 det som fryktelig, at jeg gjorde det her. Samtidig var jeg kommet i en situasjon hvor jeg ga litt blanke, svarte Skogrand. Han kobler denne likegyldighetsf\u00f8lelsen med pillemisbruket.", "- N\u00e5r du g\u00e5r p\u00e5 disse medikamentene blir du f\u00f8lelsesmessig avflatet, jeg var nesten likegyldig til at ekteskapet r\u00f8k og til at jeg drev underslag. Du mister en grense, en kontroll, n\u00e5r du har i deg disse midlene, sa eks-advokaten.", "Skjulte misbruket", "Overfor omverden gjorde han sitt beste for \u00e5 skjule det som foregikk.", "- Jeg var jo narkoman, iallfall de to siste \u00e5rene. N\u00e5r du begynner \u00e5 misbruke fors\u00f8ker du \u00e5 holde det skjult og \u00e5 lyve. Min tidligere kone fant tablettesker i jakka, men jeg hadde alltid en unnskyldning.", "Fremover mot mars 2003 eskalerte dosene med Valium, og alkoholforbruket likes\u00e5.", "- P\u00e5 det tidspunktet var jeg helt neddopet av medikamenter, jeg hadde ingen kontroll med hva som foregikk utover at jeg drev og slukket branner i alle retninger, beskrev Skogrand situasjonen i slutten av 2002.", "Ber\u00f8mmet politiet", "Vinteren 2003 fikk et vennepar med seg Skogrand p\u00e5 vinterferie, og der ble han etter hvert konfrontert med sin tilstand. Han kom sammen med venneparet frem til at han frivillig skulle la seg legge inn p\u00e5 \u00d8stmarka sykehus.", "- Jeg l\u00e5 i \u00e5tte uker i abstinensrus, og gikk ned 13 kilo, sa han i retten. En psykologspesialist fra sykehuset bekreftet i sin forklaring Skogrands avhengighet. Han hadde ogs\u00e5 alvorlige psykiske lidelser. Dessuten m\u00e5tte han p\u00e5 samme tid gjennom en by-pass operasjon.", "Parallelt med innleggelsen tok advokat Bernt \u00d8sthus seg av det praktiske rundt avviklingen av advokatvirksomheten. Han sendte ut en pressemelding om at Skogrand sa fra seg sin advokatbevilling, og fikk i stand et m\u00f8te med politiet. Eks-advokaten har fra f\u00f8rste m\u00f8te med politiet innr\u00f8mmet underslaget, og ber\u00f8mmet i retten politiet for \u00e5 ha opptr\u00e5dt profesjonelt.", "- Hvordan har du f\u00f8lt at underslaget har kommet frem, spurte aktor.", "- P\u00e5 den ene siden er det vanskelig, men p\u00e5 den andre siden en stor lettelse, svarte \u00d8ystein Skogrand. Han fortalte at noe av det tyngste for ham har v\u00e6rt den enorme belastningen barna og den n\u00e6rmeste familie har blitt utsatt for.", "Aktor, statsadvokat Per Morten Schjetne, la ned p\u00e5stand om at Skogrand d\u00f8mmes til to \u00e5r og \u00e5tte m\u00e5neders fengsel. Schjetne la ogs\u00e5 ned p\u00e5stand om at eks-advokaten frad\u00f8mmes retten til \u00e5 praktisere som advokat for alltid, og at han m\u00e5 betale i underkant av 1,5 millioner kroner i erstatning til to tidligere klienter og til kemnerkontoret. I straffep\u00e5standen inng\u00e5r en tredels strafferabatt fordi Skogrand fra f\u00f8rste stund har innr\u00f8mmet forholdet og bidratt til oppklaringen. Den omstridte medisineringen og det lange oppholdet p\u00e5 \u00d8stmarka er ogs\u00e5 til en viss grad tatt hensyn til.", "- Men det dreier seg om en sak der flere klienter er rammet, og det foreligger grove tillitsbrudd, presiserte Schjetne.", "Skogrands forsvarer, advokat Rolf Christensen, viste til at samtlige klienter vil f\u00e5 dekket sine tap gjennom forsikringen Skogrand hadde. Han mente ogs\u00e5 at feilmedisinering og oppholdet p\u00e5 \u00d8stmarka m\u00e5 redusere straffen, og antydet at retten b\u00f8r gj\u00f8re deler av dommen betinget."]}, {"field": "category0", "value": "nyheter"}, {"field": "contenthash", "value": "d72ba989f591cedc20d94ba8400b31d393dfd3745c83e9f73bd145d4b2df1d5e"}, {"field": "createtime", "value": "2012-06-05T03:10:56.948Z"}, {"field": "description", "value": "Eks-advokat \u00d8ystein Skogrand innr\u00f8mmet alle punkter da han i g\u00e5r m\u00f8tte i retten siktet for underslag. \u00d8konomirot og omfattende pillemisbruk skal ha f\u00f8rt til at han n\u00e5 m\u00e5 forberede seg p\u00e5 en lengre fengselsstraff."}, {"field": "dominantimage", "value": "http://www.adressa.no/incoming/article1137990.ece5/ALTERNATES/w980-default/skogrand1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2a291d0e7a32d1424db169126123287ab324c3c.jpg?598b4812"}, {"field": "dominantthumbnaildimensions", "value": "300x169"}, {"field": "heading", "value": "Eks-advokat innr\u00f8mmet alt -adressa.no"}, {"field": "id", "value": "a2a291d0e7a32d1424db169126123287ab324c3c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["eks-advokat", "advokat", "retten", "eks-advokat innr\u00f8mmet", "underslag", "innr\u00f8mmet", "klienter", "rullerende underslag", "spurte aktor", "millioner kroner"]}, {"field": "kw-entity", "value": ["\u00f8stmarka", "per morten schjetne", "valium", "valium og vival", "hells angels"]}, {"field": "kw-pageclass", "value": "article"}, {"field": "kw-person", "value": ["rolf christensen", "bernt \u00f8sthus", "\u00f8ystein skogrand", "michael setsaas"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1137990.ece5/ALTERNATES/w980-default/skogrand1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eks-advokat innr\u00f8mmet alt"}, {"field": "og-type", "value": "article"}, {"field": "og-url", "value": "http://www.adressa.no/nyheter/article508350.ece"}, {"field": "pageclass", "value": ["article"]}, {"field": "publishtime", "value": "2005-05-23T22:03:26.000Z"}, {"field": "recs-articleid", "value": "2153320"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2005-05-23T22:03:26.000Z"}, {"field": "recs-rawtitle", "value": "Eks-advokat innr\u00f8mmet alt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Eks-advokat \u00d8ystein Skogrand innr\u00f8mmet alle punkter da han i g\u00e5r m\u00f8tte i retten siktet for underslag. \u00d8konomirot og omfattende pillemisbruk skal ha f\u00f8rt til at han n\u00e5 m\u00e5 forberede seg p\u00e5 en lengre fengselsstraff."}, {"field": "thumbnail", "value": "http://content-thumbnail.cxpublic.com/content/thumbnail200x150/a2a291d0e7a32d1424db169126123287ab324c3c.jpg?598b4812"}, {"field": "thumbnailfullheightdimensions", "value": "200x1613"}, {"field": "timestamp", "value": "2017-08-09T17:36:18.000Z"}, {"field": "title", "value": "Eks-advokat innr\u00f8mmet alt"}, {"field": "url", "value": "http://www.adressa.no/nyheter/article508350.ece"}, {"field": "urlhash", "value": "a2a291d0e7a32d1424db169126123287ab324c3c"}], "score": 0.9069602, "siteId": "9222270286501375973", "id": "a2a291d0e7a32d1424db169126123287ab324c3c"}

