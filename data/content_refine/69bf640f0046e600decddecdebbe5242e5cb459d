{"fields": [{"field": "modifiedtime", "type": "time", "value": "2012-04-18T17:24:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "thomas kothe-n\u00e6ss"}, {"field": "body", "value": ["Saken oppdateres.", "Selv om n\u00f8dlandingen var kontrollert og relativt udramatisk, f\u00f8rte uhellet med redningshelikopteret natt til i g\u00e5r til at hele redningsfl\u00e5ten ble satt p\u00e5 bakken. Fart\u00f8ysjef Asbj\u00f8rn Singstad fikk et hint om at noe var galt fra redningsmann Finn \u00c5ge Jakobsen. Han lurte p\u00e5 om de hadde fl\u00f8yet inn i en regnbyge.", "- Det rant v\u00e6ske ned fra flyet, og jeg lurte p\u00e5 om det var nedb\u00f8r.", "Like etterp\u00e5 fikk Singstad indikasjon p\u00e5 oljetrykksm\u00e5leren om at noe var galt. De var p\u00e5 vei fra Namsos til St. Olavs hospital med en intensivpasient, et mannskap p\u00e5 seks pluss en lege under oppl\u00e6ring.", "- Selv om det ikke var s\u00e5 dramatisk, s\u00e5 kommer det likevel litt overraskende. Det er f\u00f8rste gang jeg opplever en slik feil. Men vi trener p\u00e5 dette jevnlig og vi vet hva som skjer.", "Et n\u00f8dsm\u00f8ringssystem ble umiddelbart satt inn og s\u00f8rget for at vitale deler i gearboksen fortsatt fikk sm\u00f8ring. Prosedyren er \u00e5 fors\u00f8ke \u00e5 lande s\u00e5 raskt som mulig. Denne gang var det ikke vanskelig \u00e5 finne en plass. Parkeringsplassen p\u00e5 Pirterminalen var tom da uhellet skjedde klokken 0315 p\u00e5 natten. Det ble umiddelbart tilkalt ambulanse til pasienten.", "- Pasienten led ingen ekstra overlast. Vi tapte ikke s\u00e5 mye tid p\u00e5 dette, sier Jakobsen.", "Det kunne imidlertid g\u00e5tt langt verre dersom helikopteret hadde f\u00e5tt disse problemene halvannen times flytur ute i havet. Singstad sier at n\u00f8dsystemet hadde gjort det mulig \u00e5 fly i rundt en halv time. I verste fall m\u00e5tte de ha n\u00f8dlandet i sj\u00f8en.", "En periode i g\u00e5r var redningsberedskapen svekket ettersom samtlige 12 helikoptre ble satt p\u00e5 bakken. Det f\u00f8rte blant annet til at annen type beredskap m\u00e5tte tilkalles da 330-skvadronen fikk ny oppkalling fra Namsos like etter at de hadde n\u00f8dlandet.", "Helikopteret som n\u00f8dlandet er fra 1995, mens det andre flyet ved 330-skvadronen er hele 33 \u00e5r gammelt. Singstad understreker at alderen ikke var \u00e5rsak til dette uhellet. De har grundige prosedyrer for vedlikehold og tilsyn.", "- Det er heller ikke mange originaldelene igjen p\u00e5 de eldste fart\u00f8yene, sier han.", "- Er disse helikoptrene modne for utskifting, Singstad?", "- Det er fortsatt trygt \u00e5 fly disse selv om det etter hvert er kostbart \u00e5 vedlikeholde dem. Det er et politisk og \u00f8konomisk sp\u00f8rsm\u00e5l n\u00e5r vi eventuelt f\u00e5r nye helikoptre.", "Forsvaret vurderer et felles enhetshelikopter, men noen avgj\u00f8relse om n\u00e5r fart\u00f8yene skal skiftes ut er enn\u00e5 ikke tatt."]}, {"field": "category0", "value": "nyheter"}, {"field": "contenthash", "value": "ff6e277f4eb8883d4d781cd8d710f808a6d4685ce4c8979cd84bf55983abe97a"}, {"field": "createtime", "value": "2017-02-08T22:15:51.000Z"}, {"field": "description", "value": "\u00d8RLAND: En sv\u00e6rt syk pasient fra Namsos m\u00e5tte fraktes den siste biten med ambulanse etter at redningshelikopteret fra \u00d8rland m\u00e5tte n\u00f8dlande p\u00e5 Pirsenteret i Trondheim i g\u00e5r natt."}, {"field": "dominantimage", "value": "http://www.adressa.no/incoming/article1150709.ece5/ALTERNATES/w980-default/HELIKOPTERHAVERI2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69bf640f0046e600decddecdebbe5242e5cb459d.jpg?59862dcf"}, {"field": "dominantthumbnaildimensions", "value": "300x169"}, {"field": "heading", "value": "N\u00f8dlandet med intensivpasient -adressa.no"}, {"field": "id", "value": "69bf640f0046e600decddecdebbe5242e5cb459d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "sports"}, {"field": "kw-concept", "value": ["pasient", "fly", "n\u00f8dlande", "helikoptre"]}, {"field": "kw-entity", "value": ["st. olavs", "pirterminalen", "pirsenteret"]}, {"field": "kw-location", "value": ["namsos", "trondheim", "\u00f8rland"]}, {"field": "kw-pageclass", "value": "article"}, {"field": "kw-person", "value": ["asbj\u00f8rn singstad", "finn \u00e5ge jakobsen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1150709.ece5/ALTERNATES/w980-default/HELIKOPTERHAVERI2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00f8dlandet med intensivpasient"}, {"field": "og-type", "value": "article"}, {"field": "og-url", "value": "http://www.adressa.no/nyheter/article592028.ece"}, {"field": "pageclass", "value": ["article"]}, {"field": "publishtime", "value": "2005-11-17T22:03:05.000Z"}, {"field": "recs-articleid", "value": "2088386"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2005-11-17T22:03:05.000Z"}, {"field": "recs-rawtitle", "value": "N\u00f8dlandet med intensivpasient -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "\u00d8RLAND: En sv\u00e6rt syk pasient fra Namsos m\u00e5tte fraktes den siste biten med ambulanse etter at redningshelikopteret fra \u00d8rland m\u00e5tte n\u00f8dlande p\u00e5 Pirsenteret i Trondheim i g\u00e5r natt."}, {"field": "thumbnail", "value": "http://content-thumbnail.cxpublic.com/content/thumbnail200x150/69bf640f0046e600decddecdebbe5242e5cb459d.jpg?59862dcf"}, {"field": "thumbnailfullheightdimensions", "value": "200x1118"}, {"field": "timestamp", "value": "2017-08-05T20:42:55.000Z"}, {"field": "title", "value": "N\u00f8dlandet med intensivpasient"}, {"field": "url", "value": "http://www.adressa.no/nyheter/article592028.ece"}, {"field": "urlhash", "value": "69bf640f0046e600decddecdebbe5242e5cb459d"}], "score": 1.4253005, "siteId": "9222270286501375973", "id": "69bf640f0046e600decddecdebbe5242e5cb459d"}

