{"fields": [{"field": "modifiedtime", "type": "time", "value": "2015-12-12T23:20:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er en meget viktig begivenhet for en verden som blir gradvis varmere og farligere p\u00e5 grunn av menneskeskapte utslipp av karbondioksid (CO 2 ) og andre klimagasser. Beslutningen i Paris l\u00f8rdag er historisk, og vil ha betydning for menneskeheten i mange generasjoner fremover.", "Betydningen av avtalen f\u00f8lger ikke f\u00f8rst og fremst av tiltakene som er avtalefestet, men av det faktum at verdens ledere for f\u00f8rste gang er blitt enige om hva som er m\u00e5let; at den globale temperaturstigningen m\u00e5 begrenses. Det aller viktigste resultatet fra Paris, st\u00e5r ikke i selve avtalen, men henger n\u00f8ye sammen med den. Det er de utslippskuttene som 186 land har meldt inn til \u00abdugnadskontoret\u00bb FN.", "Videre er det et n\u00f8kkelpunkt i Parisavtalen \u2013 det franske vertskapet insisterte p\u00e5 at den skal hete det \u2013 at landene, med noen begrensninger, hvert femte \u00e5r skal rapportere sine klimam\u00e5l og sette nye m\u00e5l som er strengere enn de forrige. Kuttene som er meldt er for sm\u00e5 til at de vil begrense temperaturstigningen til togradersm\u00e5let. Derfor er forsterkning av klimatiltakene viktig.", "Avtalen som ble vedtatt av verdens land l\u00f8rdag har \u00e5penbare svakheter. Den burde v\u00e6rt mer forpliktende og konkret, og utslipp fra flere omr\u00e5der burde v\u00e6rt omfattet avtalen. Videre er det ikke sammenheng mellom ambisjonen om \u00e5 begrense temperaturstigningen til 1,5 grad celsius og tiltakene som settes inn. Men verden er ikke ideell. N\u00e5r alle land m\u00e5 bli enige, er dette det beste som var mulig \u00e5 oppn\u00e5, og resultatet er slett ikke d\u00e5rlig.", "Hvis klimaavtalen blir ratifisert, det vil si godkjent av landenes parlamenter, og hvis verdens land gj\u00f8r det som st\u00e5r i avtalen, vil det v\u00e6re en god start for \u00e5 begrense utslippene av klimagasser. Det som ogs\u00e5 er viktig med dokumentet som er snekret i Paris er det signal som sendes om at klimakrisen er menneskeskapt og at vi m\u00e5 gj\u00f8re noe med problemet. Dette er kanskje det aller viktigste utkommet av to uker med tautrekking og diplomati.", "Parisavtalen er ikke bare et dokument for parlamenter og regjeringssjefer, men ogs\u00e5 for avgj\u00f8relser i styrerom og rundt kj\u00f8kkenbord. Avtalen l\u00f8fter ikke ansvaret fra skuldrene for hver enkelt av oss. Behovet for \u00e5 kutte utslipp er like presserende i dag som det var da klimatoppm\u00f8tet startet for to uker siden. Derimot viser avtalen at klimakrisen er noe alle st\u00e5r i sammen. De fleste vil merke konsekvensene av et klima som endres og alle har ansvar for \u00e5 bidra til at virkningene begrenses.", "De  t er flere grunner til \u00e5 n\u00e5 se noe lysere p\u00e5 klimaproblemene. Teknologi alene redder ikke klimaet, men vil spille en sv\u00e6rt viktig rolle ogs\u00e5 i \u00e5rene som kommer. Det virkelig nye som har skjedd de siste m\u00e5nedene, ukene og dagene er at stadig flere i n\u00e6ringslivet r\u00f8rer p\u00e5 seg. Store akt\u00f8rer i finansn\u00e6ringen st\u00e5r frem og hevder at det n\u00e5 er st\u00f8rre muligheter i fornybar energi, klimateknologi og andre klimavennlige virksomheter, enn i olje og kull. Hvis finansn\u00e6ringen snur seg, kan det bli like viktig som teknologi og Parisavtalen. Helgens vedtak kan bli det signalet som f\u00e5r enda flere n\u00e6ringsdrivende til \u00e5 vurdere situasjonen p\u00e5 nytt. N\u00e5 handler ikke klimasp\u00f8rsm\u00e5l bare om \u00e5 gj\u00f8re de gode valgene, men ogs\u00e5 om det som gir st\u00f8rst avkastning.", "Paris 2015, et 31 sider langt dokument og signaturen til forhandlere fra 195 land pluss EU, kan v\u00e6re et historisk klimaskift."]}, {"field": "category0", "value": "meninger"}, {"field": "category1", "value": "meninger|leder"}, {"field": "contenthash", "value": "e0dac1ed27b7f0072f54537d60dd45c321353fbe34cb7b57432b5460ef18017a"}, {"field": "createtime", "value": "2016-09-29T14:29:25.000Z"}, {"field": "description", "value": "For f\u00f8rste gang har verden f\u00e5tt en klimaavtale som omfatter alle land."}, {"field": "dominantimage", "value": "http://www.adressa.no/meninger/leder/article11917701.ece/g44svx/ALTERNATES/w980-default/tac1aee1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd04c395e925023f279cc7ee58a932d9a1209d9a.jpg?592eb071"}, {"field": "dominantthumbnaildimensions", "value": "300x169"}, {"field": "heading", "value": "Parisavtalen kan v\u00e6re en historisk mulighet for klimaet -adressa.no"}, {"field": "id", "value": "fd04c395e925023f279cc7ee58a932d9a1209d9a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "leder"]}, {"field": "kw-concept", "value": ["verdens land", "historisk mulighet", "utslipp", "begrense temperaturstigningen", "begrense", "land", "klima", "verden", "aller viktigste", "avtalen"]}, {"field": "kw-entity", "value": ["paris 2015", "parisavtalen"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/leder"]}, {"field": "og-image", "value": "http://www.adressa.no/meninger/leder/article11917701.ece/g44svx/ALTERNATES/w980-default/tac1aee1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Parisavtalen kan v\u00e6re en historisk mulighet for klimaet"}, {"field": "og-type", "value": "article"}, {"field": "og-url", "value": "http://www.adressa.no/meninger/leder/2015/12/15/Parisavtalen-kan-v%C3%A6re-en-historisk-mulighet-for-klimaet-11917702.ece"}, {"field": "pageclass", "value": ["article"]}, {"field": "publishtime", "value": "2015-12-15T04:00:00.000Z"}, {"field": "recs-articleid", "value": "11917702"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|leder"}, {"field": "recs-publishtime", "value": "2015-12-15T04:00:00.000Z"}, {"field": "recs-rawtitle", "value": "Parisavtalen kan v\u00e6re en historisk mulighet for klimaet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/leder"]}, {"field": "teaser", "value": "For f\u00f8rste gang har verden f\u00e5tt en klimaavtale som omfatter alle land."}, {"field": "thumbnail", "value": "http://content-thumbnail.cxpublic.com/content/thumbnail200x150/fd04c395e925023f279cc7ee58a932d9a1209d9a.jpg?592eb071"}, {"field": "thumbnailfullheightdimensions", "value": "200x997"}, {"field": "timestamp", "value": "2017-05-31T12:00:49.000Z"}, {"field": "title", "value": "Parisavtalen kan v\u00e6re en historisk mulighet for klimaet"}, {"field": "url", "value": "http://www.adressa.no/meninger/leder/2015/12/15/Parisavtalen-kan-v%c3%a6re-en-historisk-mulighet-for-klimaet-11917702.ece"}, {"field": "urlhash", "value": "fd04c395e925023f279cc7ee58a932d9a1209d9a"}], "score": 0.9658917, "siteId": "9222270286501375973", "id": "fd04c395e925023f279cc7ee58a932d9a1209d9a"}

