{"fields": [{"field": "modifiedtime", "type": "time", "value": "2016-12-13T11:26:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Adresseavisen", "Skicross", "Sverige", "\u00d8konomi"]}, {"field": "author", "value": "\u00f8ystein jorem"}, {"field": "body", "value": ["Saken oppdateres.", "I mange andre store idretter er det tradisjon med et norsk/svensk rivaleri, og kommentarer og humoristiske stikk slenges over riksgrensen foran hvert m\u00f8te.", "Hverdagen er en helt annen i skicross. Her trener nordmenn og svensker sammen, spiser sammen, reiser sammen og slapper av sammen. Siden h\u00f8sten startet, har Norge og Sverige hatt et felles landslagssamarbeid, og de norske ut\u00f8verne er blitt fullt integrert i det svenske landslaget.", "\u2013 Men de konkurrerer med norsk drakt, og har det norske flagget p\u00e5 hjelmen, forsikrer Per Arne Lunde, leder for skicross i Norge. Dersom de vinner skal det spilles \u00abJa, vi elsker\u00bb og det gamle unionsmerket \u00abSildesalaten\u00bb holdes langt vekk fra arenaen.", "Det er f\u00e5 norske skicross-ut\u00f8vere i Norge, og det koster mye \u00e5 l\u00f8nne trenere og st\u00f8tteapparat.", "\u2013 Bakgrunnen er at Norge har et lite lag, som best\u00e5r av to verdenscup- og \u00e9n e-cupkj\u00f8rer. Man skal ha et trenerteam, fysioterapeuter og sm\u00f8rere for at det skal v\u00e6re optimalt. Det er vanskelig \u00e5 f\u00e5 til n\u00e5r man er s\u00e5 f\u00e5 ut\u00f8vere, og har s\u00e5 anstrengt \u00f8konomi som vi har, sier Per Arne Lunde, som er leder for skicross i Norge.", "Derfor tok det svenske landslaget, et av de aller beste i verden, kontakt med det norske milj\u00f8et, og tilb\u00f8d et samarbeid. Resultatet ble at de norske ut\u00f8verne ble en fullt integrert del av det svenske laget.", "\u2013 V\u00e5re ut\u00f8vere blir behandlet p\u00e5 lik linje med de svenske, og det har fungert veldig bra s\u00e5 langt. Ut\u00f8verne kjenner jo hverandre fra tidligere, s\u00e5 de er som en stor gjeng p\u00e5 tur, sier Lunde. Det norsk/svenske samarbeidet jobber ogs\u00e5 tett med det franske landslaget.", "Tidligere har Sverige og Norge hatt et samarbeid p\u00e5 trenersiden p\u00e5 europacuplaget. Da sportssjef for det svenske landslaget Joar B\u00e5telson skj\u00f8nte at det norske laget slet med satsingen, tok han kontakt i sommer.", "\u2013 Samarbeidet gj\u00f8r at vi kan ansette en trener p\u00e5 heltid gjennom hele sesongen. Vi har alltid hatt et godt samarbeid med Norge tidligere, og vi har hatt et \u00f8nske om at sporten skal utvikles i v\u00e5re naboland. I tillegg bidrar flere ut\u00f8vere til en bedre gruppedynamikk, sier B\u00e5telson til Adresseavisen.", "Avtalen er at Sverige ikke skal g\u00e5 i minus \u00f8konomisk p\u00e5 samarbeidet. Norge bidrar med en servicemann, som ogs\u00e5 svenskene f\u00e5r benytte seg av. Og sportssjefen er ikke bekymret for at han kan bidra til at de norske ut\u00f8verne vil utfordre de svenske.", "\u2013 Egentlig blir jeg glad om de blir enda bedre og sl\u00e5r seg frem. N\u00e5 har Marte vist gode resultater, selv om de svenske jentene har v\u00e6rt hakket bedre. Jeg ser p\u00e5 det st\u00f8rre bildet og blir de norske ut\u00f8verne bedre, vil det trigge de svenske ut\u00f8verne til \u00e5 bli enda bedre, sier B\u00e5telson til Adresseavisen.", "Marte H\u00f8ie Gjefsen er Norges fremste ut\u00f8ver i skicross. Hun har verdenscupseire fra 2010, 2011 og 2014. I tillegg har hun gull fra X-games i 2012.", "I fjor var hun eneste kvinne p\u00e5 landslaget. N\u00e5 har hun plutselig f\u00e5tt to lagvenninner, Anna Holmlund og Sandra N\u00e4slund. To av de aller beste skicrossut\u00f8verne i verden.", "\u2013 I fjor var jeg jo alene som jente, s\u00e5 n\u00e5 er det hyggelig \u00e5 f\u00e5 to andre jenter \u00e5 henge med. Det er veldig greit n\u00e5r vi trener, for det hender at vi jenter har trening p\u00e5 andre tidspunkt enn guttene. Da er det fint \u00e5 kunne matche meg mot de svenske jentene, som er av de beste i verden. Men jeg er fortsatt helnorsk, sier Gjefsen til Adresseavisen.", "Hun trives med de svenske jentene, og s\u00e5 langt har det ikke kommet til noen norsk/svenske stridigheter.", "\u2013 Jeg har ikke kjent noe av det. I verdenscupen er det slik at de fire beste jentene f\u00e5r lov til \u00e5 velge heat, s\u00e5 de har hjulpet meg der. S\u00e5 det er ingen intriger, sier hun til Adresseavisen.", "Gjefsen har hatt en litt tr\u00f8blete oppkj\u00f8ring til \u00e5rets sesong, med virussykdom og astmaproblemer. Hun har derfor ikke st\u00e5tt mer enn to uker p\u00e5 ski i h\u00f8st, men har f\u00e5tt med seg en treningssamling i Stelvio i Italia. S\u00e5 langt er hun sv\u00e6rt forn\u00f8yd med sitt nye landslag.", "\u2013 De siste \u00e5rene har vi hatt store \u00f8konomiske begrensninger, som har p\u00e5virket opplegget. I \u00e5r som kommer man rett inn til st\u00f8tteapparat som er p\u00e5 plass og \u00f8konomien er bedre. Det merkes det, det er veldig bra. N\u00e5 ligger alt rundt til rette for \u00e5 gj\u00f8re det bra, sier hun.", "Verdenscupen i skicross startet i Val Thorens fredag, og Gjefsen er godt forn\u00f8yd med resultatene fra den f\u00f8rste helgen. Hun kom seg til to b-finaler, og fikk en sjette og en sjuendeplass. I mandagens kvalifisering i sprinten i Arosa i Sveits gikk det enda bedre, Gjefsen havnet p\u00e5 fjerdeplass, bak sine to svenske lagvenninner.", "\u2013 P\u00e5 grunn av den d\u00e5rlige oppkj\u00f8ringen hadde jeg som m\u00e5l \u00e5 komme meg til b-finalene og det klarte jeg. Jeg er forn\u00f8yd med at jeg klarte noen forbikj\u00f8ringer, sier hun til Adresseavisen.", "Norges andre deltager i verdenscupen, Marius Heje M\u00e6hle, havnet p\u00e5 51. plass.", "Henrik Lunde deltar i europacupen i \u00e5r, og har enda en m\u00e5ned f\u00f8r konkurreringen starter. Han nyter ogs\u00e5 godt av samarbeidet med svenskene, og har allerede deltatt p\u00e5 tre treningsleirer med \u00abs\u00f8ta bror\u00bb.", "\u2013 Jeg synes vi har veldig god kjemi, b\u00e5de med trenere og ut\u00f8vere. N\u00e5 f\u00e5r vi muligheten til \u00e5 gj\u00f8re ting vi ikke har hatt r\u00e5d til \u00e5 gj\u00f8re uten samarbeidet, sier Lunde til Adresseavisen.", "Han mener at samarbeidet gir han muligheten til \u00e5 satse p\u00e5 trening, siden han n\u00e5 f\u00e5r de ressursene han trenger.", "\u2013 Sosialt g\u00e5r det bra ogs\u00e5, selv om vi av og til har problemer med \u00e5 forst\u00e5 hverandre spr\u00e5klig. Men vi er ganske like i og med at vi er naboland, sier han til Adresseavisen.", "For den svenske delen av landslaget gikk det veldig bra i sesong\u00e5pningen. Helgen ble startet med to tredjeplasser, til Sandra N\u00e4slund og Victor \u00d6hling Norberg. L\u00f8rdagen ble enda bedre, dobbelt svensk p\u00e5 kvinnesiden, og en tredjeplass p\u00e5 herresiden."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "daa24bae08dc75dc8bbe83ed02a9e9b5bcaa33b93fc2d0aed9079887212d3b73"}, {"field": "createtime", "value": "2016-12-13T11:40:35.000Z"}, {"field": "description", "value": "Unikt samspill mellom skirivalene."}, {"field": "heading", "value": ["Marte er et av Norges OL-h\u00e5p. N\u00e5 er hun tatt inn p\u00e5 Sveriges landslag -adressa.no", "H\u00f8ye kostnader", "Svenskene inviterte", "Blir glad om de norske blir bedre", "Eneste kvinne i fjor", "\u2013 Ingen intriger", "Forn\u00f8yd med premi\u00e8ren", "\u2013 God kjemi"]}, {"field": "id", "value": "1a175cdec893e67c5087d5ce30872b80a9f614fd"}, {"field": "keyword", "value": ["Adresseavisen", "Skicross", "Sverige", "\u00d8konomi"]}, {"field": "keywords", "value": "Adresseavisen,Skicross,Sverige,\u00d8konomi"}, {"field": "kw-category", "value": ["100sport", "vintersport"]}, {"field": "kw-concept", "value": ["svenske landslaget", "norsk", "svenske jentene", "norske ut\u00f8verne", "svensk"]}, {"field": "kw-entity", "value": ["per arne lunde", "anna holmlund og sandra n\u00e4slund", "x-games", "stelvio", "sandra n\u00e4slund og victor \u00f6hling norberg", "sildesalaten", "anna holmlund", "norge og sverige", "adresseavisen", "sverige og norge", "norges ol"]}, {"field": "kw-location", "value": ["arosa", "sverige", "italia", "val thorens", "sveits", "lunde"]}, {"field": "kw-pageclass", "value": "article"}, {"field": "kw-person", "value": ["sandra n\u00e4slund", "victor \u00f6hling norberg", "marte h\u00f8ie gjefsen", "henrik lunde", "joar b\u00e5telson", "marius heje m\u00e6hle"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "http://vertical.snd.no/images/ffff6449-aeb7-4e9f-844a-8e4d4f502681?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Marte er et av Norges OL-h\u00e5p. N\u00e5 er hun tatt inn p\u00e5 Sveriges landslag"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Marte-er-et-av-Norges-OL-hap-Na-er-hun-tatt-inn-pa-Sveriges-landslag-227342b.html"}, {"field": "pageclass", "value": ["article"]}, {"field": "publishtime", "value": "2016-12-13T11:26:39.000Z"}, {"field": "recs-articleid", "value": "227342"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2016-12-13T11:26:39.000Z"}, {"field": "recs-rawtitle", "value": "Marte er et av Norges OL-h\u00e5p. N\u00e5 er hun tatt inn p\u00e5 Sveriges landslag -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Unikt samspill mellom skirivalene."}, {"field": "thumbnail", "value": "http://content-thumbnail.cxpublic.com/content/thumbnail200x150/1a175cdec893e67c5087d5ce30872b80a9f614fd.jpg?58d53fa7"}, {"field": "thumbnailfullheightdimensions", "value": "200x1690"}, {"field": "timestamp", "value": "2017-03-24T15:47:51.000Z"}, {"field": "title", "value": "Marte er et av Norges OL-h\u00e5p. N\u00e5 er hun tatt inn p\u00e5 Sveriges landslag"}, {"field": "url", "value": "http://www.adressa.no/100Sport/vintersport/Marte-er-et-av-Norges-OL-hap-Na-er-hun-tatt-inn-pa-Sveriges-landslag-227342b.html"}, {"field": "urlhash", "value": "1a175cdec893e67c5087d5ce30872b80a9f614fd"}], "score": 1.0252657, "siteId": "9222270286501375973", "id": "1a175cdec893e67c5087d5ce30872b80a9f614fd"}

