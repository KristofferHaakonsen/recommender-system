{"fields": [{"field": "modifiedtime", "type": "time", "value": "2012-08-23T10:26:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hvert \u00e5r bruker vi legemidler i Norge for rundt 18 milliarder kroner, eller 3750 kroner per innbygger. (Legemidler p\u00e5 bl\u00e5 resept st\u00e5r for n\u00e6rmere ti milliarder kroner.) Samtidig som det utvikles stadig mer potente medisiner som er til hjelp for mange, er det ogs\u00e5 slik at \u00f8kt bruk av legemidler gir h\u00f8yere risiko for u\u00f8nskede bivirkninger og dette kan v\u00e6re alvorlig for pasientsikkerheten. Derfor har legemiddelbruk topp prioritert i den p\u00e5g\u00e5ende nasjonale pasientsikkerhetskampanjen.", "Den st\u00f8rste trusselen i dag ikke er undermedisinering, men overmedisinering. N\u00e5r du eller jeg bruker flere medisiner samtidig, multipliseres risikoen for bivirkninger og feilbehandling. I helsetjenesten trenger vi felles IKT-l\u00f8sninger som gj\u00f8r det mulig \u00e5 gi oppdatert oversikt og riktig informasjon om pasientens faktiske medikamentbruk og dosering.", "Helse Midt-Norge har de siste tre \u00e5rene bygd opp et system med klinisk farmasi i alle sykehus i regionen. Det betyr at v\u00e5re h\u00f8yt utdannede farmas\u00f8yter gjennomg\u00e5r og kvalitetssikrer legemiddelbruken, i samarbeid med pasientene, leger og sykepleiere. Til n\u00e5 er rundt ti stillinger avsatt til klinisk farmasi for \u00e5 bedre legemiddelbruken. Innen 2015 skal dobbelt s\u00e5 mange farmas\u00f8yter inn i sykehusene. Det er all grunn til \u00e5 v\u00e6re stolt av det vi f\u00e5r til. Men for \u00e5 sikre trygg og likeverdig bruk legemidler b\u00f8r vi ogs\u00e5 tenke nytt om den statlige forsynings- og finansieringsordningen p\u00e5 dette feltet. I dag er statlig finansiering av medisiner er fordelt p\u00e5 tre niv\u00e5er: P\u00e5 bl\u00e5 resept (folketrygden), via kommunehelsenesten (sykehjemmene), eller gjennom spesialisthelsetjenesten (sykehusene). Er det hensiktsmessig med 3 niv\u00e5er p\u00e5 statlig finansiering av legemidler i Norge? Etter min vurdering er dette uheldig for b\u00e5de pasienter og samfunn.", "Det er ogs\u00e5 i utakt med selve kjernen i Samhandlingsreformen: helhetlige pasientforl\u00f8p og optimal behandling p\u00e5 lavest mulig niv\u00e5. Forholdet er nemlig at kommunehelsetjenesten betaler langt mer for spesielle legemidler enn det spesialisthelsetjenesten gj\u00f8r med sine gunstige innkj\u00f8psavtaler. Intraven\u00f8s antibiotika koster for eksempel sykehjemmene s\u00e5 mye at man kan frykte at prisen kan bli bestemmende for om pasienten behandles i sykehuset eller i kommunehelsetjenesten..", "Hvordan b\u00f8r s\u00e5 nyordningen administreres? Dette m\u00e5 utredes n\u00e6rmere, men vi kan bare se til Sverige for \u00e5 finne et langt mer enhetlig system for bruk av legemidler \u2013 koordinert og regionalisert, gjennom \u201dDen kloka listan\u201d. Dette er en felles anbefaling om hvordan ulike sykdommer skal behandles og hvilke legemidler som skal brukes. Listen er felles for sykehus, kommunehelsetjeneste og prim\u00e6rleger. Det er ogs\u00e5 mye \u00e5 l\u00e6re av andre land, s\u00e6rlig England, om kvalitetssikring av legemiddelbruk. I England er kliniske farmas\u00f8yter en del av behandlingsteamet i sykehusene og pasienter f\u00e5r med seg legemidler for 14-30 dagers bruk n\u00e5r de forlater sykehuset. Dette sikrer kontinuitet i pasientbehandlingen.", "I Norge har vi n\u00e5 fire-fem ulike journalsystemer, og en kroniker har i gjennomsnitt kontakt med \u00e5tte ulike leger i \u00e5ret. Dette inneb\u00e6rer stor fare for misforst\u00e5elser og risikabel medisinbruk. Vi m\u00e5 med andre over p\u00e5 en ny og sikrere kurs, og Sykehusapotekene i Midt-Norge bygger gjerne opp et kompetansesenter for bedre krontroll p\u00e5 legemiddelomr\u00e5det.. Det er lett \u00e5 glemme at legemidler er blant de viktigste innsatsfaktorene i helse-Norge, og unders\u00f8kelser viser at 20 prosent av dette enorme konsumet blir brukt feil! Dette er s\u00e5 urovekkende at vi plikter \u00e5 fremme forslag om bedring. Offentlig ansatte farmas\u00f8yter som er uten kommersielle bindinger, b\u00f8r delta aktivt i denne debatten.", "Problemet er at kvalitet p\u00e5 legemiddelbruk vanskelig lar seg m\u00e5le direkte i kroner. Men vi vet at pasienter som benytter \u201drett pille til rett tid\u201d, ikke bare fremmer egen helse og livskvalitet. De sparer ogs\u00e5 samfunnet for store utgifter fordi det blir mindre behov for nye innleggelser og andre helsetjenester.", "Tap av liv og helse hos pasienter p\u00e5 grunn av u\u00f8nskede hendelser i sykehus er et betydelig problem. Halvparten av hendelsene er knyttet til legemiddelbruk og helt eller delvis skyld i nesten hvert femte d\u00f8dsfall i sykehus. Det ansl\u00e5s at rundt halvparten av de p\u00e5viste hendelsene kunne v\u00e6rt unng\u00e5tt. Rett bruk av farmas\u00f8ytisk kompetanse i sykehusapotekene kan bidra til \u00e5 redusere medisineringsfeil i helsetjenesten. Derfor haster det med \u00e5 f\u00e5 integrert denne kompetansen i pasientbehandlingen i sykehusene.", "Samhandlingsreformen kan gi st\u00f8tet til tryggere h\u00e5ndtering av legemidler, men da m\u00e5 det tas grep. N\u00e5r mer komplisert pasientbehandling vil skje i kommunene, \u00f8ker behovet for klinisk farmasi ogs\u00e5 i kommunehelsetjenesten. Det vil bli viktig \u00e5 benytte farmas\u00f8ytenes kompetanse mest mulig effektivt. Det m\u00e5 utvikles et tett samarbeid mellom Sykehusapotekene som en del av spesialisthelsetjenesten, og kommunehelsetjenesten."]}, {"field": "category0", "value": "meninger"}, {"field": "contenthash", "value": "a4fe60187b340822f2998ba558b04469d7c064c03be0c0c922b0c525f1f00228"}, {"field": "createtime", "value": "2015-03-08T10:02:18.199Z"}, {"field": "description", "value": "Zocor eller Cozaar? Sotacor eller Sotalol? Livsviktige legemidler skaper ikke bare forvirring med sine uforst\u00e5elige navn. De f\u00f8rer ogs\u00e5 til lidelse og d\u00f8d hvis de ikke brukes riktig. Ja, \u00e5rlig mister langt flere livet etter feil medisinbruk enn av trafikkulykker!"}, {"field": "dominantimage", "value": "http://www.adressa.no/incoming/article2124137.ece5/ALTERNATES/w980-default/Gunn%20Fredriksen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3dd269f7d1c920207168ea59b4d379b189fb9ec1.jpg?58c5d6c6"}, {"field": "dominantthumbnaildimensions", "value": "300x169"}, {"field": "heading", "value": "Legemiddelbruken m\u00e5 trygges -adressa.no"}, {"field": "id", "value": "3dd269f7d1c920207168ea59b4d379b189fb9ec1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["legemidler", "bruk", "klinisk farmasi", "legemiddelbruk", "sykehus", "pasienter"]}, {"field": "kw-entity", "value": ["cozaar", "legemidler", "samhandlingsreformen", "sykehusapotekene", "sotalol"]}, {"field": "kw-location", "value": ["england", "sverige", "midt-norge", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2124137.ece5/ALTERNATES/w980-default/Gunn%20Fredriksen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Legemiddelbruken m\u00e5 trygges"}, {"field": "og-type", "value": "article"}, {"field": "og-url", "value": "http://www.adressa.no/meninger/article1734675.ece"}, {"field": "pageclass", "value": ["article"]}, {"field": "publishtime", "value": "2011-11-29T08:44:39.000Z"}, {"field": "recs-articleid", "value": "3177515"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-11-29T08:44:39.000Z"}, {"field": "recs-rawtitle", "value": "Legemiddelbruken m\u00e5 trygges -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Zocor eller Cozaar? Sotacor eller Sotalol? Livsviktige legemidler skaper ikke bare forvirring med sine uforst\u00e5elige navn. De f\u00f8rer ogs\u00e5 til lidelse og d\u00f8d hvis de ikke brukes riktig. Ja, \u00e5rlig mister langt flere livet etter feil medisinbruk enn av trafikkulykker!"}, {"field": "thumbnail", "value": "http://content-thumbnail.cxpublic.com/content/thumbnail200x150/3dd269f7d1c920207168ea59b4d379b189fb9ec1.jpg?58c5d6c6"}, {"field": "thumbnailfullheightdimensions", "value": "200x1648"}, {"field": "timestamp", "value": "2017-03-12T23:16:22.000Z"}, {"field": "title", "value": "Legemiddelbruken m\u00e5 trygges"}, {"field": "url", "value": "http://www.adressa.no/meninger/article1734675.ece"}, {"field": "urlhash", "value": "3dd269f7d1c920207168ea59b4d379b189fb9ec1"}], "score": 1.0012137, "siteId": "9222270286501375973", "id": "3dd269f7d1c920207168ea59b4d379b189fb9ec1"}

