{"fields": [{"field": "modifiedtime", "type": "time", "value": "2012-06-20T09:57:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "til \u00e5 la Ville veier g\u00e5 f\u00f8rjulsjulebukk gardimellom i Verdals indre dalf\u00f8rer. Er det noen som fortsatt baker, steker, slakter og rundvasker?", "Mens Volvoen tar oss nordover langs E6, pisker vi opp hverandres julestemning og nekter \u00e5 ta innover oss at sn\u00f8en fra slutten av november for lengst er tint. Rett f\u00f8r Verdals\u00f8ra tar mellomriksveien av mot Inndalen.", "- Snakk med a' Gudrun oppi Svart\u00e5sen, sier Thure Olsson p\u00e5 Coop-filialen. - Hun er 90 \u00e5r og holder fortsatt koken.", "Svart\u00e5sen er et lite sm\u00e5bruk med granplanter p\u00e5 bakkete jorder. Vi smekker bild\u00f8rene forsiktig igjen. Vil Gudrun slippe inn to tvilsomme karer, og har hun startet med \u00e5 forberede jul?", "helt ut i gangen. Bank, bank og kom inn. Der st\u00e5r Gudrun i forkle og plasthette mens det oser fra gorojernet! I en stabel p\u00e5 benken ligger spr\u00f8, gylne flak. Gudrun er akkurat ferdig med dagens f\u00f8rste kakesort og lar seg overtale til en liten prat ved kj\u00f8kkenbordet. Hun byr oss de to sist stekte goroene.", "- Jeg tar det litt roligere enn f\u00f8r, bryr meg ikke s\u00e5 mye om rundvasken, og i \u00e5r dropper jeg kanskje \u00e5 lage sylte og blodp\u00f8lse, sier Gudrun.", "Men bakingen holder hun fast ved. Satser p\u00e5 ti-tolv sorter i \u00e5r som i alle de 65 \u00e5rene hun har v\u00e6rt husmor og g\u00e5rdbruker p\u00e5 den lille plassen h\u00f8yt oppe i lia. Det var to-tre kyr, noen sauer, h\u00f8ner og en gris.", "Gudrun trives med \u00e5 bo alene. S\u00f8nnen Odd stikker ofte innom, han dyrker forresten juletr\u00e6r p\u00e5 eiendommen. . . Med ett avbryter hun seg selv:", "En kar i filthatt fyker forbi vinduet. J\u00f8ss, er han allerede alarmert og vil sjekke hvem som har tatt seg inn til mora? Nei, han m\u00e5 ha verre saker \u00e5 hanskes med, for der fyker han tilbake forbi vinduet. N\u00e5 med en \u00f8ks over skuldra!", "Mor Gudrun l\u00f8per ut p\u00e5 trappa og roper med sin nitti\u00e5rige og ikke altfor rungende r\u00f8st: \u00abOdd, Odd!\u00bb", "Mannen bare snur seg og vinker avvergende. Det var jammen en kaldblodig fyr, tenker jeg. Gamle mor kunne jo v\u00e6rt i n\u00f8d. Vi m\u00e5 ut og unders\u00f8ke hva Odd har fore.", "Det viser seg at medietrykket er tungt i Svart-\u00e5sen i dag. NRK lokal med Anne Aase i radiobil og diger antenne har ogs\u00e5 forvillet seg opp hit. Hun skal ha direktesendt innslag om juletredyrker Odd. \u00d8ksa er lydskapende rekvisitt, og han m\u00e5tte forte seg f\u00f8r de skulle p\u00e5 lufta! I mellomtiden har han ringt mor p\u00e5 mobil og forklart.", "Reporter Anne er kjapp i vendingen og skal ut p\u00e5 nye oppdrag. Treet hun \u00abkj\u00f8pte\u00bb, st\u00e5r igjen med et par \u00f8ksehugg i barken. Vi overtar Odd og lover \u00e5 kj\u00f8re ham hjem etterp\u00e5. Han viser oss rundt og forteller om elgplage og nye trender i bransjen. Edelgrana er stadig mer popul\u00e6r. Vant som vi er med prisniv\u00e5et i Munkegaten, stusser vi over at han selger vanlig gran for bare 130 kroner.", "Odd Svart\u00e5s bor et godt stykke lenger nede i dalen, p\u00e5 g\u00e5rden Lennes som kona Oddlaug kommer fra. Omveien viser seg \u00e5 v\u00e6re et lykketreff for oss tradisjonsjuleforberedelseregistratorer. Oddlaug er av den driftige sorten og har allerede gjort unna mesteparten av bakingen - og hun har laget sylte og rull! I dag er hun i sving med rundvasken.", "\u00e5 stelle i stand til jul. \u00c5 bake og vaske gir meg noe, rent mentalt. Gj\u00f8r jeg ikke noe, f\u00e5r jeg heller ikke noe.", "Grunnende p\u00e5 disse enkle visdomsordene blir vi med opp p\u00e5 loftet for \u00e5 snuse inn gr\u00f8nns\u00e5pelukt og dokumentere aktiviteten.", "Oddlaug tar til og med ansvar for prosjektet v\u00e5rt. Ringer opp til en av nabog\u00e5rdene:", "- Du Solvor, tar du imot mannfolkbes\u00f8k?", "En elghund av den snille sorten varsler at vi kommer. Solvor Ness er tilfeldigvis opptatt med flatbr\u00f8dbaking p\u00e5 stabbursloftet. Med st\u00f8vmaske og to elektriske takker holder hun liv i tradisjonen.", "- Egentlig skulle jeg hatt b\u00e5de tre og fire takker for \u00e5 v\u00e6re effektiv, men n\u00e5 baker jeg mindre enn f\u00f8r.", "Solvor har kuttet ned p\u00e5 sm\u00e5kakene, og holder fast ved goro, krumkake og fruktkake.", "- Jeg roer mer ned f\u00f8r jul n\u00e5. Tar det jeg rekker og liker.", "- Vi har h\u00f8rt at du har levende lys p\u00e5 treet?", "- Ja, men de tenner vi bare n\u00e5r gjestene har g\u00e5tt og vi kan sitte og nyte roen og f\u00f8lge med. Julestemning? Joda, jeg er lett \u00e5 f\u00e5 i stemning. Bare det \u00e5 se \u00f8ynene p\u00e5 de minste barnebarna er nok for meg. Om vi har nisse? Tja, vi setter fortsatt ut gr\u00f8t p\u00e5 l\u00e5ven og den pleier da \u00e5 bli borte.", "her p\u00e5 g\u00e5rden, men etterlyser kj\u00f8tt og slakting. Solvor henter mobiltelefonen og ringer til Gunn Bj\u00f8rken p\u00e5 en av nabog\u00e5rdene. Snart har hun overtalt venninnen til \u00e5 ta imot stafettpinnen.", "- Jeg slapp ikke unna jeg heller, Gunn!", "P\u00e5 Bj\u00f8rken har de fj\u00f8set fullt av gris, og s\u00e5 sent som i fjor slaktet de selv. Men i \u00e5r er det kj\u00f8pt inn svinekj\u00f8tt, like bra og billigere. Gunn har holdt p\u00e5 noen dager med rull, leverpostei, sylte og syltaflesk. N\u00e5r vi kommer, ligger flesket og godgj\u00f8r seg i saltlake.", "- Jeg liker \u00e5 f\u00f8lge tradisjonen. Det er kjempeartig \u00e5 lage maten selv og s\u00e5 smaker det s\u00e5 mye bedre.", "For \u00e5 overbevise oss skj\u00e6rer hun av et par skiver og legger dem p\u00e5 nylig bakt flatbr\u00f8d. N\u00e5 merker vi at husets to karer, ektemannen Halvor og s\u00f8nnen H\u00e5vard, samt husets to fuglehunder, holder seg p\u00e5passelig i n\u00e6rheten. Normalt blir godsakene kjapt puttet i fryseren for \u00e5 berge til jul, s\u00e5 her er en sjelden mulighet. Bare hundene blir avvist.", "Vi skj\u00f8nner godt hvorfor Gunn m\u00e5 passe p\u00e5, for med syltaflesk og leverpostei \u00e0 la Bj\u00f8rken", "innabords, kan vi bare glemme \u00e5 ta lunsjpause.", "P\u00e5 g\u00e5rden \u00d8stnes booker vi oss inn i en koselig t\u00f8mmerhytte. Her er fj\u00f8set fullt av julenek, eller kornband som det heter p\u00e5 disse trakter. S\u00e5 b\u00e6rer det fra Vuku oppover Helg\u00e5dalen. Vi har f\u00e5tt tips om b\u00e5de bygdaslakter og flere bakstedamer, dessuten akter vi oss helt opp til grenda Julnes. Navnet tyder p\u00e5 h\u00f8y julefaktor. P\u00e5 veien skal vi til alt overm\u00e5l passsere hjemstedet til Hans \u00abV\u00e5rres jul\u00bb Rotmo, s\u00e5 n\u00e5 kan det ta helt av.", "Bygdaslakteren har gitt seg og er ute og spiller kort i kveld, og hos en navngjeten bakstekjerring blir vi regelrett avvist p\u00e5 trappa:", "- Di m\u00e5 itj s\u00e6tt m\u00e6 ti blae, nei!", "Det er langt \u00e5 kj\u00f8re hele Helg\u00e5dalen i m\u00f8rket. Endelig n\u00e5r vi Julnes. Her blir vi ikke stoppet i d\u00f8ra. Hos \u00e5ttitre\u00e5rige Margrethe Bakken og s\u00f8nnen Torgeir st\u00e5r gjestfriheten i stil med stedsnavnet. Det blir herlige, nybakte julekaker p\u00e5 asjetter med julemotiv.", "Selv om Margrethe har bodd p\u00e5 Julnes alle sine dager, vet hun ikke hva stedsnavnet kommer av. Antagelig har det ikke har noe med jul \u00e5 gj\u00f8re i det hele tatt, og det uroer oss.", "P\u00e5 vei ned \u00abjuledalen\u00bb igjen, bes\u00f8ker vi Emmy Storholmen som nesten har gjort jula til ekstremsport. Hun har bakt 250 kilo flatbr\u00f8d og har over tusen nisser rundt om i huset. Dessuten har hun gjort alt det andre - f\u00f8r advent!", "N\u00e5r jeg morgenen etter v\u00e5kner i t\u00f8mmerhytta, h\u00f8res en fin dur fra vedovnen og jeg tenker i halv\u00f8rska at n\u00e5 har fotografen jammen v\u00e6rt flink. S\u00e5 viser det seg at det har han ikke. Det er duren fra den flomdigre Verdalselva jeg h\u00f8rer. I halvm\u00f8rket ser jeg at det plaskregner p\u00e5 blankh\u00e5lka utenfor hytta.", "ikke s\u00e5 ille at jeg setter kursen mot elva, men nok til at tvilen nager. Har vi funnet det vi leter etter? Og enda verre: vet vi hva vi leter etter? Tradisjonen med bakst og sylte er s\u00e5 utbredt at vi ikke trenger \u00e5 lete mer. At slakteren og \u00f8lbryggeren er vanskelig \u00e5 finne, viser bare at jula er et rent kvinneprosjekt. Mennene er redusert til vedb\u00e6rere og juletrefotmont\u00f8rer. Eller som oss, fj\u00f8snisser som drar rundt og smaker p\u00e5 julebaksten.", "Fotografen f\u00e5r seg til \u00e5 si at egentlig har han juleangst (var det ikke han som absolutt ville ut p\u00e5 denne turen?). Det er godt med kaker og rull og det er pent med granbar og korn, men hva er egentlig essensen med jula? Det aner oss at det kanskje ikke er en slakter vi mangler.", "Vi tar oss sammen og sier pent farvel til Liv \u00d8stnes som er s\u00e5 trivelig at tungsinnet nesten slipper taket. For ikke \u00e5 kj\u00f8re samme vei til E6 som den vi kom, legger vi turen om Stiklestad. Ved kirka overtaler jeg fotografen til \u00e5 stoppe.", "- Jula har tross alt litt med Jesus \u00e5 gj\u00f8re ogs\u00e5, sier jeg og minner om at stedet Volvoen akkurat n\u00e5 er parkert er det n\u00e6rmeste vi kommer kristendommens arnested her i landet.", "\u00e9n ensom runde rundt kirka som en slags bots\u00f8velse, desperat letende etter ny inspirasjon. Kan gr\u00e5 steinvegger, gr\u00e5 tr\u00e6r og gr\u00e5 himmel hjelpe meg videre?", "Kommer halvveis rundt kirken og ser at porten er \u00e5pen. V\u00e5ger meg inn, passer p\u00e5 \u00e5 ta av meg lua, \u00e5pner d\u00f8ra til selve kirkerommet. Uforberedt f\u00e5r jeg \u00e5penbaringen: Kirken er full av sm\u00e5 unger, og oppe ved koret st\u00e5r tre barn i kostymer. I samme sekund som jeg kommer inn, sier en kvinne i hvit kjortel:", "- Her har vi Maria og Josef og Jesusbarnet. Skal vi synge \u00abEt barn er f\u00f8dt i Betlehem\u00bb?", "Jeg blir sant \u00e5 si litt satt ut og dumper ned p\u00e5 bakerste benk. Timingen er p\u00e5fallende, her f\u00e5r jeg kjernen i den kristne jula - og tindrende barne\u00f8yne, rett i fleisen, i mitt mest s\u00f8kende \u00f8yeblikk, mens jeg ser tre kn\u00f8ttsm\u00e5 \u00abvise menn\u00bb vandre mot sin ledestjerne.", "eller?", "Vi sitter i bilen igjen, p\u00e5 vei mot Trondheim. Fotografen, nestenateist som han er, liker ikke at jeg snakker om \u00abjulemirakelet p\u00e5 Stiklestad\u00bb.", "Jeg vet sannelig ikke hva jeg skal svare, eller tro. S\u00e5 jeg sier:", "- Kanskje det er han der oppe som pr\u00f8ver \u00e5 gi Ville veier-teamet en beskjed: \u00abDet er ok at dere holder p\u00e5 med de greiene deres, gutter. Men glem ikke at det er jeg som styrer butikken!\u00bb", "Fotografen m\u00e5 ha f\u00e5tt noe \u00e5 tygge p\u00e5, for n\u00e5 sitter han taus helt til vi passerer Vuddudalen og kommer til Paradisbukta kaf\u00e9. Nedlagt og stengt. Han benytter ikke muligheten til \u00e5 si at paradiset er nedlagt. Nei, han snakker om fine, gamle kaf\u00e9er og stusslighetens storhet. Jeg tar poenget: Kom deg ned p\u00e5 jorda og ut i veikanten igjen!"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "d463574e9edef945d37102e9b9122d45acd8ef9d40d13b69232e594ef94402c0"}, {"field": "createtime", "value": "2015-11-29T20:54:08.000Z"}, {"field": "description", "value": "Vi fr\u00e5tser i bakverk og sylte, rammes av nagende tvil - og reddes av et ekte mirakel."}, {"field": "dominantimage", "value": "http://www.adressa.no/incoming/article1126363.ece5/ALTERNATES/w980-default/GORO%20INNDALEN2612"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3fae5ff87dde854b593dd7660c23dba103870a25.jpg?59882306"}, {"field": "dominantthumbnaildimensions", "value": "300x169"}, {"field": "heading", "value": ["Fj\u00f8snisser p\u00e5 vei til krybben -adressa.no", "Fotografen har overtalt meg", "Vi kjenner kakeduften", "- Men sj\u00e5, der kj\u00e6m n'Odd!", "- Jeg synes det er artig", "Vi noterer god julescore", "Det starter ikke s\u00e5 bra.", "Depresjonen kommer sigende,", "Jeg vil ut i regnet og g\u00e5", "- Har du f\u00e5tt en religi\u00f8s omvendelse,"]}, {"field": "id", "value": "3fae5ff87dde854b593dd7660c23dba103870a25"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-concept", "value": ["jul", "holdt", "vei", "forbi vinduet", "fj\u00f8set fullt", "bakt"]}, {"field": "kw-entity", "value": ["helg\u00e5dalen", "inndalen", "rotmo", "solvor", "volvoen", "paradisbukta", "verdals", "h\u00e5vard", "munkegaten", "maria og josef", "oddlaug", "gunn bj\u00f8rken", "vuku", "verdals\u00f8ra", "coop", "ness", "jesusbarnet", "verdalselva", "halvor", "lennes", "torgeir", "svart\u00e5sen", "v\u00e5rres", "jesus", "gudrun", "vuddudalen", "julnes"]}, {"field": "kw-location", "value": ["betlehem", "stiklestad", "trondheim"]}, {"field": "kw-pageclass", "value": "article"}, {"field": "kw-person", "value": ["anne aase", "thure olsson", "odd svart\u00e5s", "margrethe bakken", "liv \u00f8stnes", "emmy storholmen"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1126363.ece5/ALTERNATES/w980-default/GORO%20INNDALEN2612"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fj\u00f8snisser p\u00e5 vei til krybben"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article369251.ece"}, {"field": "pageclass", "value": ["article"]}, {"field": "publishtime", "value": "2004-12-17T17:48:00.000Z"}, {"field": "recs-articleid", "value": "868511"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-12-17T17:48:00.000Z"}, {"field": "recs-rawtitle", "value": "Fj\u00f8snisser p\u00e5 vei til krybben -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Vi fr\u00e5tser i bakverk og sylte, rammes av nagende tvil - og reddes av et ekte mirakel."}, {"field": "thumbnail", "value": "http://content-thumbnail.cxpublic.com/content/thumbnail200x150/3fae5ff87dde854b593dd7660c23dba103870a25.jpg?59882306"}, {"field": "thumbnailfullheightdimensions", "value": "200x3464"}, {"field": "timestamp", "value": "2017-08-07T08:21:26.000Z"}, {"field": "title", "value": "Fj\u00f8snisser p\u00e5 vei til krybben"}, {"field": "url", "value": "http://www.adressa.no/tema/villeveier/article369251.ece"}, {"field": "urlhash", "value": "3fae5ff87dde854b593dd7660c23dba103870a25"}], "score": 0.5946164, "siteId": "9222270286501375973", "id": "3fae5ff87dde854b593dd7660c23dba103870a25"}

