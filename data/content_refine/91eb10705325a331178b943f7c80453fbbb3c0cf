{"fields": [{"field": "modifiedtime", "type": "time", "value": "2012-04-23T09:12:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Geitene er glad i litt tobakk, sier Odd Martin (26) og fisker fram en pakke Gul Petter\u00f8es. Det er sommer og sol, og vi er p\u00e5 idylliske Aun\u00f8ya utenfor Hitra. Nede ved havna frister seilb\u00e5tene med nye eventyr, og foran \u00f8yas eneste hus er det deilig gress \u00e5 sl\u00f8ve i. Alle som bor her er tidligere narkomane. De fleste har ventet i flere \u00e5r p\u00e5 \u00e5 f\u00e5 komme hit. Noen f\u00e5 er sendt hit med tvang. En av dem er Kim (17). Han har v\u00e6rt her i en m\u00e5ned.", "- I begynnelsen ville jeg ikke v\u00e6re her, men det er kanskje fint ogs\u00e5, at noen kommer og tar tak i deg og sier at \u00abn\u00e5 skal du v\u00e6re her i ett \u00e5r\u00bb. Det ble litt hektisk p\u00e5 slutten, og jeg klarte ikke \u00e5 f\u00f8lge opp noe p\u00e5 grunn av rusen. Jeg kuttet ut videreg\u00e5ende da jeg var halvveis, og etter det ble jeg bare liggende hjemme om dagene. Jeg ville vekk, men jeg savner vennene mine, sier Kim og viser oss sitt nye hjem.", "P\u00e5 kj\u00f8kkenet ligger arbeidslistene, p\u00e5 stua henger klest\u00f8rken og p\u00e5 bunnen av havet venter en fiskeruse med dagens middag. Etter at Kim kom hit er det opp med st\u00e5l i ben og armer kl. 07.15. S\u00e5 frokost kl. 07.45, og morgenm\u00f8te kl. 08.20 - med fordeling av dagens arbeid. \u00c9n f\u00e5r ansvar for fisken. En annen m\u00e5 pusse treb\u00e5ter. En tredje m\u00e5 stelle dyrene. S\u00e5 er det lunsj kl. 12.00, og jobbing igjen frem til 16.15. Og hvis man har sovnet av, eller bare er litt fryktelig drittlei akkurat den ene dagen, s\u00e5 er det ingen kj\u00e6re mor.", "- Hvis du har sovnet av blir det kveldsansvar igjen, st\u00f8nner Kim. Det betyr \u00e5 t\u00f8mme s\u00f8ppel og skure gryter mens alle andre slapper av i sofaen.", "Aun\u00f8ya er en del av Kvamsgrindkollektivet i Trondheim. N\u00e5r du har satt foten din p\u00e5 \u00f8ya, venter ett til tre \u00e5r her ute, s\u00e5 opphold p\u00e5 ulike mellomstasjoner - enten inne p\u00e5 Hitra eller i Trondheim, og til slutt oppf\u00f8lging i egen leilighet. Odd Martin (26) har sin andre sommer p\u00e5 \u00f8ya. Han var atten \u00e5r da dopet ble eneherskeren.", "- Jeg var en del av en gjeng som trodde dop var kult. Alle skulle overg\u00e5 hverandre i \u00e5 bruke mest mulig. Det tok ikke lang tid f\u00f8r det ble et problem, men det tok lang tid f\u00f8r jeg selv oppfattet det som et problem. Jeg rakk \u00e5 havne i fengsel mens jeg ventet p\u00e5 \u00e5 komme hit, sier Odd Martin. Han synes det var lett \u00e5 bli rusfri. Det er alt det andre som er s\u00e5 strevsomt.", "- N\u00e5r man har blitt rusfri, og kjenner at kroppen er frisk, s\u00e5 kan man lett bli en s\u00e5kalt verdensmester. Jeg trodde ikke at det fantes den ting p\u00e5 jord som kunne stoppe meg. Men s\u00e5 dukker det opp uforutsigbare hendelser, litt motgang, og da kan det fort smelle. Det er viktig \u00e5 v\u00e6re litt ydmyk, sier Odd Martin. N\u00e5 pr\u00f8ver han \u00e5 kvitte seg med gatespr\u00e5ket.", "- Som narkoman sier man \u00abdet var skikkelig noia\u00bb istedenfor \u00e5 si \u00abdet var skikkelig skummelt\u00bb. Men hvis jeg sitter i et jobbintervju, og sier \u00abfy, faen for noe noia\u00bb, s\u00e5 b\u00e6rer det rett ut, sier han.", "- Hva er det du har satt mest pris p\u00e5 med \u00e5 v\u00e6re her?", "- Fellesskapet. De som jobber her er mine venner. N\u00e5r jeg har v\u00e6rt i byen en helg, og kommer tilbake, s\u00e5 er de glade for \u00e5 se meg igjen. Det er viktig \u00e5 f\u00f8le seg velkommen, sier Odd Martin.", "De f\u00f8rste tre m\u00e5nedene p\u00e5 \u00f8ya er reglene strenge. Ikke bes\u00f8k av noen den f\u00f8rste m\u00e5neden. Ikke ut med b\u00e5t alene. Ikke til Hitra alene. Ikke surfe p\u00e5 nettet alene. Ikke snakke i telefonen uten tilsyn.", "- Det er noen som faller ifra, men de som er motiverte f\u00e5r det friere og lettere etter hvert. Det er mange kritiske faser i en rusbehandling. Den aller st\u00f8rste er n\u00e5r de flytter ut herfra, og skal over p\u00e5 videref\u00f8ring i kollektivet i Trondheim. Da kan det bli litt kr\u00f8ll, sier milj\u00f8arbeider J\u00f8rgen Halaas Tekle (32). Kim syntes alle reglene var litt kjipe i begynnelsen.", "- Men n\u00e5 forst\u00e5r jeg i hvert fall hvorfor det er s\u00e5nn. Og at det er bra. Jeg var redd for \u00e5 havne p\u00e5 en barnevernsinstitusjon, s\u00e5 n\u00e5r det ble s\u00e5nn er jeg glad for at jeg kom hit - selv om alle de andre er eldre enn meg. Jeg h\u00e5per at jeg f\u00e5r den riktige innstillingen etter hvert, sier Kim. Og smiler forsiktig."]}, {"field": "category0", "value": "arkiv"}, {"field": "contenthash", "value": "522be34b95d37ed0a42625688fe2267f7517641d353daf6cfcb3746dc673413e"}, {"field": "createtime", "value": "2017-02-07T16:01:55.000Z"}, {"field": "description", "value": "Ungdommene p\u00e5 ruskollektivet kan ikke forlate Aun\u00f8ya f\u00f8r tidligst om et \u00e5r."}, {"field": "dominantimage", "value": "http://www.adressa.no/incoming/article1090636.ece5/ALTERNATES/w980-default/ver2%20Aun%C3%B8ya07"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/91eb10705325a331178b943f7c80453fbbb3c0cf.jpg?59576448"}, {"field": "dominantthumbnaildimensions", "value": "300x169"}, {"field": "heading", "value": "Hardere enn Robinson -adressa.no"}, {"field": "id", "value": "91eb10705325a331178b943f7c80453fbbb3c0cf"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-concept", "value": ["hit", "\u00f8ya", "trondheim", "dagen"]}, {"field": "kw-entity", "value": ["gul petter\u00f8es", "aun\u00f8ya", "kvamsgrindkollektivet"]}, {"field": "kw-location", "value": ["hitra", "trondheim", "kim", "robinson"]}, {"field": "kw-pageclass", "value": "article"}, {"field": "kw-person", "value": ["j\u00f8rgen halaas tekle", "odd martin"]}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1090636.ece5/ALTERNATES/w980-default/ver2%20Aun%C3%B8ya07"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hardere enn Robinson"}, {"field": "og-type", "value": "article"}, {"field": "og-url", "value": "http://www.adressa.no/arkiv/article10036.ece"}, {"field": "pageclass", "value": ["article"]}, {"field": "publishtime", "value": "2004-08-06T04:00:00.000Z"}, {"field": "recs-articleid", "value": "2480998"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2004-08-06T04:00:00.000Z"}, {"field": "recs-rawtitle", "value": "Hardere enn Robinson -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "Ungdommene p\u00e5 ruskollektivet kan ikke forlate Aun\u00f8ya f\u00f8r tidligst om et \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/91eb10705325a331178b943f7c80453fbbb3c0cf.jpg?59576448"}, {"field": "thumbnailfullheightdimensions", "value": "200x1646"}, {"field": "timestamp", "value": "2017-07-01T08:58:48.000Z"}, {"field": "title", "value": "Hardere enn Robinson"}, {"field": "url", "value": "http://www.adressa.no/arkiv/article10036.ece"}, {"field": "urlhash", "value": "91eb10705325a331178b943f7c80453fbbb3c0cf"}], "score": 0.6464394, "siteId": "9222270286501375973", "id": "91eb10705325a331178b943f7c80453fbbb3c0cf"}

