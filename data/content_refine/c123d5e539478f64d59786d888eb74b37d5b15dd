{"fields": [{"field": "modifiedtime", "type": "time", "value": "2017-01-02T07:17:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Google", "Smartklokker", "Virtual Reality", "Teknologi", "Samsung", "Selvkj\u00f8rende biler", "TV"]}, {"field": "author", "value": "per kristian bj\u00f8rkeng"}, {"field": "body", "value": ["Saken oppdateres.", "2017 blir \u00e5ret hvor tasting av kredittkortnumre endelig blir h\u00e5pl\u00f8st gammeldags.", "Vipps har allerede begynt \u00e5 lykkes i de f\u00f8rste nettbutikkene med langt kjappere betaling enn vi er vant til. Konkurrenten mCash har n\u00e5 ogs\u00e5 lansert et spesialtastatur for betaling til iOS og Android. Det lar deg betale inne i Messenger, SMS, Snapchat eller hva det skal v\u00e6re \u2013 uten \u00e5 \u00e5pne en egen app som hos Vipps.", "Stadig flere vil ogs\u00e5 begynne \u00e5 f\u00e5 tilsendt elektroniske kvitteringer p\u00e5 mobilen via Storebox. Jeg sender herved en takk til alle butikker som kaster seg p\u00e5, og lar meg slippe \u00e5 ta vare p\u00e5 og lete etter papirkvitteringer.", "Stemmeaktiverte assistenter som Apples Siri er en av teknogigantenes aller heteste satsinger n\u00e5. Amazons suksess Alexa kommer kanskje ikke til Norge i 2017 heller. Men mye tyder p\u00e5 at Google Assistant, i form av h\u00f8yttaleren Google Home, er p\u00e5 vei ogs\u00e5 til norske brukere.", "Google Home tar imot stemmekommandoer fra deg og snakker videre med andre ting i huset, som smarte lys og stereoanlegget ditt. N\u00e5 \u00e5pnes plattformen (som bare er lansert i USA) ogs\u00e5 for andre utviklere. Dermed vil du snart kunne bestille melk eller be om \u00e5 h\u00f8re en podkast, bare ved \u00e5 snakke ut i rommet til de langtrekkende mikrofonene.", "Noks\u00e5 troverdige rapporter vil ha det til at ogs\u00e5 Apple jobber med en lignende \u00abhjemmeh\u00f8yttaler\u00bb . Jeg er ogs\u00e5 spent p\u00e5 hva Samsung har i ermet, n\u00e5r selskapet lanserer sin nye AI-assistent. Det skjer trolig p\u00e5 senvinteren, samtidig med lanseringen av den nye toppmodellen S8.", "Sp\u00f8rsm\u00e5let er hvor god kvaliteten blir p\u00e5 norsk. Amazons Alexa har allerede vist at tjenestene er gode nok p\u00e5 engelsk til at de kan bli sv\u00e6rt popul\u00e6re, med mange millioner solgte enheter.", "Dronelevering og selvkj\u00f8rende biler forblir nok for det meste i fremtiden ogs\u00e5 i 2017, men apper som tillater stadig mer hjemlevering vil \u00f8ke i popularitet.", "I Oslo kan mange allerede f\u00e5 hjemlevert en del matvarer gratis via appen Br\u00f8dboksen.", "Sykkelbud-appen Foodora har hatt et stort gjennombrudd sentralt i Oslo i 2016, og vil trolig utvide og dekke st\u00f8rre omr\u00e5der. I stedet for \u00e5 tilby deg en liste over spisesteder du kan bestille fra, viser denne appen deg bare fristende retter som typisk er under en halvtime d\u00f8rstokken din.", "Uber Eats har lovet en lignende app, med gratis levering av takeaway-mat i Oslo \u00absnart\u00bb.", "I l\u00f8pet av \u00e5ret kan det hende at myndighetene vil godkjenne kontinuerlig blodsukkerm\u00e5ling for diabetikere \u2013 bare ved hjelp av et litt tykt klistremerke p\u00e5 armen.", "Tjenesten Freestyle Libre er allerede godkjent i Sverige og resten av EU.", "Konkurrenter som Glucowise er ogs\u00e5 p\u00e5 vei. Smartklokker f\u00e5r stadig nye funksjoner og kommer enda tettere under huden p\u00e5 oss. Kanskje lanseres den f\u00f8rste smartklokken som kan m\u00e5le blodsukkeret ogs\u00e5 hos friske i l\u00f8pet av 2017?", "Det siste \u00e5ret har flere gjennombrudd gjort det mulig \u00e5 ta sensorene og h\u00f8yttalerne som i dag ligger over og under mobilskjermen og gjemme dem under skjermen og glasset. Voksende kinesiske konkurrenter som Xiaomi har allerede vist at det er mulig.", "Selskapet Synaptics har ogs\u00e5 lansert en fingeravtrykkssensor som kan lese fingeravtrykket ditt gjennom glass.", "Dermed ligger det an til mobiler med skjermer som dekker nesten hele fronten av telefonen i l\u00f8pet av \u00e5ret. If\u00f8lge Bloomberg kommer Samsung med en slik design allerede i sin nye toppmodell S8 til v\u00e5ren.", "Like f\u00f8r jul la samferdselsministeren frem forslag som \u00e5 tillate uttesting av helt selvkj\u00f8rende biler i Norge (alts\u00e5 biler uten ansvarlig f\u00f8rer).", "Mot slutten av \u00e5ret kommer etter planen Tesla Model 3 p\u00e5 markedet. Interi\u00f8ret i bilen skal se ut \u00absom et romskip\u00bb, if\u00f8lge Elon Musk. Den skal ogs\u00e5 p\u00e5 sikt kunne kj\u00f8re helt p\u00e5 egen h\u00e5nd.", "Eieren skal til og med kunne leie den ut uten \u00e5 v\u00e6re til stede \u2013 som en slags helautomatisk drosje. N\u00f8dvendig, endelig tillatelse til ordin\u00e6r drift i trafikken kommer neppe i l\u00f8pet av \u00e5ret. Men det er fullt mulig at testingen starter.", "2017 blir \u00e5ret da de f\u00f8rste \u00abvanlige\u00bb elbilene f\u00e5r rekkevidde som strekker seg mot bensinbilen. Opel Ampera-e er f\u00f8rst ut med over 500 km rekkevidde (i praktisk bruk blir den helt sikkert lavere) i en bil som ellers f\u00e5r helt \u00abnormal\u00bb pris (299.000 kroner).", "Batteriet blir nesten tre ganger s\u00e5 kraftig som i popul\u00e6re e-Golfer fra 2015.", "Tesla Model 3 vil ogs\u00e5 legge seg i omtrent samme leie for rekkevidde og pris, men kommer ikke like raskt p\u00e5 markedet.", "P\u00e5 dataspillfronten er de st\u00f8rste forventningene knyttet til Nintendo Switch, som har slitt med \u00e5 gj\u00f8re seg gjeldende for fullt med sin n\u00e5v\u00e6rende konsoll Wii U.", "Til v\u00e5ren lanserer selskapet som den f\u00f8rste av de store produsentene en konsoll som b\u00e5de skal kunne st\u00e5 under den store TV-en og kan tas med p\u00e5 farten. Den er ogs\u00e5 innovativ fordi h\u00e5ndkontrollen p\u00e5 sidene b\u00e5de kan tas av og brukes av flere.", "De siste detaljene skal avsl\u00f8res 13. januar. Da f\u00e5r vi ogs\u00e5 vite om den ogs\u00e5 kan levere grafikk i samme liga som Playstation og Xbox (ikke forvent altfor mye, den skal tross alt kunne g\u00e5 p\u00e5 batteri).", "P\u00e5 spillfronten er jeg ogs\u00e5 spent p\u00e5 Project Scorpio fra Microsoft. Dette blir en kraftig oppgradert utgave av Xbox One \u2013 angivelig \u00abtidenes kraftigste konsoll\u00bb. Mye tyder p\u00e5 at dette blir kongen p\u00e5 haugen blant konsollene grafikkmessig, og at den ogs\u00e5 blir kraftigere enn den nylig lanserte Playstation 4 Pro.", "P\u00e5 papiret kan den i hvert fall gj\u00f8re bortimot 50 prosent flere kalkulasjoner i sekundet. Den blir ogs\u00e5 den f\u00f8rste konsollen fra Microsoft som kan kobles til et virtual reality-visir.", "Alle som bor i en bolig over ca. 140 kvadratmeter, eller som har flere etasjer, vet hvor vanskelig det kan v\u00e6re \u00e5 f\u00e5 god dekning av tr\u00e5dl\u00f8st nettverk over det hele. I USA har flere leverand\u00f8rer i det siste kommet p\u00e5 markedet med s\u00e5kalt mesh-nettverk for hjemmebruk.", "I 2017 kommer trolig Google WiFi til Norge. Dette hjemmenettverket virker p\u00e5 samme m\u00e5te som store bedriftsnettverk, der du kan v\u00e6re overalt og alltid ha h\u00f8y fart. Du trenger ikke tenke p\u00e5 \u00e5 skifte mellom ulike basestasjoner. Til n\u00e5 har slike nettverk v\u00e6rt s\u00e5 kompliserte at de m\u00e5 driftes av profesjonelle, men Google lover at alle n\u00e5 skal kunne klare det med en app p\u00e5 mobilen.", "At familiens sjefer blir i stand til \u00e5 utelukke visse av barnas enheter n\u00e5r det er leggetid, kan ogs\u00e5 v\u00e6re popul\u00e6rt. Tidlige tester er positive. Vi kommer til \u00e5 sjekke om selskapet holder hva det lover n\u00e5r enhetene kommer hit til lands."]}, {"field": "category0", "value": "digital"}, {"field": "contenthash", "value": "f6a906db719ac52762148044930bf2e0678a0e02a8a287b8ed311a8135ab5c85"}, {"field": "createtime", "value": "2017-01-02T08:34:35.000Z"}, {"field": "description", "value": "I 2017 blir hverdagen bare enda mer preget av teknologi. Her er noen av dingsene og trendene vi tror blir viktige i \u00e5ret som kommer."}, {"field": "heading", "value": ["Ti teknonyheter som vil prege 2017 -adressa.no", "Mobilbetaling tar over p\u00e5 nett", "Stemmebruk til hjemmebruk", "Apper for hjemlevering", "Blodsukkerm\u00e5ling i wearables?", "Mobiler med enda st\u00f8rre skjerm", "Selvkj\u00f8rende kj\u00f8ret\u00f8yer", "Lengre rekkevidde for elbiler", "Nintendo tilbake med Switch", "Xbox blir ny", "Mesh for hjemmenettverket"]}, {"field": "id", "value": "c123d5e539478f64d59786d888eb74b37d5b15dd"}, {"field": "keyword", "value": ["Google", "Smartklokker", "Virtual Reality", "Teknologi", "Samsung", "Selvkj\u00f8rende biler", "TV"]}, {"field": "keywords", "value": "Google,Smartklokker,Virtual Reality,Teknologi,Samsung,Selvkj\u00f8rende biler,TV"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": ["google", "samsung", "microsoft", "synaptics", "bloomberg"]}, {"field": "kw-concept", "value": ["app", "bil", "\u00e5ret", "mobiler", "lansert", "bruk", "selvkj\u00f8rende biler", "konsoll"]}, {"field": "kw-entity", "value": ["xiaomi", "ios og android", "glucowise", "playstation 4", "nintendo switch", "alexa", "google wifi", "wii u.", "mcash", "vipps", "tesla model 3", "snapchat", "storebox", "e-golfer", "xbox one", "opel ampera", "playstation og xbox", "elon musk", "br\u00f8dboksen", "google home", "project scorpio", "apples siri", "foodora", "eats", "messenger", "freestyle libre", "google assistant"]}, {"field": "kw-location", "value": ["norge", "sverige", "oslo"]}, {"field": "kw-pageclass", "value": "article"}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/f0b75f67-840c-41d3-ac4b-3aa62fe16bca?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti teknonyheter som vil prege 2017"}, {"field": "og-type", "value": "article"}, {"field": "og-url", "value": "http://www.adressa.no/digital/Ti-teknonyheter-som-vil-prege-2017-9590b.html"}, {"field": "pageclass", "value": ["article"]}, {"field": "publishtime", "value": "2017-01-02T07:17:37.000Z"}, {"field": "recs-articleid", "value": "9590"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2017-01-02T07:17:37.000Z"}, {"field": "recs-rawtitle", "value": "Ti teknonyheter som vil prege 2017 -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "I 2017 blir hverdagen bare enda mer preget av teknologi. Her er noen av dingsene og trendene vi tror blir viktige i \u00e5ret som kommer."}, {"field": "thumbnail", "value": "http://content-thumbnail.cxpublic.com/content/thumbnail200x150/c123d5e539478f64d59786d888eb74b37d5b15dd.jpg?598d8770"}, {"field": "thumbnailfullheightdimensions", "value": "200x2267"}, {"field": "timestamp", "value": "2017-08-11T10:31:12.000Z"}, {"field": "title", "value": "Ti teknonyheter som vil prege 2017"}, {"field": "url", "value": "http://www.adressa.no/digital/Ti-teknonyheter-som-vil-prege-2017-9590b.html"}, {"field": "urlhash", "value": "c123d5e539478f64d59786d888eb74b37d5b15dd"}], "score": 0.5408595, "siteId": "9222270286501375973", "id": "c123d5e539478f64d59786d888eb74b37d5b15dd"}

