{"fields": [{"field": "modifiedtime", "type": "time", "value": "2012-04-23T08:55:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Utviklingen de siste \u00e5rene har v\u00e6rt trist. Da Teaterhuset Avant Garden startet for 20 \u00e5r siden, var vi ti ut\u00f8vere, mens \u00e9n arbeidet med administrasjon. I dag er det bare to ut\u00f8vere igjen, mens fire, fem arbeider i administrasjonen, sier Inki Storleer i teatergruppa Magna Vox, som tidligere het Det Lille Musikkteater.", "Studio Teater, som n\u00e5 er nedlagt, Petrusjka Teater og Det Lille Musikkteater har det meste av \u00e6ren for at Teaterhuset Avant Garden ble opprettet i 1984. Sammen med andre kunstnere hadde de i flere \u00e5r arbeidet for \u00e5 f\u00e5 et tilholdssted. Til slutt lot kommunen dem f\u00e5 disponere Kj\u00f8pmannsgata 42. Da Olavshallen ble bygget vegg i vegg, ble huset s\u00e5 skadet at teaterarbeiderne ble flyttet til Folkets Hus i 1993.", "Var et unikt milj\u00f8", "- Avant Garden var unikt i Norge p\u00e5 80-tallet. Vi befant oss i et kreativt og spennende milj\u00f8, og vi fikk oppbacking fra kommunen, der s\u00e6rlig Anne-Kath. Parow engasjerte seg for oss. De siste ti \u00e5rene har derimot situasjonen v\u00e6rt helt annerledes. N\u00e5r vi s\u00f8ker kommunen om prosjektst\u00f8tte, f\u00e5r vi fem eller ti tusen kroner hvis vi er heldige og s\u00f8knaden blir behandlet i tide, sier Storleer.", "I dag er hun og Tatjana Zaitzow i Petrusjka Teater de eneste av de opprinnelige pionerene som har kontorlokaler i Teaterhuset, og de f\u00f8ler at tilv\u00e6relsen er usikker.", "- Tidligere hadde vi leiekontrakter som gikk over ti \u00e5r. N\u00e5 har vi to\u00e5rskontrakter. For min del er kontraktstiden snart ute, og da m\u00e5 jeg forhandle med administrasjonen om fornyelse, sier Inki Storleer.", "\u00abBare\u00bb leietakere", "Tatjana Zaitzow er i samme situasjon. Hennes leiekontrakt l\u00f8per ut om et halvt \u00e5r, og heller ikke hun er sikker p\u00e5 hva framtida bringer.", "- Administrasjonen i Teaterhuset Avant Garden er blitt styrket p\u00e5 bekostning av teatergruppene. Vi har f\u00e5tt h\u00f8yere husleie, og vi har f\u00e6rre kvadratmeter til r\u00e5dighet. Det var vi som hadde ideen, det var vi som utformet teaterhuset, og n\u00e5 er vi bare vanlige leietakere. Det er litt rart, sier Zaitzow.", "- F\u00f8ler dere at dere ikke slipper til p\u00e5 scenen i teaterhuset dere selv startet?", "- Nei, vi slipper til. Administrasjonen viser oss velvilje. De fors\u00f8ker \u00e5 legge forholdene til rette og stiller gjerne opp for oss. Det er ingen konflikt mellom oss og dem, men vi arbeider i to ulike verdener. Det er rammebetingelsene, signalene fra stat og kommune, som gj\u00f8re tilv\u00e6relsen vanskelig, sier Zaitzow.", "N\u00f8dvendig onde", "Inki Storleer mener ogs\u00e5 at utviklingen i Teaterhuset Avant Garden har sammenheng med en generell tendens i kulturlivet.", "- Kulturbyr\u00e5kratiet er blitt styrket. Det offentlige bevilger gjerne penger til bygninger og administrasjon, men vi f\u00e5r inntrykk av at ut\u00f8verne nesten blir sett p\u00e5 som et n\u00f8dvendig onde. I Trondheim kommune er situasjonen ekstra vanskelig for scenekunsten. Kommunen satser mer penger p\u00e5 musikk og billedkunst, sier hun.", "Ble ikke invitert", "Mange har inntrykk av at Teaterhuset Avant Garden har hatt en positiv utvikling de siste \u00e5rene. Institusjonen er kommet inn p\u00e5 statsbudsjettet, og de f\u00e5r stadig bes\u00f8k av internasjonale gjestespill p\u00e5 h\u00f8yt kunstnerisk niv\u00e5.", "Storleer og Zaitzow setter ogs\u00e5 pris p\u00e5 mye av det som har skjedd de siste \u00e5rene, men de legger ikke skjul p\u00e5 at deres egen situasjon er blitt vanskeligere.", "- Det er jo litt rart at da Avant Garden hadde fest for \u00e5 feire 20-\u00e5rsjubileet, var ikke vi blant dem som ble invitert til \u00e5 opptre. Det er fint at man slipper til yngre krefter og at nye trender f\u00e5r gj\u00f8re seg gjeldende, men for oss som startet Avant Garden, som arbeidet p\u00e5 dugnad og investerte egne penger i driften, er det trist \u00e5 oppleve at tilv\u00e6relsen fortsatt er usikker, sier Inki Storleer.", "Mange \u00e5rs kamp", "- Etter \u00e5 ha kjempet i s\u00e5 mange \u00e5r, begynner jeg \u00e5 bli sliten. Jeg orker ikke lenger \u00e5 streve for \u00e5 overbevise teknokratene som legger rammebetingelsene v\u00e5re. Vi f\u00e5r se hvor lenge jeg fortsetter. Men jeg har fortsatt lyst til \u00e5 lage sm\u00e5 dukketeaterforestillinger som kan gripe tak i publikum, sier Tatjana Zaitzow.", "Hun har tidligere bebudet at hun vil gi seg, men er stadig aktiv. Onsdag viste hun forestillingen \u00abTyper og ting\u00bb, og i desember blir det ekstraforestillinger i teaterhuset med forestillingen \u00ab\u00abDe tarvelige - og en gammel dame\u00bb.", "Like aktiv er Inki Storleer. Sammen med Panter Tanter har Magna Vox premi\u00e8re p\u00e5 den nye forestillingen \u00abSnill\u00bb allerede p\u00e5 s\u00f8ndag.", "Adresseavisen fors\u00f8kte i g\u00e5r forgjeves \u00e5 f\u00e5 en kommentar fra ledelsen ved Avant Garden."]}, {"field": "category0", "value": "kultur"}, {"field": "contenthash", "value": "4d0e3cc57dee457b1ea4e64d6630fbee87e519f4a4231fe50b39a25ede7c352e"}, {"field": "createtime", "value": "2017-08-06T08:11:53.000Z"}, {"field": "description", "value": "Pionerene som startet Teaterhuset Avant Garden f\u00f8ler seg skj\u00f8vet til side. N\u00e5r teatret feirer 20-\u00e5rsjubileum, er tilv\u00e6relsen deres mer usikker enn noen gang."}, {"field": "dominantimage", "value": "http://www.adressa.no/incoming/article1092519.ece5/ALTERNATES/w980-default/ver2%20Tatjana3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a170f4c71c4686c5c41313794fa77d5d67329661.jpg?5986cf49"}, {"field": "dominantthumbnaildimensions", "value": "300x169"}, {"field": "heading", "value": "Pionerene f\u00f8ler seg tilsidesatt -adressa.no"}, {"field": "id", "value": "a170f4c71c4686c5c41313794fa77d5d67329661"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["administrasjon", "kommune", "n\u00f8dvendig onde", "teaterhuset", "pionerene f\u00f8ler", "teater"]}, {"field": "kw-entity", "value": ["folkets hus", "typer", "panter tanter", "snill", "olavshallen", "kj\u00f8pmannsgata 42", "anne-kath", "petrusjka teater", "teaterhuset avant garden", "inki storleer", "magna vox", "avant garden", "petrusjka teater og det lille musikkteater", "det lille musikkteater", "teater"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "tatjana zaitzow"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1092519.ece5/ALTERNATES/w980-default/ver2%20Tatjana3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pionerene f\u00f8ler seg tilsidesatt"}, {"field": "og-type", "value": "article"}, {"field": "og-url", "value": "http://www.adressa.no/kultur/article8722.ece"}, {"field": "pageclass", "value": ["article"]}, {"field": "publishtime", "value": "2004-09-17T08:59:22.000Z"}, {"field": "recs-articleid", "value": "2472186"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-09-17T08:59:22.000Z"}, {"field": "recs-rawtitle", "value": "Pionerene f\u00f8ler seg tilsidesatt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Pionerene som startet Teaterhuset Avant Garden f\u00f8ler seg skj\u00f8vet til side. N\u00e5r teatret feirer 20-\u00e5rsjubileum, er tilv\u00e6relsen deres mer usikker enn noen gang."}, {"field": "thumbnail", "value": "http://content-thumbnail.cxpublic.com/content/thumbnail200x150/a170f4c71c4686c5c41313794fa77d5d67329661.jpg?5986cf49"}, {"field": "thumbnailfullheightdimensions", "value": "200x1398"}, {"field": "timestamp", "value": "2017-08-06T08:11:53.000Z"}, {"field": "title", "value": "Pionerene f\u00f8ler seg tilsidesatt"}, {"field": "url", "value": "http://www.adressa.no/kultur/article8722.ece"}, {"field": "urlhash", "value": "a170f4c71c4686c5c41313794fa77d5d67329661"}], "score": 0.7711952, "siteId": "9222270286501375973", "id": "a170f4c71c4686c5c41313794fa77d5d67329661"}

