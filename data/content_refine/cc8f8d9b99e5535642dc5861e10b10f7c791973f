{"fields": [{"field": "modifiedtime", "type": "time", "value": "2015-03-06T09:29:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Design", "Hjemme hos", "Interi\u00f8r", "Bolig"]}, {"field": "author", "value": "kirsti ellefsen"}, {"field": "body", "value": ["Saken oppdateres.", "Utenfor d\u00f8ren st\u00e5r verkt\u00f8y og byggemateriale, innenfor er to h\u00e5ndverkere i gang med \u00e5 legge siste finish p\u00e5 det store \u00e5pne kj\u00f8kkenet, og ute p\u00e5 terrassen med panoramautsikt over Oslofjorden, sover lille Sienna Fillippa (ni m\u00e5neder) i vognen sin.", "Det lukter idyll og oppussings-entusiasme lang vei.", "Vi befinner oss p\u00e5 Nordstrand i Oslo. I en knapp m\u00e5ned har den lille familien p\u00e5 tre bodd i sitt nye dr\u00f8mmehjem.", "Huset er fra 1967, og ble solgt som et d\u00f8dsbo. Til tross for brunt interi\u00f8r og 80-talls stil, var ikke ekteparet Lars Tovik og Karen Selmer i tvil om at huset p\u00e5 Nordstrand var helt perfekt med 300 kvadrat boflate, 1.3 m\u00e5l tomt og en fjordutsikt av de sjeldne. I dag er b\u00e5de interi\u00f8r og arkitektoniske l\u00f8sninger moderne og gjennomtenkte.", "Et hjem som er blitt akkurat slik arkitekt Karen og regiss\u00f8rektemannen Lars \u00f8nsket.", "Selv om det nyoppussede huset kunne ha kvalifisert til en boligreportasje i seg selv, er hovedpoenget i denne artikkelen de to hybelleilighetene i underetasjen, som tilsammen gir Lars og Karen 15.000 skattefrie kroner i leieinntekter hver m\u00e5ned.", "Uten disse, ville antageligvis Sienna Filippa ha bodd et annet sted i dag.", "Mange er i deres situasjon. De trives i leilighet i byen, f\u00e5r barn og begynner \u00e5 se seg om etter noe mer barnevennlig.For mange er alternativet \u00e5 flytte ut av byen, der boligprisene er lavere, og skaffe seg et rekkehus til overkommelig pris.", "\u2014 For oss var det viktig \u00e5 finne en bolig med hage i et barnevennlig omr\u00e5de som ogs\u00e5 l\u00e5 relativt sentralt. V\u00e5r vurdering var at en enebolig med gode utleiemuligheter ga god \u00f8konomisk gevinst. Rekkehus ble uaktuelt siden de sjeldent kommer med ekstra utleiemulighet.", "Har du tips om boligsaker? Send oss en mail!", "\u2014 \u00c5 kj\u00f8pe bolig med utleiedel, er en l\u00f8nnsom investering, mener forbruker\u00f8konom i DNB, Silje Sandm\u00e6l.", "\u2014 Med utleieinntekter kan du f\u00e5 et h\u00f8yere l\u00e5n i banken, samt at det kan bidra til at du f\u00e5r nedbetalt l\u00e5net ditt. P\u00e5 den m\u00e5ten kan du strekke deg litt lenger. Slik skattereglene er i dag, og med dagens leiemarked er det rett og slett ganske smart. Derfor er det i dag mange boligkj\u00f8pere som ser etter bolig med utleiede, sier Sandm\u00e6l.Men det kan komme endringer. I desember i fjor, la Scheel-utvalget frem sine forslag til endringer i skattereglene.", "Ett av forslagene var \u00e5 innf\u00f8re skatt p\u00e5 inntekt av hybelutleie i egen bolig. Om det blir gjennomslag for dette, gjenst\u00e5r \u00e5 se. Enn s\u00e5 lenge er det relativt ukomplisert \u00e5 f\u00e5 skaffeskattefri inntekt fra utleie av deler av egen bolig.", "I tillegg til \u00e5 s\u00f8rge for at utleieleiligheten oppfyller kravene til standard, er det if\u00f8lge Sandm\u00e6l viktig \u00e5 v\u00e6re sikker p\u00e5 at potensialet for utleie er der.", "Det gjelder derfor \u00e5 kj\u00f8pe bolig med utleieenhet som er lett \u00e5 leie ut.", "Boligen Lars Tovik og Karen Selmer kj\u00f8pte, hadde allerede to utleieenheter p\u00e5 30 kvadratmeter i underetasjen.", "Men de bestemte seg for \u00e5 legge litt penger i \u00e5 pusse dem opp og gj\u00f8re dem s\u00e5 attraktive som mulig.", "De oppgraderte badene, malte veggene i lekre farger, s\u00f8rget for kj\u00f8kkenkrok med nytt utstyr, vaskemaskin og enkel innredning. Med utsikt, tilgang til hage og 10 minutters reisevei til Oslo sentrum med kollektivtransport, f\u00f8lte Lars og Karen seg rimelig trygge p\u00e5 at utleiepotensialet var til stede.\u2014 Vi la ut en annonse p\u00e5 Finn i desember, og responsen var stor, forteller Lars Tovik.", "De visste at det \u00e5 ha leieboere kan by p\u00e5 problemer, og at det gjelder \u00e5 finne noen som b\u00e5de er sikre betalere, og som man synes virker hyggelige. Selv om de har sin separate del av boligen, er det klart at man m\u00e5 regne med en viss kontakt.", "\u2014 Ettersom vi leide ut to hybler, var det viktig at begge leietagere virket som hyggelige og hensynsfulle mennesker, og de ville komme overens med hverandre og med oss.", "Valget falt til slutt p\u00e5 to unge kvinner p\u00e5 24 og 25 \u00e5r, som virket hyggelige. Den ene mastergradsstudent, den andre med fast jobb.", "\u2014 B\u00e5de de og vi var veldig forn\u00f8yde. H\u00e5pet er at de synes boligene er s\u00e5pass attraktive at de blir boende en stund.", "Anders Leisner, leder for juridisk avdeling i Huseiernes Landsforbund, mener det er viktig sette seg inn i krav og regler f\u00f8r du leier ut s\u00e5 du ikke plutselig f\u00e5r deg en \u00f8konomisk smell.", "\u2014 Utleieleiligheten m\u00e5 v\u00e6re godkjent av bygningsmyndighetene, og oppfylle de kravene som stilles for lovlig beboelse. Det er visse krav til brannsikkerhet, lysforhold og tilgjengelighet som m\u00e5 v\u00e6re oppfylt. Men er dette i orden, er det \u00e5 leie ut en fin ekstra inntektskilde.", "Karen og Lars har brukt tid p\u00e5 \u00e5 sette seg inn i regelverket, og f\u00f8ler seg trygge p\u00e5 at det de har gjort er lurt.", "\u2014 Men vi vet jo aldri. Plutselig kan utleiemarkedet bli d\u00e5rligere, eller skattereglene endre seg. Og man kan jo v\u00e6re uheldig med leieboer.", "S\u00e5 langt er paret veldig forn\u00f8yde, b\u00e5de med utleieleilighetene, leieboerne, og ikke minst sitt eget nye hjem.", "Les ogs\u00e5:", "Se ogs\u00e5: I denne leiligheten p\u00e5 Torshov bor bor far og tre barn p\u00e5 55 kvadratmeter.", "Slik kan et regnestykke se ut, ved kj\u00f8p av bolig til fem millioner kroner:", "L\u00e5nebel\u00f8p 5.000.000 kroner.", "Effektiv rente: 3,32 %", "L\u00f8petid: 25 \u00e5r", "\u00c5 betale i m\u00e5neden: 24.416 kroner", "Med en leieinntekt fra utleiedel av boligen kan du f\u00e5 dekket en stor del av de m\u00e5nedlige l\u00e5nekostnadene og bli gjeldfri langt fortere.", "Vis fakta", "Utleieenheten m\u00e5 oppfylle kravene for godkjent standard.", "Ta h\u00f8yde for at leieinntekter kan utebli i perioder. Det kan v\u00e6re vanskelig \u00e5 leie ut, i tillegg kan det skje at leietager ikke betaler.", "S\u00f8rg for at leieinntektene er skattefrie. Utleieverdien av den delen du leier ut kan ikke v\u00e6re h\u00f8yere enn utleieverdien av den delen du selv bruker til egen bolig.", "En eller flere utleieenheter vil ogs\u00e5 telle positivt ved et salg. For mange er dette l\u00f8sningen for \u00e5 kunne kj\u00f8pe seg dr\u00f8mmeboligen.", "Utleie av garasjehybler er ogs\u00e5 skattefritt. For hybler i garasje, stabbur og anneks gjelder samme skatteregler som for utleie av hybler i hovedhus.", "Skriv en gjennomtenkt kontrakt med leieboer. Husk \u00e5 kreve depositum.", "(Kilder: Huseiernes Landsforbund og Silje Sandm\u00e6l, DNB)", "Vis fakta", "For at leieinntektene skal v\u00e6re skattefrie m\u00e5 blant annet disse kriteriene v\u00e6re oppfylt:", "Mindre enn halve arealet av boligen m\u00e5 v\u00e6re leid ut.", "Det m\u00e5 ikke v\u00e6re flere enn \u00e9n familieleilighet i boligen i tillegg til den du selv bebor. (En leilighet egnet som bolig for en familie med to voksne og ett barn defineres som familieleilighet). Det kan v\u00e6re flere hybler som leies ut.", "Leieinntekten er ogs\u00e5 skattefri dersom hele eller en st\u00f8rre del av boligen leies ut, men kun for inntil 20.000 kroner i inntekts\u00e5ret.", "Er du n\u00e6ringsdrivende og benytter eget rom i huset til kontorarbeid kan du f\u00e5 1600 kroner i fradrag pr. \u00e5r. Du kan ogs\u00e5 fradragsf\u00f8re en forholdsmessig del av kostnadene til str\u00f8m eller husleie. Du kan imidlertid ikke f\u00f8re opp leiekostnader til deg selv n\u00e5r du driver enkeltpersonforetaket hjemmefra.", "Vis fakta"]}, {"field": "category0", "value": "bolig"}, {"field": "contenthash", "value": "a36e5c3dbd6398cfab94a49482e0bfc539025d42725dbc38497108418d9886cb"}, {"field": "createtime", "value": "2017-01-25T15:24:29.000Z"}, {"field": "description", "value": "Dr\u00f8mmer du om en bolig du egentlig ikke har r\u00e5d til? Enn s\u00e5 lenge er det helt skattefritt."}, {"field": "heading", "value": ["Lars Tovik og Karen Selmer betaler l\u00e5net med to utleieenheter i underetasjen -adressa.no", "Avgj\u00f8rende med leieinntekter", "L\u00f8nnsomt \u2013 enn s\u00e5 lenge", "Oppgradert standard", "Vit hva du gj\u00f8r"]}, {"field": "id", "value": "cc8f8d9b99e5535642dc5861e10b10f7c791973f"}, {"field": "keyword", "value": ["Design", "Hjemme hos", "Interi\u00f8r", "Bolig"]}, {"field": "keywords", "value": "Design,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["bolig", "leie", "betaler l\u00e5net"]}, {"field": "kw-entity", "value": ["lars tovik og karen selmer", "sienna fillippa", "karen", "scheel", "huseiernes landsforbund", "torshov", "sienna filippa", "finn", "nordstrand", "lars og karen", "karen og lars"]}, {"field": "kw-location", "value": ["oslofjorden", "oslo"]}, {"field": "kw-pageclass", "value": "article"}, {"field": "kw-person", "value": ["silje sandm\u00e6l", "anders leisner", "lars tovik", "karen selmer"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6e3ee6af-e082-45ae-bb5a-6d430ab684f8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lars Tovik og Karen Selmer betaler l\u00e5net med to utleieenheter i underetasjen"}, {"field": "og-type", "value": "article"}, {"field": "og-url", "value": "http://www.adressa.no/bolig/Lars-Tovik-og-Karen-Selmer-betaler-lanet-med-to-utleieenheter-i-underetasjen-8082b.html"}, {"field": "pageclass", "value": ["article"]}, {"field": "publishtime", "value": "2015-03-05T07:49:49.000Z"}, {"field": "recs-articleid", "value": "8082"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-03-05T07:49:49.000Z"}, {"field": "recs-rawtitle", "value": "Lars Tovik og Karen Selmer betaler l\u00e5net med to utleieenheter i underetasjen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Dr\u00f8mmer du om en bolig du egentlig ikke har r\u00e5d til? Enn s\u00e5 lenge er det helt skattefritt."}, {"field": "thumbnail", "value": "http://content-thumbnail.cxpublic.com/content/thumbnail200x150/cc8f8d9b99e5535642dc5861e10b10f7c791973f.jpg?59805674"}, {"field": "thumbnailfullheightdimensions", "value": "200x1829"}, {"field": "timestamp", "value": "2017-08-01T10:22:44.000Z"}, {"field": "title", "value": "Lars Tovik og Karen Selmer betaler l\u00e5net med to utleieenheter i underetasjen"}, {"field": "url", "value": "http://www.adressa.no/bolig/Lars-Tovik-og-Karen-Selmer-betaler-lanet-med-to-utleieenheter-i-underetasjen-8082b.html"}, {"field": "urlhash", "value": "cc8f8d9b99e5535642dc5861e10b10f7c791973f"}], "score": 1.1810111, "siteId": "9222270286501375973", "id": "cc8f8d9b99e5535642dc5861e10b10f7c791973f"}

