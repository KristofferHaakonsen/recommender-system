{"fields": [{"field": "modifiedtime", "type": "time", "value": "2012-04-23T11:50:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For \u00e5 v\u00e6re helt \u00e6rlig, s\u00e5 ble vi ikke s\u00e6rlig imponert over den nye Vectra da den kom for ett \u00e5r siden. Formen kan man jo leve med, selv om den virker litt kantet i designen, men det som skuffet mest, var kj\u00f8reegenskapene. Den nye modellen var altfor sterkt vektlagt p\u00e5 komfort, og den hadde problemer med \u00e5 f\u00f8lge sine argeste konkurrenter, som Ford Mondeo, Nissan Primera og Mazda 6 n\u00e5r veiene ble skikkelig svingete. Men p\u00e5 slette, fine veier var den klar komfortmester.", "Breidekk-st\u00f8y", "Med GTS er det nesten omvendt. Fj\u00e6ringen er ganske fast og kontant, og du f\u00e5r med deg de fleste ujevnheter og skarpe kanter i asfalten. St\u00f8rre ujevnheter tar den bra, men den t\u00e5ler merkelig nok ikke mye f\u00f8r den dunker nedi foran, over 30-humper, som n\u00e5 er str\u00f8dd ut over alt. Likevel er den ikke ukomfortabel p\u00e5 vanlig god E6, den drar st\u00f8dig av g\u00e5rde og er ikke redd langtur. Det som trekker ned er temmelig markert dekkst\u00f8y. Det m\u00e5 da finnes stillere dekk enn disse, selv i dimensjon 215/50 R 17, som satt p\u00e5 v\u00e5r pr\u00f8vebil.", "Lengter etter sving", "Men n\u00e5r veiene kroket seg til, da viste GTS styrke. Med nydelig presis styring tr\u00e5kler den seg frem med st\u00f8rste letthet gjennom de mest intrikate svingkombinasjoner, og i oppf\u00f8rselen kan den minne litt om Saab 9-3 Sport Sedan, som jo har samme utgangspunktet. For ogs\u00e5 GTS'en har dette merkelige som kalles kj\u00f8reglede, og f\u00e5r frem dette lille smilet om munnen n\u00e5r det g\u00e5r unna. Den opplevelsen makter ikke fired\u00f8rs sedan, og Vectra hadde kanskje f\u00e5tt en bedre skjebne p\u00e5 det norske markedet om salget hadde startet med GTS. Det er den beste versjonen.", "Ogs\u00e5 GTS er utstyrt med masse elektronikk, ESP (antiskrens) er standard, og p\u00e5 grusveien hogger den kjapt til og hindrer for bred kj\u00f8restil. Selv i en dobbel unnaman\u00f8ver i 60 km/t lugger den lett, ganske markert i 70, og dette er en utmerket sikkerhetsfaktor. Men for entusiaster kunne det v\u00e6rt greit om den kunne kobles ut. Videre har den antispinn, ABS-bremser med EBD og CBC, som i praksis betyr individuell tilpassing av bremsekraften p\u00e5 hvert hjul i svinger. Og alle disse elektroniske systemene, ogs\u00e5 den el-hydrauliske styringen, er koblet sammen.", "Godt utrustet", "Ogs\u00e5 p\u00e5 sikkerhet og komfort er utstyrspakken up\u00e5klagelig; klimaanlegg, fjernbetjent sentrall\u00e5s, el-betjente vinduer og speil, varmeseter og fireveis regulerbart ratt er standard, og bilen har seks kollisjonsputer og trepunktsbelter og hodest\u00f8tter p\u00e5 alle sitteplasser. Men integrert radio/CD-spiller koster ekstra, 5500 kroner. Dessuten har GTS lett kup\u00e9form og stor bakluke, og virker mer ungdommelig i designen enn fired\u00f8rs sedan.", "Friskere interi\u00f8r", "Interi\u00f8ret er det samme som i sedan, ikke spesielt spennende, men det stemmer vel med tysk f\u00f8lelse av kvalitet at ting er \u00abin Ordnung\u00bb. Og det er oversiktlig, og det gj\u00f8r seg bedre med metalldekor enn treverk. Dessuten er det litt stilig med treeket ratt, ogs\u00e5 det med metalldekor. Instrumentene tar seg bedre ut med blanke rammer, men det tar litt tid \u00e5 venne seg til \u00abhalvautomatiske\u00bb funksjoner for blinklys og vinduspussere p\u00e5 ratthendlene. Men det g\u00e5r. GTS har ogs\u00e5 skikkelige sportsseter med fin regulering og god side- og korsryggst\u00f8tte, og gir og pedaler g\u00e5r som i sm\u00f8r, og det er lett \u00e5 finne en god kj\u00f8restilling. GTS er en lettkj\u00f8rt bil.", "Bakseteplassen er god, men du sitter litt dypt i setet, med stor hofteknekk. Bare seteryggen er delt og kan foldes ned, og n\u00e5r du folder ned den smaleste delen, f\u00f8lger armlenet i midten med. Bagasjerommet er ganske stort (500/1360 liter), og bakluken gir lett adkomst. Den kan \u00e5pnes fra n\u00f8kkelen, eller med en bryter i d\u00f8ren p\u00e5 f\u00f8rersiden, en grei ordning, for bakparten blir godt skitten etter noen mil p\u00e5 telel\u00f8ste grusveier.", "Grei motor", "Vi kj\u00f8rte 1,8 liters motor p\u00e5 122 hester, ingen utpreget sprinter, og den krever litt turtall for \u00e5 virke livlig. Men det er plenty nok for \u00e5 oppleve kj\u00f8regleden, og den er heller ikke s\u00e6rlig drikkfeldig. Men med last og passasjerer er nok 2,2-literen et vel s\u00e5 bra valg, og for de som virkelig vil fly, s\u00e5 finnes det en 3,2 liters V6-motor med 211 hester (kr. 516 000 fra import\u00f8r).", "Garantier", "Opel gir tre \u00e5rs nybilgaranti, 12 \u00e5rs rustgaranti, men bare ett \u00e5rs lakkgaranti. Serviceintervaller er 30 000 km/\u00e5rlig."]}, {"field": "category0", "value": "bil"}, {"field": "contenthash", "value": "b6d28b2205aaef27b11564a5a7fd836939be1be77dc0fcdd9d7f6b59a736ac98"}, {"field": "createtime", "value": "2017-05-06T14:50:17.000Z"}, {"field": "description", "value": "Det er rart hvor mye tre bokstaver kan bety: For femd\u00f8rs Opel Vectra GTS er en langt mer kj\u00f8reglad bil enn sin fired\u00f8rs fetter, og kommer best til sin rett n\u00e5r svingene samler seg opp foran deg."}, {"field": "dominantimage", "value": "http://www.adressa.no/incoming/article1107024.ece5/ALTERNATES/w980-default/ver2%20Opel_Vectra_GTS-6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0fa97b964ecf87a1f42d6fbf0ab0c15a8443414b.jpg?5958f716"}, {"field": "dominantthumbnaildimensions", "value": "300x169"}, {"field": "heading", "value": "Svingmesteren -adressa.no"}, {"field": "id", "value": "0fa97b964ecf87a1f42d6fbf0ab0c15a8443414b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "saab"}, {"field": "kw-concept", "value": ["virke", "veier", "lett", "bil", "sedan", "fired\u00f8rs sedan"]}, {"field": "kw-entity", "value": ["nissan primera og mazda 6", "ordnung", "sport sedan", "nissan primera", "opel vectra gts", "mazda 6", "ford mondeo", "s. det"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1107024.ece5/ALTERNATES/w980-default/ver2%20Opel_Vectra_GTS-6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Svingmesteren"}, {"field": "og-type", "value": "article"}, {"field": "og-url", "value": "http://www.adressa.no/bil/article62191.ece"}, {"field": "pageclass", "value": ["article"]}, {"field": "publishtime", "value": "2003-05-14T09:16:53.000Z"}, {"field": "recs-articleid", "value": "2568818"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2003-05-14T09:16:53.000Z"}, {"field": "recs-rawtitle", "value": "Svingmesteren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Det er rart hvor mye tre bokstaver kan bety: For femd\u00f8rs Opel Vectra GTS er en langt mer kj\u00f8reglad bil enn sin fired\u00f8rs fetter, og kommer best til sin rett n\u00e5r svingene samler seg opp foran deg."}, {"field": "thumbnail", "value": "http://content-thumbnail.cxpublic.com/content/thumbnail200x150/0fa97b964ecf87a1f42d6fbf0ab0c15a8443414b.jpg?5958f716"}, {"field": "thumbnailfullheightdimensions", "value": "200x1711"}, {"field": "timestamp", "value": "2017-07-02T13:37:26.000Z"}, {"field": "title", "value": "Svingmesteren"}, {"field": "url", "value": "http://www.adressa.no/bil/article62191.ece"}, {"field": "urlhash", "value": "0fa97b964ecf87a1f42d6fbf0ab0c15a8443414b"}], "score": 0.67275786, "siteId": "9222270286501375973", "id": "0fa97b964ecf87a1f42d6fbf0ab0c15a8443414b"}

