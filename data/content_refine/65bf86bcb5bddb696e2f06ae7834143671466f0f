{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["debatt", "NTNU", "Gunnar Bovim", "l\u00f8gn", "sannhet"]}, {"field": "author", "value": ["ingrid schj\u00f8lberg", "direkt\u00f8r for ntnu havromsvitenskap", "teknologi"]}, {"field": "body", "value": ["Saken oppdateres.", "- Peer du lyver.", "- Nei, jeg gj\u00f8r ei!", "- N\u00e5, s\u00e5 bann p\u00e5, det er sant!", "- Hvorfor banne?", "- Tvi; du t\u00f8r ei! Alt i hop er t\u00f8v og tant!", "Gunnar Bovim ber i Adressa torsdag 26. januar, NTNU-ansatte engasjere seg for \u00e5 gj\u00f8re samfunnsdebatten faktabasert. Han vil g\u00e5 til kamp mot falske nyheter. Jeg er enig, n\u00e5 trengs vi forskere som aldri f\u00f8r. Sverdslagene om sannheten skal vinnes med fakta og gode verkt\u00f8y for \u00e5 underbygge og fremme dem.", "Selv er jeg professor i robotikk, og arbeider for \u00e5 automatisere flere og flere deler i norsk n\u00e6rings- og samfunnsliv.", "LES OGS\u00c5: Hva gj\u00f8r vi n\u00e5r nyhetsbildet preges av kamper om fakta", "Kunnskap og ny teknologi skal l\u00f8se nye og flere oppgaver for oss alle. Til det trengs det engasjerte, dedikerte, uredde studenter, forskere og akademikere i n\u00e6rt samarbeid med samfunnet rundt seg. Jeg opplever daglig studentene mine fryde seg over \u00e5 finne matematiske bevis, for muligheten for en teknologisk nyvinning. Vi jobber enda med fagfelt der det er mulig \u00e5 sette to strek under svaret.", "Men ogs\u00e5 n\u00e5r flere riktige svar er mulig, er det n\u00f8dvendig \u00e5 understreke viktigheten av hva som er sant og rett, hva som dokumenterbart og hvordan. Det er viktig \u00e5 kunne forklare prosesser, premisser og usikkerheter.", "Veldig ofte handler det om datah\u00e5ndtering og etterpr\u00f8ving. Og veldig ofte blir resultatene publisert i vitenskapelige artikler, til et publikum som ser og forst\u00e5r, slik det skal ses og forst\u00e5s.", "Les ogs\u00e5 kommentaren: Den nye sannheten", "Derfor er det en stor og krevende utfordring Gunnar Bovim gir mange av oss NTNU-ansatte. Det er ikke n\u00f8dvendigvis slik at den beste forskeren, er den beste formidleren.", "Det er nok av dem som dekker seg bak at resultatene ikke er ferdige enn\u00e5, at journalister, politikere og folk flest ikke kjenner hele bildet og ikke forst\u00e5r kompleksiteten i sp\u00f8rsm\u00e5let. Det m\u00e5 vi legge til side. Vi m\u00e5 se lenger enn til egne og fagets begrensninger. Vi m\u00e5 \u2013 helt uten arroganse, men med v\u00e5r faglighet, bidra til en sannferdig og saklig samfunnsdebatt.", "Les ogs\u00e5 kommentaren: Den nye sannheten", "Fikk du med deg denne kommentaren: Vil du akseptere at det tar over ett \u00e5r for \u00e5 f\u00e5 levert en vare eller tjeneste du har krav p", "Journalistene har en rolle \u00e5 fylle. Politikerne har et valg \u00e5 vinne. Selv om den norske virkeligheten er annerledes enn den amerikanske, er viktige stabbesteiner flyttet denne h\u00f8sten. Hvis nyhetene vi serveres ikke har hold i virkeligheten, hvordan skal vi da forholde oss?", "Hvis det som gir seg ut som fakta, er synsing og halvsannheter, hvordan skal vi da reagere? Hvis vi ikke kan stole p\u00e5 verdensbildet som tegnes, hvordan skal vi da kunne treffe de riktige valgene? Skal vi sitte stille og la det skje, eller skal vi g\u00e5 til kamp med fakta?", "Jeg har ikke alle svarene, men Gunnar Bovim har helt rett. Vi har alle et ansvar for \u00e5 gj\u00f8re v\u00e5rt. Da m\u00e5 vi kanskje t\u00e5le \u00e5 bli beskyldt for \u00e5 v\u00e6re PR-k\u00e5te.", "LES OGS\u00c5: Andre m\u00e5 overta for USA i kampen for demokrati", "Vi m\u00e5 takle nett-troll og egne energilekkasjer. Det kan v\u00e6re b\u00e5de krevende og skummelt \u00e5 la sin stemme h\u00f8re, men min erfaring er at det gir langt mer enn det tar. IKT \u2013 informasjons- og kommunikasjonsteknologi - er en n\u00f8kkel. Det samme er s\u00f8kbare, etterpr\u00f8vbare og tilgjengelige databaser.", "Og ikke minst skikkelige fagfolk som evner \u00e5 forklare data og komplekse kunnskapssammenhenger p\u00e5 en troverdig m\u00e5te. Det er slutt p\u00e5 den tiden det var nok at legen besvarte pasientens sp\u00f8rsm\u00e5l med latin. Det er slutt p\u00e5 den tiden at det er nok \u00e5 sitte med \u00f8yet i et laboratoriefors\u00f8k.", "Nobelprisvinnerne Moser har vist oss suksessen ogs\u00e5 utenfor laboratoriet.", "Vi trenger nok litt tid p\u00e5 oss f\u00f8r vi f\u00e5r endret en kultur blant akademikerne. Mange mangler tiden, motet eller overskuddet til \u00e5 ta belastningene som f\u00f8lger med en offentlig debatt. Ute i verden vinner begrepet impact \u2013 samfunnsnytte - stadig terreng.", "Vi trenger \u00e5 vise, underbygge og dokumentere verdien av forskningen vi driver med, undervisningen vi s\u00f8rger for og kunnskapen vi skaper.", "Hva kan vel v\u00e6re en st\u00f8rre samfunnsnytte enn \u00e5 bidra til at sant er sant og at t\u00f8v og tant fremdeles f\u00f8rst og fremst er en Ibsensk teaterreplikk. Jeg er klar!", "Peer: Det er sant \u2013 hvert evige ord!", "Ingrid.Schjolberg@ntnu.no"]}, {"field": "category0", "value": "meninger"}, {"field": "contenthash", "value": "92c093af77d6e15599a943389d1252291b72632357fc6854777e19d0155820d8"}, {"field": "createtime", "value": "2017-02-02T07:29:26.000Z"}, {"field": "description", "value": "Aldri har det v\u00e6rt vanskeligere \u00e5 skille l\u00f8gn fra fakta, og det i en tid da det omvendte burde v\u00e6re tilfelle. Svaret er: Kunnskap for en bedre verden."}, {"field": "dominantimage", "value": "http://www.adressa.no/meninger/article14148512.ece/4dl6wo/ALTERNATES/w980-default/IMG_omw_Gunnar_Bovim.NTN_2_1_UHFJ7G4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/65bf86bcb5bddb696e2f06ae7834143671466f0f.jpg?58934a7a"}, {"field": "dominantthumbnaildimensions", "value": "300x169"}, {"field": "heading", "value": "Bovim har gitt oss en stor oppgave -adressa.no"}, {"field": "id", "value": "65bf86bcb5bddb696e2f06ae7834143671466f0f"}, {"field": "keyword", "value": ["debatt", "NTNU", "Gunnar Bovim", "l\u00f8gn", "sannhet"]}, {"field": "keywords", "value": "debatt,NTNU,Gunnar Bovim,l\u00f8gn,sannhet"}, {"field": "kw-category", "value": "meninger"}, {"field": "kw-concept", "value": ["fakta", "sannheten", "svaret", "kamp", "trengs", "forskere", "kunnskap"]}, {"field": "kw-entity", "value": ["ingrid", "moser", "adressa", "ibsensk", "ute"]}, {"field": "kw-pageclass", "value": "article"}, {"field": "kw-person", "value": "gunnar bovim"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14148512.ece/4dl6wo/ALTERNATES/w980-default/IMG_omw_Gunnar_Bovim.NTN_2_1_UHFJ7G4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bovim har gitt oss en stor oppgave"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/02/02/Bovim-har-gitt-oss-en-stor-oppgave-14148514.ece"}, {"field": "pageclass", "value": null}, {"field": "publishtime", "value": "2017-02-02T07:27:24.000Z"}, {"field": "recs-articleid", "value": "14148514"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-02-02T07:27:24.000Z"}, {"field": "recs-rawtitle", "value": "Bovim har gitt oss en stor oppgave -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Aldri har det v\u00e6rt vanskeligere \u00e5 skille l\u00f8gn fra fakta, og det i en tid da det omvendte burde v\u00e6re tilfelle. Svaret er: Kunnskap for en bedre verden."}, {"field": "thumbnail", "value": "http://content-thumbnail.cxpublic.com/content/thumbnail200x150/65bf86bcb5bddb696e2f06ae7834143671466f0f.jpg?58934a7a"}, {"field": "thumbnailfullheightdimensions", "value": "200x1865"}, {"field": "timestamp", "value": "2017-02-02T15:04:26.000Z"}, {"field": "title", "value": "Bovim har gitt oss en stor oppgave"}, {"field": "url", "value": "http://www.adressa.no/meninger/2017/02/02/Bovim-har-gitt-oss-en-stor-oppgave-14148514.ece"}, {"field": "urlhash", "value": "65bf86bcb5bddb696e2f06ae7834143671466f0f"}], "score": 0.7997737, "siteId": "9222270286501375973", "id": "65bf86bcb5bddb696e2f06ae7834143671466f0f"}

