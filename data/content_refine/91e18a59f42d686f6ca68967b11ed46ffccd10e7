{"fields": [{"field": "modifiedtime", "type": "time", "value": "2017-05-03T09:53:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tips og triks", "Brunsnegle", "Klima", "Norsk institutt for bio\u00f8konomi", "Bio\u00f8konomi", "Dyr", "Hage", "Bolig"]}, {"field": "author", "value": "bj\u00f8rn hugo pedersen"}, {"field": "body", "value": ["Saken oppdateres.", "Se hagebloggerens oversikt over 60 planter brunsneglene holder seg unna nederst i saken.", "Espen Skarphagen tar p\u00e5 seg hodelykt og bev\u00e6pner seg med hagesaks n\u00e5r han tar den daglige kveldsrunden i hagen sin. Det er hans m\u00e5te \u00e5 stoppe Norges mest uvelkomne hagegjester p\u00e5.", "\u2013 Jeg har en hage der jeg planter det jeg vil. Det betyr at det er mye her som kommer til \u00e5 bli fristende mat for brunsneglene. Dessverre, for jeg bruker mye tid p\u00e5 \u00e5 holde dem borte, forteller hageelskeren Espen Skarphagen.", "Fra v\u00e5r til h\u00f8st har han gjort det til en fast rutine \u00e5 lete etter brunsnegler n\u00e5r de dukker opp om kvelden.", "S\u00e5 lenge han er hjemme, bruker han 10\u201315 minutter hver kveld p\u00e5 sneglejakt i hagen. Det gj\u00f8r han fra de f\u00f8rste brunsneglene dukker opp i april til de tar sine siste jafs i oktober-november.", "\u2013 Om man ikke \u00f8nsker \u00e5 ha brunsnegler i hagen, er det viktig med kontinuitet \u2013 og helst b\u00f8r nabolag jobbe sammen, sier han.", "\u2013 Jeg har kommet frem til at det mest effektive er \u00e5 plukke snegler n\u00e5r de er mest aktive. Det m\u00e5 gj\u00f8res ofte, helst flere ganger i uken, og sannsynligvis for alltid. Vi blir aldri kvitt brunsneglene, men om man vil, kan antallet snegler i et omr\u00e5de reduseres betraktelig. Selv om jeg bare finner et par stykker, fortsetter jeg med kveldsrundene. Husk at man hindrer at opptil 400 egg blir lagt for hver eneste snegle man tar, sier Skarphagen, som driver hagebloggen skarpihagen.no.", "1. Danske Michael Christian Petersen ble i fjor kjent for sin hjemmelagde sneglefelle som best\u00e5r av en tom melkekartong som fylles med vann, litt sprit og spraymalt eller \u00f8l. Kartongen legges p\u00e5 bakken, uten kork, slik at sneglene kan krype inn i den. N\u00e5r kartongen er full nok, skrus korken p\u00e5 (med hansker), og kartongen kastes i s\u00f8ppelet.", "2. Mange hagefolk anbefaler bruk av kobber, f.eks. kobberkabel ved bed eller kobberteip p\u00e5 sneglegjerder eller rundt krukker. Husk at kobberet ikke m\u00e5 komme i kontakt med plantene, fordi de fleste planter t\u00e5ler kobber d\u00e5rlig.", "3. Har du kompostbinge, b\u00f8r det v\u00e6re en som kan lukkes helt slik at brunsneglene ikke kommer seg inn.", "Vis fakta", "De heter egentlig brunskogsnegler, arion vulgaris p\u00e5 latin, men vi kaller dem brunsnegler for enkelhets skyld. Hvor mange det er av dem i Norge, er umulig \u00e5 si. Vi snakker helt sikkert om mange, mange millioner.", "Men bare \u00e9n hadde v\u00e6rt \u00e9n for mye av den svartelistede og forhatte sneglen.", "Siden den f\u00f8rste gang ble oppdaget her til lands i 1988, har den tatt seg nordover og oppover i h\u00f8yden. De som bor i Nord-Troms og Finnmark er hittil forsk\u00e5net for jakt p\u00e5 brunsnegler. Det samme gjelder dem som bor h\u00f8yere opp enn 400\u2013500 meter over havet.", "Ellers i landet kan du st\u00f8te p\u00e5 brunsnegler stort sett overalt, men det er riktignok langt flere av dem langs Kyst-Norge enn i innlandet.", "Norsk institutt for naturforskning (NINA) st\u00e5r bak en rapport der det kommer frem at de u\u00f8nskede og husl\u00f8se sneglene gj\u00f8r skader i norske hager for mellom 50 og 500 millioner kroner i \u00e5ret.", "I tillegg kommer skader hos profesjonelle b\u00e6r-, frukt- og gr\u00f8nnsaksdyrkere, samt kostnadene det er \u00e5 forske p\u00e5 en art vi absolutt ikke er interessert i \u00e5 ha i Norge.", "\u2013 Det er ingen tvil om at brunskogsneglene utgj\u00f8r et stort problem, og ikke bare i Norge. Vi vet ikke sikkert hvorfor, men siden 1960-tallet har arten spredt seg, trolig fra S\u00f8r-Frankrike, og blitt et kjempeproblem over store deler av Europa. Det samme gjelder en annen snegleart, kalt nettkj\u00f8lsnegl eller \u00e5kersnegl, som ogs\u00e5 gj\u00f8r skader i norsk gr\u00f8nnsaksproduksjon, forteller Bj\u00f8rn Arild Hatteland, forsker ved Norsk institutt for bio\u00f8konomi (NIBIO).", "Etter m\u00f8rkets frembrudd setter Skarphagen p\u00e5 seg hodelykten. Brunsneglene han finner, klippes n\u00e5del\u00f8st i to og kastes i s\u00f8ppelet. Salt bruker han ikke.", "\u2013 Salt er ikke bra for plantene i hagen, og dessuten pines brunsneglene i hjel av det. Det er mer humant \u00e5 ta livet av dem fort. Dessuten er jeg opptatt av at det bare er brunsneglene som er u\u00f8nsket. De andre sneglene, som svartskogsnegl og boakj\u00f8lsnegl, lar jeg v\u00e6re. De har en viktig jobb \u00e5 gj\u00f8re i hagen, i likhet med for eksempel metemarken, sier 46-\u00e5ringen, som har fagbrev som blomsterdekorat\u00f8r og har v\u00e6rt opptatt av planter siden han var liten.", "Brunskogsneglene er tvekj\u00f8nnede. Fra slutten av juli til ut i oktober kan \u00e9n snegl legge opptil 400 egg. Sneglene trives i fuktig, mildt klima og fuktig, moldrik jord. Den er mest aktiv i fuktig v\u00e6r, og i skumringen, om natten og tidlig om morgenen. Sneglens kosthold best\u00e5r av en rekke planter som er lette \u00e5 tygge.", "I Sverige ble arten f\u00f8rste gang observert i i 1975, og i Norge 13 \u00e5r senere, selv om den trolig var kommet hit f\u00f8r det. I dag er den registrert i nesten halvparten av Norges kommuner, opplyser Norsk institutt for bio\u00f8konomi (NIBIO).", "Brunsneglene har f\u00e5 naturlige fiender, og lever i ett \u00e5r om de ikke blir oppdaget av ivrige hageeiere eller en sulten grevling. Pinnsvin, trost, st\u00e6r, moskusender, padder, frosker og l\u00f8pebiller kan ogs\u00e5 ta brunsnegler. Boakj\u00f8lsnegl, ogs\u00e5 kalt leopardsnegl, jager vekk, dreper og spiser brunsnegler. Boakj\u00f8lsneglen er i likhet med brunsneglen en fremmed art i Norge, men f\u00f8rstnevnte opptrer ikke i store mengder og gj\u00f8r nesten ingen skade, if\u00f8lge NIBIO.", "Brunsneglene sees p\u00e5 som ekle, blant annet fordi de produserer mye og til dels klebrig slim, b\u00e5de for \u00e5 snegle seg fremover og for \u00e5 beskytte seg mot fiender. De er en plage i norske hager og i planteproduksjon, og det er ogs\u00e5 rapportert om at gress med mye brunsnegler ikke er bra for husdyr. Brunsnegler er ellers b\u00e6rere av bakterier som er potensielt skadelige for mennesker og dyr, men dette er forel\u00f8pig ikke ansett som et stort problem.", "Produkter som Ferramol og Nemaslug brukes for \u00e5 drepe brunsnegler, men de kan ogs\u00e5 ta livet av snegler som er nyttige for vekstene i hagen.", "Vis fakta", "Bj\u00f8rn Arild Hatteland, forsker ved Norsk institutt for bio\u00f8konomi (NIBIO), forteller at ti av Norges 20 landlevende \u00abnakensnegler\u00bb er fremmede arter, det vil si at det ikke finnes informasjon om at sneglene var her i landet f\u00f8r \u00e5r 1800.", "Av disse ti fremmede snegleartene er det bare tre som er svartelistet. Brunskogsneglen er den ene, de to andre er nettkj\u00f8lsneglen og r\u00f8dskogsneglen.", "\u2013 Brunskogsneglen er det klart st\u00f8rste problemet i norske hager. \u00c5rsaken er at det kan v\u00e6re store mengder av dem p\u00e5 et lite sted. De spiser nesten alt de kommer over og fortrenger andre sneglearter, forklarer han.", "B\u00e5de Hatteland og Skarphagen understreker at det finnes en god del planter brunsneglene ikke liker.", "De fleste busker og treaktige planter vil g\u00e5 fri for sneglene. Det samme gjelder blant annet sukkulenter, rododendron og andre planter med tykke blader.", "\u2013 Jeg har kommet frem til en liste med tilsammen 60 planter som brunsneglene stort sett holder seg unna. Man kan med andre ord fint bygge opp en frodig hage ved \u00e5 velge blant planter som er mindre attraktive for sneglene. Av disse er det en rekke planter som har vakre blomster, eksempelvis fuksia, matrem, geranium, begonia, pelargonium, roser, h\u00f8stfloks, lavendel og peon, sier Skarphagen.", "Han understreker at noen hageeiere vil oppleve at \u00absikre\u00bb planter ogs\u00e5 blir spist p\u00e5. Da kan det hende at det ikke er noe annet i hagen som smaker bedre.", "\u2013 Er sneglene sultne nok, vil de spise nesten hva som helst. Ett forslag kan v\u00e6re \u00e5 ha et lite bed med de lekreste salater og annet som sneglene elsker. Da vil brunsneglene sannsynligvis ta dette f\u00f8rst., og i tillegg er det et fint sted \u00e5 starte jakten p\u00e5 sneglene.", "Er sneglene sultne nok, vil de spise nesten hva som helst.", "Skarphagen minner ellers om de kjente metodene for \u00e5 unng\u00e5 brunsneglene. \u00c5 plante i krukker, kasser og opph\u00f8yde bed gj\u00f8r det vanskelig for sneglene \u00e5 komme til \u00abmatfatet\u00bb. Sneglegjerder finnes ogs\u00e5 \u00e5 f\u00e5 kj\u00f8pt.", "Sneglene sliter dessuten med \u00e5 finne skjulesteder dersom hagen er ryddig, steinr\u00f8yser fjernes, nedfallsblader plukkes opp, gresset trimmes jevnlig og de nederste greinene p\u00e5 hekker klippes bort.", "En godt drenert hage, som raskt t\u00f8rker opp etter regnv\u00e6r, er heller ikke noe brunsneglene trakter etter.", "\u2013 De \u00f8nsker mest mulig fuktighet, og liker ikke \u00e5 g\u00e5 over enkelte t\u00f8rre underlag, som skarp grus og bark, selv om man kan finne brunsnegler p\u00e5 slike steder ogs\u00e5. Eggeskall, kaffegrut, skjellsand og aske er ogs\u00e5 noe som skal fungere som hinder for brunsneglen, sier Skarphagen, som selv bare bruker ett middel i sin egen hage.", "N\u00e5r han planter ut georginer og andre planter brunsneglene liker godt, har han litt av middelet Ferramol, som inneholder jern og fosfat, rundt plantene.", "Ferramol er ogs\u00e5 det middelet NIBIO har kommet frem til fungerer best mot brunsnegler, if\u00f8lge Bj\u00f8rn Arild Hatteland.", "\u2013 Brunsneglene g\u00e5r vanligvis til angrep p\u00e5 plantedeler som det er lett for dem \u00e5 tygge p\u00e5. De er spesielt glade i nye, myke og ferske skudd, og de fleste plantene er derfor mest utsatt i starten av vekstsesongen. Mange planter vil fungere godt n\u00e5r de f\u00f8rst er kommet i gang med god vekst. I mellomtiden er det nok best \u00e5 g\u00e5 p\u00e5 jakt etter brunsnegler om kveldene, sier Skarphagen.", "Kilde: Skarpihagen.no"]}, {"field": "category0", "value": "bolig"}, {"field": "contenthash", "value": "9c7881a9f6faa83679a3e84901d4956787647c17b1a091cfe81ea5cb9bc3836a"}, {"field": "createtime", "value": "2017-05-03T09:56:40.000Z"}, {"field": "description", "value": "\u2013 Jeg har en hage der jeg planter det jeg vil, sier hagebloggeren."}, {"field": "heading", "value": ["I hans hage lever brunsneglene utrygt", "Skader for mellom 50 og 500 mill. i \u00e5ret", "Bruker ikke salt", "Det brunsneglene ikke liker", "Sneglemiddel ved utplanting", "Planter brunsneglene ikke liker"]}, {"field": "id", "value": "91e18a59f42d686f6ca68967b11ed46ffccd10e7"}, {"field": "keyword", "value": ["Tips og triks", "Brunsnegle", "Klima", "Norsk institutt for bio\u00f8konomi", "Bio\u00f8konomi", "Dyr", "Hage", "Bolig"]}, {"field": "keywords", "value": "Tips og triks,Brunsnegle,Klima,Norsk institutt for bio\u00f8konomi,Bio\u00f8konomi,Dyr,Hage,Bolig"}, {"field": "kw-category", "value": "bolig"}, {"field": "kw-classification", "value": "hobbies-and-interests"}, {"field": "kw-concept", "value": ["planter brunsneglene", "lever brunsneglene utrygt", "norsk institutt", "hage lever brunsneglene", "snegl", "planter", "hage", "brunsnegler", "brunsneglene"]}, {"field": "kw-entity", "value": ["kyst-norge", "ferramol", "bolig", "norge 13", "hatteland og skarphagen", "nord-troms og finnmark", "ferramol og nemaslug", "s\u00f8r-frankrike", "klima", "norsk", "norges 20", "bio\u00f8konomi", "brunsnegle", "dyr"]}, {"field": "kw-location", "value": ["europa", "sverige", "norge", "hage"]}, {"field": "kw-pageclass", "value": "article"}, {"field": "kw-person", "value": ["espen skarphagen", "bj\u00f8rn arild hatteland", "michael christian petersen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/60feb46d-fccb-4acc-9bdf-8e9e7c281d7d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I hans hage lever brunsneglene utrygt - dette er de beste tipsene"}, {"field": "og-type", "value": "article"}, {"field": "og-url", "value": "http://www.adressa.no/bolig/I-hans-hage-lever-brunsneglene-utrygt---dette-er-de-beste-tipsene-10076b.html"}, {"field": "pageclass", "value": ["article"]}, {"field": "publishtime", "value": "2017-05-03T09:52:07.000Z"}, {"field": "recs-articleid", "value": "10076"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-05-03T09:52:07.000Z"}, {"field": "recs-rawtitle", "value": "I hans hage lever brunsneglene utrygt - dette er de beste tipsene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2013 Jeg har en hage der jeg planter det jeg vil, sier hagebloggeren."}, {"field": "thumbnail", "value": "http://content-thumbnail.cxpublic.com/content/thumbnail200x150/91e18a59f42d686f6ca68967b11ed46ffccd10e7.jpg?598301ff"}, {"field": "thumbnailfullheightdimensions", "value": "200x2331"}, {"field": "timestamp", "value": "2017-08-03T10:59:11.000Z"}, {"field": "title", "value": "I hans hage lever brunsneglene utrygt - dette er de beste tipsene"}, {"field": "url", "value": "http://www.adressa.no/bolig/I-hans-hage-lever-brunsneglene-utrygt---dette-er-de-beste-tipsene-10076b.html"}, {"field": "urlhash", "value": "91e18a59f42d686f6ca68967b11ed46ffccd10e7"}], "score": 1.1793627, "siteId": "9222270286501375973", "id": "91e18a59f42d686f6ca68967b11ed46ffccd10e7"}

