{"fields": [{"field": "modifiedtime", "type": "time", "value": "2016-05-28T15:37:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "\u00c5ge Winge", "Walther Jarwson", "Fattigdom", "Omsorgskafeen"]}, {"field": "author", "value": ["kim nyg\u00e5rd", "\u00e5ge winge"]}, {"field": "body", "value": ["H\u00e5ndtrykket er fast og han slipper det ikke f\u00f8r du slipper. Velkommen inn, smiler han. Du blir sterk i nevene av \u00e5 lempe ti tonn mat i \u00e5ret.", "Han henter matvarer som er i ferd med \u00e5 g\u00e5 ut p\u00e5 dato. Lager middager, sm\u00f8rer matpakker. Leverer mat til mennesker med tomme kj\u00f8le-skap.", "N\u00e5 er det onsdag, men rekkehuset p\u00e5 Flat\u00e5sen fylles med lukta av s\u00f8ndag. Femtitre koteletter stekes. Halvannen time. S\u00e5 kj\u00f8les de ned for \u00e5 varmes opp igjen p\u00e5 Omsorgskafeen som tre kvelder i uka l\u00e5ner kj\u00f8kken og en liten matsal i et aktivitetssenter rett over Olavshallen.", "Han har tre matlager rundt om i byen, til sammen tolv frysere og fem kj\u00f8leskap. Og et ekstra kj\u00f8leskap hjemme. Det er greit \u00e5 slippe \u00e5 dra inn til byen om noen ringer.", "- Dr\u00f8mmen er et lokale sentralt i Midtbyen. Det m\u00e5 v\u00e6re et stort kj\u00f8kken og plass til at f\u00f8rti-femti personer kan spise, sier han.", "\u00c5 hjelpe de med minst har v\u00e6rt livet for Walther siden byjubileet i 1997, da noen politikere ville skysse \u00abuteliggere\u00bb og \u00abalkiser\u00bb ut av byen for ikke \u00e5 forstyrre synsfeltet til byens gjester.", "Walther ble forbanna.", "Han kjente flere av dem fra oppveksten. Tolv-femten personer, sier han, men n\u00e5 er det bare \u00e9n igjen. De andre d\u00f8de altfor tidlig av et altfor hardt liv.", "Det kunne v\u00e6rt ham, sier han, selv om han hadde god ballast med seg hjemmefra.", "Walther vokste opp i \u00abtyskerbrakkene\u00bb ved Festningen, faren var elektriker p\u00e5 smelteverket, moren hadde ansvar for sykehusets sv\u00f8mmebasseng. Walther var femten da han tok hyre p\u00e5 Hurtigruta. Seksten da han reiste utenriks.", "Som guttunge herdes du ombord p\u00e5 et skip, og p\u00e5 land ble det mye festing. Han var glad i \u00e5 sl\u00e5ss, sier han, og en kveld p\u00e5 fylla dro han bort til Pinsemenigheten Betel for \u00e5 lage kvalm.", "I stedet ble han sittende og h\u00f8re p\u00e5 s\u00e5nn \u00abten sing\u00bb.", "Walther var tjue.", "Kanskje bare nitten.", "Men det var ei jente der ogs\u00e5.", "Walther ler og sier han m\u00f8tte b\u00e5de Else og Jesus den kvelden.", "Walther og Else fikk politikere og n\u00e6ringsliv med p\u00e5 \u00e5 arrangere en jubileumsmiddag for dem som holdt til utenfor Frukirka og p\u00e5 Fosenkaia. 125 gjester. Tre retters middag. Artister.", "Det ble ogs\u00e5 et vendepunkt for Walther som hadde slitt med helsa etter at han i 1988 ble hardt skadet etter \u00e5 ha blitt angrepet bakfra av en pasient p\u00e5 Hauk\u00e5sen hvor han jobbet.", "- Jeg var 33 \u00e5r og det ble satt av et rom til meg p\u00e5 Saupstad sykehjem. Det er den korte ver-sjonen, sier Walther.", "Den litt lengre versjonen inkluderer en rettsprosess hvor fylkeskommunen, arbeidsgiveren, nektet \u00e5 ta p\u00e5 seg ansvaret. F\u00f8rst etter at pasienten troppet opp i rettssalen og fortalte hva han hadde gjort, ble det offentlige d\u00f8mt til \u00e5 betale Walther en erstatning.", "S\u00e5 fulgte flere operasjoner og lange behandlinger, blant annet ved R\u00f8de kors-klinikken p\u00e5 Lanzarote. Walther ble stadig bedre, og som uf\u00f8retrygdet kunne han bruke det meste av tiden p\u00e5 \u00e5 hjelpe andre.", "Sammen med Else samlet han inn kl\u00e6r han kj\u00f8rte til Romania, Estland, Latvia og Hviterussland. Flere ganger hadde familien narkomane p\u00e5 avrusning boende hjemme hos seg. Og de startet Matbussen, som senere ble til Omsorgskafeen.", "Walther sliter fortsatt med helsa, sier Else. Det er ikke noe \u00e5 snakke om, sier Walther.", "Han er 61.", "Else er 64.", "Deres fire barn er blitt voksne.", "N\u00e5 er klokka snart tolv. Han startet ni, snakket lenge i telefonen med en kvinne som trengte noen \u00e5 snakke med. S\u00e5 hentet han noen kasser med br\u00f8d, og stakk innom en som beh\u00f8vde hjelp med noen medisiner.", "- Det er ikke bare dette med mat. Det er s\u00e5 mye ensomhet, s\u00e5 mange som trenger \u00e5 lette hjertet sitt, sier Walther.", "Else sier Walther tar det litt roligere n\u00e5, men at han fortsatt st\u00e5r p\u00e5 nesten d\u00f8gnet rundt. Hun er stolt av Walther, sier hun. Beundrer p\u00e5gangs-motet hans. Styrken. Han er mye hjemmefra, men hun vet jo hva han driver med og hvor viktig denne jobben er for andre.", "- Han klarer ikke \u00e5 si nei. Det er det da vet du, smiler Else, mens Walther snakker i telefonen samtidig som han steker koteletter.", "Han trenger noen sekker med poteter. N\u00e5 er han tom for poteter, sier han. S\u00e5 f\u00e5r han en telefon fra Royal Garden som har mat til overs p\u00e5 grunn av streiken. S\u00e5 kommer en telefon fra en familiemor.", "Det har kommet til en ny gruppe, sier han, med vanlige familier som ikke har penger til mat, toalettsaker, medisiner, s\u00e5nne ting, etter \u00e5 ha betalt de vanlige regningene.", "Walther sier det rammer helt vanlige folk, det kan v\u00e6re naboen din som har mistet jobben p\u00e5 grunn av sykdom og ser tingene rundt seg rakne p\u00e5 grunn av d\u00e5rlig \u00f8konomi. Unger som faller utenfor fordi foreldrene ikke har r\u00e5d til at de er med p\u00e5 vanlige aktiviteter.", "Walther sier han har over f\u00f8rti slike personer p\u00e5 sin liste, familier han kj\u00f8rer innom noen ganger i m\u00e5neden. Han har skaffet frysere til noen av dem, s\u00e5 han slipper \u00e5 dra innom hver uke.", "- Noen er s\u00e5 glade n\u00e5r jeg kommer at ungene hopper p\u00e5 trappa.", "I gangen utenfor kj\u00f8kkenet henger et trykk med en Jesus-skikkelse. Else sier Walther fikk bildet av datteren til en kvinne som d\u00f8de av sykdom. Som takk for at han hjalp henne. Som takk for at han satt sammen med henne p\u00e5 d\u00f8dsleiet.", "Det er dette kristne livssynet.", "- Men det handler ikke om \u00e5 f\u00f8lge Bibelen slavisk. Det handler om \u00e5 f\u00f8lge hjertet sitt, sier Else.", "Walther har stekt ferdig kotelettene, og sier han g\u00e5r aldri fra et kj\u00f8kken som er skittent. P\u00e5 stuebordet ligger en arbeidsliste: Skaffe br\u00f8d. Steke mat. Hente mat p\u00e5 lageret til Coop. Levere mat til to familier p\u00e5 Heimdal. Hente poteter.", "Men den lista er ikke noe \u00e5 bry se om, sier Walther, den blir likevel endret utover dagen. N\u00e5r telefonene kommer.", "P\u00e5 bordet ligger ogs\u00e5 en bunke kvitteringer p\u00e5 mat og andre ting han har kj\u00f8pt. Varer han ikke f\u00e5r gratis fra butikkene. Som regel bruker han tretti tusen kroner i m\u00e5neden p\u00e5 slike varer, i desember tre ganger s\u00e5 mye. Alt godkjennes av Omsorgskafeens forretningsf\u00f8rer.", "Han har ikke ei krone i l\u00f8nn, men f\u00e5r dekket det meste av sine utgifter. Skulle kommunen gjort denne jobben, ville det kostet den millio-ner, sier Walther.", "P\u00e5 en vanlig dag kj\u00f8rer han tjue mil for \u00e5 hente og levere mat. F\u00f8r leverte han til familier over hele Tr\u00f8ndelag. N\u00e5 er det mest Trondheim. Men han har ogs\u00e5 noen familier i Stj\u00f8rdal,", "Orkdal og i R\u00f8ros-distriktet.", "Han pr\u00f8ver \u00e5 v\u00e6re hjemme til seks, men som regel er han ikke hjemme f\u00f8r i \u00e5ttetiden, sier Else. Noen ganger ved midnatt.", "Han setter seg i kassebilen som er fylt med mat han har sortert i matkasser.", "Han kj\u00f8rer innom et eldre ektepar p\u00e5 Kolstad. Han var der sist for fjorten dager siden, men n\u00e5 er det tomt. Hun f\u00e5r noen kasser med mat som fyller kj\u00f8leskapet. Br\u00f8d, kj\u00f8ttdeig, kalkun.", "P\u00e5legg. Melk og kaffe. Sjokolade. S\u00e5nne ting.", "Hun sier hun helst ikke vil snakke med oss. Ikke i dag.", "Det er jo s\u00e5 flaut for mange, sier Walther n\u00e5r han er tilbake i bilen. \u00c5 motta slik hjelp er jo belagt med skam. F\u00f8r var det kanskje lettere \u00e5 v\u00e6re fattig, det var s\u00e5 mange andre i samme", "situasjon. Men det er mye mer enn det vi ser, sier Walther.", "Det vi ser er bare en dr\u00e5pe.", "F\u00f8r tok han jobben med seg hjem, han kunne ligge v\u00e5ken og tenke p\u00e5 det han hadde sett. Og h\u00f8rt. Det har han sluttet med, sier han, selv om han ofte kan bli forbanna fordi det er som det er.", "Han sier han er glad for at han har et ordent-lig hjem \u00e5 komme til etter jobb. \u00c5 kunne g\u00e5 barf\u00f8tt ut p\u00e5 den lille hageflekken og plukke noen b\u00e6r. S\u00e5nne ting. Og f\u00e5r han tid til en times tur langs elvepromenaden, er dagene ekstra gode.", "Han kj\u00f8rer innom lageret til Coop p\u00e5 Tiller. Han henter noen kasser med mat som er i ferd med \u00e5 g\u00e5 ut p\u00e5 dato, eller med emballasje som er s\u00e5 \u00f8delagt at varene ikke kan selges. Noen esker med fiskefilet. Noen kasser med appelsinjuice. Et lite fjell av lefser. Det er ikke s\u00e5 mye \u00e5 f\u00e5 i dag, Frelsesarmeen har ogs\u00e5 v\u00e6rt der.", "Sammen s\u00f8rger Kirkens Bymisjon, Frelses-armeen og Omsorgskafeen for at de som trenger det har et gratis middagstilbud hver dag. Unntatt mandag.", "Omsorgskafeen til Walther er \u00e5pen hver tirsdag, fredag og s\u00f8ndag. Mellom klokka seks og \u00e5tte serveres gratis middag og br\u00f8dmat.", "Walther kj\u00f8rer innom Robert J\u00f8rgensen p\u00e5 Heimdal, en av de rundt tretti frivillige rundt Omsorgskafeen. Noen er uf\u00f8retrygdet, andre har vanlige jobber eller er studenter.", "Walther leverer Robert noen kasser med frossen kalkun som Robert skal steke hjemme p\u00e5 kj\u00f8kkenet. S\u00e5 kj\u00f8les kalkunen ned for senere \u00e5 bli servert p\u00e5 Omsorgskafeen.", "Robert sier det er trivelig arbeid. Han f\u00e5r s\u00e5 mye tilbake, sier han. I dag skal han bes\u00f8ke en familie med to sm\u00e5 barn. Sist gang han bes\u00f8kte dem, malte et av barna et bilde til \u00abmannen som kommer med mat\u00bb.", "Walther kj\u00f8rer innom Royal Garden Hotel og f\u00e5r med seg tjuefem kilo cr\u00e8me fra\u00eeche, trettisju kilo ferdigkokte egg i lake. En kasse svine-skinke. Og enda mer kalkun. Og enda noe mer.", "I tillegg til f\u00f8rti liter melk som g\u00e5r ut p\u00e5 om to dager.", "De som kommer p\u00e5 hans liste blir godt tatt vare p\u00e5, sier Walther. Han parkerer bilen foran et hus, g\u00e5r ned i kjelleren og \u00e5pner hengel\u00e5sen til en matbod, ett av hans tre lager. Men det handler om mye mer enn mat, gjentar han, det er lett \u00e5 bli isolert n\u00e5r du er fattig.", "- Jeg har ikke tall p\u00e5 hvor mange jeg har m\u00e5ttet hjelpe gjennom papirm\u00f8lla til Nav. Hvor mange jeg har kj\u00f8rt til sykehus. Rusmisbrukere behandles med lite respekt, sier han, ogs\u00e5 p\u00e5 et sykehus.", "Han har ikke tall p\u00e5 hvor mange ganger han har sittet ved et d\u00f8dsleie. Hvor mange begravelser han har deltatt i. Tidligere kj\u00f8rte han konstant rundt med en sort dress i bilen, men det gj\u00f8r han ikke lenger.", "N\u00e5 pakker han fem nye matkasser og sier han tar med litt ekstra frossenpizza til ungene. Han kj\u00f8rer til et hus i det noen vil kalle et ganske fint str\u00f8k p\u00e5 Tyholt.", "Han parker bilen noen hus bortenfor.", "Hun \u00e5pner d\u00f8ra.", "Han b\u00e6rer opp kassene.", "Det er en familie p\u00e5 fem.", "To soverom.", "Hun sier det ikke er s\u00e5 lett \u00e5 prate om, men hun ble rammet av en sykdom for noen \u00e5r siden. Hun er uf\u00f8retrygdet. 18 000 kroner i m\u00e5neden i trygd. 10 000 kroner i husleie. N\u00e5r regningene er betalt, er det ikke penger igjen til mat.", "Hun ble tipset om Walther av en venninne. Lenge vegret hun seg for \u00e5 ta imot hjelp. Det er s\u00e5 flaut, sier hun. Hun f\u00f8ler skam. Hun kaller Walther for en engel.", "Mens vi snakker kommer to av barna hennes hjem. Den eldste sier hun hadde en kj\u00e6reste, men at hun ikke ville ha ham med seg hjem fordi det er som det er.", "P\u00e5 vei ut til bilen sier Walther han blir sint n\u00e5r han tenker p\u00e5 det. Folk skal ikke ha det s\u00e5nn, sier han. Ikke i Norge.", "To dager senere, fredag.", "Walther og tre andre frivillige lager middag p\u00e5 det kommunale aktivitetssenteret Gryta rett over Olavshallen. Klokka er snart fem, han har jobbet siden ni.", "Walther Alexander Jarwson.", "Mellomnavnet har han etter farfaren, en russer som var p\u00e5 cruise langs Norskekysten da Oktoberrevolusjonen br\u00f8t ut i 1917. Alexander hoppet av i Trondheim og tok senere", "etternavnet Jarwson.", "Walther var for noen \u00e5r siden nestleder for Demokratene i Trondheim. Det var mye rart i det partiet, sier han, og han hadde ikke stilt opp hvis det ikke var for ildsjelen Svein Otto Nilsen, som var partiets lokale leder. Walther sier Nilsen alltid har et hjerte for byens svakeste.", "Walther sier han skulle engasjert seg mer politisk, men han har ikke tid. I fjor var han listefyll for Kristelig Folkeparti.", "Han vil ikke klage, sier han, men Omsorgs- kafeen er blitt mer avhengig av \u00f8konomisk st\u00f8tte etter at flere butikker har begynt \u00e5 selge mat som er i ferd med \u00e5 g\u00e5 ut p\u00e5 dato til reduserte priser. N\u00e5 m\u00e5 han jobbe enda hardere for \u00e5 skaffe mat nok til de som st\u00e5r p\u00e5 lista hans. I tillegg til Omsorgskafeen. Han h\u00e5per det kan ordne seg med den planlagte Matsentralen som skal samle inn overskuddsmat.", "Det har dannet seg en liten k\u00f8 utenfor inngangen til Gryta, Walther g\u00e5r ned med et brett Cola og sier de snart \u00e5pner. P\u00e5 vei opp sier han det er skam at s\u00e5 mye overlates til frivillige organisasjoner, det er en grense for hvor mye det frivillige kan makte.", "Han kjenner ogs\u00e5 p\u00e5 at han er litt sliten. Om det kommer \u00abei stjerne som vil overta\u00bb s\u00e5 er det fint, sier han, men han har ikke samvittighet til \u00e5 legge ned tilbudet. Dessuten er jo den st\u00f8rste gleden \u00e5 glede andre. Og det er vel egentlig alt, sier han.", "Denne kvelden fylles rommet med tjue mennesker som spiser, prater, drikker kaffe og spiser is. Og som tar med seg en matpakke eller tre n\u00e5r de skal ut p\u00e5 gata igjen.", "Og etter middagen skal Walther bes\u00f8ke enda en familie. Og en annen som sitter ensom hjemme.", "Og han har kj\u00f8pt en potteplante.", "Og det er en petunia."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7b5b450e4814502bf68116e461b07d0e923e134521618a9e106ac796563b378a"}, {"field": "createtime", "value": "2017-04-30T13:27:47.000Z"}, {"field": "description", "value": "I snart tjue \u00e5r har Walther Jarwson s\u00f8rget for mat til de som har minst. Han m\u00e5 jobbe stadig hardere."}, {"field": "dominantimage", "value": "http://www.adressa.no/incoming/article12800077.ece/aqeieu/ALTERNATES/w980-default/doc6plb0voc6f85x241ea1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78992eb50a694a45674238c789d302a6cff7c136.jpg?598c7dae"}, {"field": "dominantthumbnaildimensions", "value": "300x169"}, {"field": "heading", "value": ["Fattiges tr\u00f8st -adressa.no", "Den gang. Jubileet", "Slaget. P\u00e5 jobben", "Ny gruppe. Uten rus", "Traff Else. Og en annen", "Hver dag. Ny runde", "En mor. Og fire unger", "P\u00e5 Gryta. Omsorgskafeen"]}, {"field": "id", "value": "78992eb50a694a45674238c789d302a6cff7c136"}, {"field": "keyword", "value": ["Ukeadressa", "\u00c5ge Winge", "Walther Jarwson", "Fattigdom", "Omsorgskafeen"]}, {"field": "keywords", "value": "Ukeadressa,\u00c5ge Winge,Walther Jarwson,Fattigdom,Omsorgskafeen"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-concept", "value": ["mat", "kj\u00f8rer innom", "hjem", "dag", "jobb"]}, {"field": "kw-entity", "value": ["kolstad", "royal garden hotel", "omsorgskafeen", "frelsesarmeen", "saupstad", "frelses", "fosenkaia", "hauk\u00e5sen", "norskekysten", "jarwson", "tiller", "olavshallen", "cola", "festningen", "royal garden", "kirkens bymisjon", "heimdal", "pinsemenigheten betel", "matbussen", "else", "tyholt", "demokratene", "latvia og hviterussland", "frukirka", "hurtigruta", "nav", "coop", "midtbyen", "oktoberrevolusjonen", "bibelen", "walther", "r\u00f8de", "jesus", "matsentralen", "lanzarote", "omsorgs", "gryta", "kristelig folkeparti", "flat\u00e5sen", "else og jesus"]}, {"field": "kw-location", "value": ["estland", "r\u00f8ros", "tr\u00f8ndelag", "trondheim", "romania", "stj\u00f8rdal", "norge"]}, {"field": "kw-pageclass", "value": "article"}, {"field": "kw-person", "value": ["svein otto nilsen", "robert j\u00f8rgensen", "walther jarwson", "walther alexander jarwson"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12800077.ece/aqeieu/ALTERNATES/w980-default/doc6plb0voc6f85x241ea1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fattiges tr\u00f8st"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/28/Fattiges-tr%C3%B8st-12800043.ece"}, {"field": "pageclass", "value": ["article"]}, {"field": "publishtime", "value": "2016-05-28T15:15:16.000Z"}, {"field": "recs-articleid", "value": "12800043"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-28T15:15:16.000Z"}, {"field": "recs-rawtitle", "value": "Fattiges tr\u00f8st -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I snart tjue \u00e5r har Walther Jarwson s\u00f8rget for mat til de som har minst. Han m\u00e5 jobbe stadig hardere."}, {"field": "thumbnail", "value": "http://content-thumbnail.cxpublic.com/content/thumbnail200x150/78992eb50a694a45674238c789d302a6cff7c136.jpg?598c7dae"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-10T15:37:18.000Z"}, {"field": "title", "value": "P\u00e5 gata kalles Walther bare for en engel"}, {"field": "url", "value": "http://www.adressa.no/pluss/magasin/2016/05/28/Fattiges-tr%c3%b8st-12800043.ece"}, {"field": "urlhash", "value": "78992eb50a694a45674238c789d302a6cff7c136"}], "score": 0.8035805, "siteId": "9222270286501375973", "id": "78992eb50a694a45674238c789d302a6cff7c136"}

