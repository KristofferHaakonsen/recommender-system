{"fields": [{"field": "modifiedtime", "type": "time", "value": "2014-01-27T12:09:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00e5se dragland", "gemini.no"]}, {"field": "body", "value": ["Saken oppdateres.", "Det lille filteret blir til p\u00e5 Nanolab\u2019en til SINTEF, og skal kunne m\u00e5le konsentrasjoner og sammensetninger av ulike blandinger av gasser, v\u00e6sker eller faste stoffer, skriver gemini.no", "Tomra AS \u2013 som f\u00f8rst og fremst er kjent for sine flaskeautomater, skal bruke filteret i nye typer systemer for resirkulering. Flere plasttyper skal m\u00e5les mer n\u00f8yaktig for \u00e5 unng\u00e5 feil sortering.", "Bedriften Nyborg AS som leverer ventilasjonsanlegg til offshore- og marinemarkedet, skal bruke filteret i gass-sensorer p\u00e5 store bilfrakteskip. I stedet for at ventilasjonsvifter kj\u00f8res jevnlig for \u00e5 fjerne gasser, skal utslipp p\u00e5 bildekket m\u00e5les, og viftene kj\u00f8res etter behov. Dermed senkes drivstofforbruket og utslippet av klimagasser reduseres.", "Bedriften Prediktor som produserer spektrometre (m\u00e5leinstrumenter for elektromagnetisk str\u00e5ling), vil bruke filteret i systemer for en mer effektiv ressursutnyttelse i f\u00f4r- og n\u00e6ringsmiddelindustrien.", "Les ogs\u00e5: Havets egen milj\u00f8sensor", "Forskere ved SINTEF IKT har allerede f\u00e5tt demonstrert prinsippet i et forprosjekt sammen med NOFIMA \u2013 gamle Matforsk. Her laget de en metode for \u00e5 m\u00e5le vanninnhold i kj\u00f8tt og fett.", "\u2013 Dette var et tverrfaglig prosjekt som henvendte seg til mat- og f\u00f4rn\u00e6ringen og behovet deres for \u00e5 optimalisere r\u00e5materialebruken, \u00f8ke l\u00f8nnsomheten og redusere avfall. I prosjektet har vi laget filtre som kan demonstrere prinsippet, forteller Thor Bakke p\u00e5 SINTEF.", "N\u00e5 tar forskerne konseptet videre i prosjektet MicroTUNIS der Tomra er prosjektleder, og Prediktor, Nyborg og Firmware Design er med som partnere.", "Spektrometre er i dag relativt dyre, men SINTEF IKT har de siste ti \u00e5rene utviklet kompakte, meget rimelige og robuste alternativer til tradisjonelle instrumenter. N\u00e5 skal forskerne montere det nye filteret sammen med detektor og styringselektronikk til kompakte system som partnerbedriftene kan bruke.", "\u2013 Det nye konseptet v\u00e5rt bygger p\u00e5 bittesm\u00e5 filtre som vi lager ved hjelp av skivebasert silisium og mikromaskineringsteknologi, forteller Bakke. \u2013 Vi har investert i verdens f\u00f8rste anlegg som kan deponere nanomaterialer p\u00e5 hele skiver. Et viktig materiale (lantan-nikkel-oksid) skal utpr\u00f8ves for f\u00f8rste gang, og vi vil deponere materialene ved hjelp av laser. Dette skal gi oss bedre materialegenskaper.", "Thor Bakke opplyser at verdiskapingspotensialet er stort, og at bedriftene har konkrete planer for \u00e5 komme i gang med realisering i etterkant av prosjektet.", "Les flere saker p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "058b64b918f8e35f3c5b3ea21c66b819bae2967251c53eb6835682c2caabf810"}, {"field": "createtime", "value": "2017-01-31T21:41:25.000Z"}, {"field": "description", "value": "Tre norske bedrifter skal n\u00e5 hjelpe oss med \u00e5 redusere milj\u00f8- og klimap\u00e5virkninger. Det skjer ved hjelp av et optisk filter basert p\u00e5 nanoteknologi."}, {"field": "dominantimage", "value": "http://www.adressa.no/nyheter/okonomi/article9023781.ece/ALTERNATES/w980-default/Thor-Bakke-med-optisk-filter-700x350.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e7e686287aad18cd2c97d40ca9055dcbe3951c46.jpg?5950d328"}, {"field": "dominantthumbnaildimensions", "value": "300x169"}, {"field": "heading", "value": ["Lite nanofilter \u2013 stor milj\u00f8gevinst -adressa.no", "Resirkulering og mindre utslipp", "Demonstrert prinsippet", "Nanoteknologi"]}, {"field": "id", "value": "e7e686287aad18cd2c97d40ca9055dcbe3951c46"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "technology-and-computing"}, {"field": "kw-company", "value": "nyborg as"}, {"field": "kw-concept", "value": ["prosjekt", "hjelp", "filteret", "demonstrert prinsippet", "m\u00e5le", "bedriften"]}, {"field": "kw-entity", "value": ["nyborg og firmware design", "matforsk", "nanolab", "prediktor", "microtunis", "firmware design"]}, {"field": "kw-location", "value": "tomra"}, {"field": "kw-pageclass", "value": "article"}, {"field": "kw-person", "value": "thor bakke"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article9023781.ece/ALTERNATES/w980-default/Thor-Bakke-med-optisk-filter-700x350.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lite nanofilter \u2013 stor milj\u00f8gevinst"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9023785.ece"}, {"field": "pageclass", "value": ["article"]}, {"field": "publishtime", "value": "2014-01-27T12:09:26.000Z"}, {"field": "recs-articleid", "value": "9023785"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-01-27T12:09:26.000Z"}, {"field": "recs-rawtitle", "value": "Lite nanofilter \u2013 stor milj\u00f8gevinst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Tre norske bedrifter skal n\u00e5 hjelpe oss med \u00e5 redusere milj\u00f8- og klimap\u00e5virkninger. Det skjer ved hjelp av et optisk filter basert p\u00e5 nanoteknologi."}, {"field": "thumbnail", "value": "http://content-thumbnail.cxpublic.com/content/thumbnail200x150/e7e686287aad18cd2c97d40ca9055dcbe3951c46.jpg?5950d328"}, {"field": "thumbnailfullheightdimensions", "value": "200x1221"}, {"field": "timestamp", "value": "2017-06-26T09:26:00.000Z"}, {"field": "title", "value": "Lite nanofilter \u2013 stor milj\u00f8gevinst"}, {"field": "url", "value": "http://www.adressa.no/nyheter/okonomi/article9023785.ece"}, {"field": "urlhash", "value": "e7e686287aad18cd2c97d40ca9055dcbe3951c46"}], "score": 0.9734338, "siteId": "9222270286501375973", "id": "e7e686287aad18cd2c97d40ca9055dcbe3951c46"}

