{"fields": [{"field": "modifiedtime", "type": "time", "value": "2012-04-17T13:03:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "September er ofte en praktfull turm\u00e5ned - i fjellet ikke minst mens fjellbj\u00f8rka gj\u00f8r liene lysende gule og rypeb\u00e6rbladene flammer i r\u00f8dt p\u00e5 rabbene. Dermed kan en h\u00f8sttur til Kvikne v\u00e6re b\u00e5de en natur- og en kulturopplevelse, for i tillegg til restene etter kobberverket er det mye annet \u00e5 f\u00e5 med seg.", "For \u00e5 komme inn til kobberverket tar du av ved hotellet p\u00e5 Yset mot Gr\u00f8tligrenda og f\u00f8lger skilt som viser veien innover til gruveomr\u00e5det nord\u00f8st for det 952 meter h\u00f8ye Kaltberget. Avstanden fra bygda inn til gruvene er vel 8 km.", "Malmfunnet p\u00e5 Kvikne skal v\u00e6re gjort i 1629 og tre \u00e5r etter var gruvedriften i gang, mer enn ti \u00e5r f\u00f8r R\u00f8ros Kobberverk. To f\u00f8rste gruvene, \u00abGabe Gottes\u00bb (Guds gave) og \u00abSegen Gottes\u00bb (Prestens gruve), gikk begge etter den st\u00f8rste og rikeste malm\u00e5ren, men flere andre sjakter (\u00abBanken\u00bb og \u00abNysjakta\u00bb), som ble startet senere, ligger i det samme omr\u00e5det. Litt lenger nord ligger \u00d8vre og Nedre Setervangsgruve som kom i drift omkring 1670. I tillegg var ogs\u00e5 Nybergsgruven p\u00e5 Innset en del av anlegget.", "Falt sammen", "Kvikne Kobberverk er det eldste store kobberverket i Norge. Det som ble tatt ut var svovelkis iblandet kobberkis og driften foregikk i gruveganger med lite fall. Utkj\u00f8ring av malmen og lensing av vann foregikk derfor med hest, men med tiden ble hestene erstattet med vogner som gikk p\u00e5 skinner. Dette krevet imidlertid rette gruveganger og bergfester ble fjernet for \u00e5 f\u00e5 dette til med det resultat at Gabe Gottes falt sammen i 1677. Verket ble deretter drevet med redusert drift i omlag 40 \u00e5r, frem til 1710, da verket ble overtatt av et \u00abparticipantskap\u00bb (aksjeselskap) ledet av overbergmester Abraham Dreier. Med ny kapital og ny teknologi ble det n\u00e5 p\u00e5 nytt fart i driften og Kvikne Kobberverk ble igjen et av landets st\u00f8rste frem til 1750. Etter den tid ble malm\u00e5rene tynnere samtidig som ras og oversv\u00f8mmelser skapte problemer. Fortjenesten avtok derfor, og da storflommen (kjent som \u00abStorofsen\u00bb) rammet store deler av innlandet i Norge sommeren 1789 og fylte gruvegangene p\u00e5 Kvikne, var verket ikke i stand til \u00e5 gjenoppta driften. En viss drift var det rett nok p\u00e5 deler av anlegget frem til 1812, men hendelsene i 1789 blir regnet som den egentlige slutten for kobberverket.", "I dag ligger restene etter kobberverket der som et stort og meget godt synlig s\u00e5r i landskapet, men er selvsagt ogs\u00e5 et historisk dokument. Flere sjakter og gruvehull er synlige, og rester av bygninger er ogs\u00e5 bevart selv om mange nok er forsvunnet - blant annet skal det ved Nysjakta ha v\u00e6rt en stall med plass til 200 hester. Best bevart er bygningene p\u00e5 Gruvehagen, som var brukt av den daglige ledelsen ved verket og i dag er i privat eie.", "D\u00e5rlig informasjon", "De store forvitterlige malmveltene setter sitt preg p\u00e5 landskapet og avrenningen fra dem f\u00f8rer til at bekken som renner gjennom gruveomr\u00e5det er helt gul og gr\u00f8nn. Noen farlige sjakter og hull er sikret med gjerder omkring. Noen steder er det ogs\u00e5 satt opp skilt som viser hvor noen av de gamle gruvegangene l\u00e5, men Tynset kommune burde egentlig s\u00f8rge for bedre informasjon til bes\u00f8kende. Kvikne Kobberverk er et verdifullt kulturminne og informasjonstavler med opplysninger om verket burde v\u00e6rt satt opp. Kommunen kunne i det hele tatt utvilsomt gjort langt mer turistmessig ut av dette anlegget enn tilfellet er.", "Klebersteinsbrudd", "Det samme gjelder ogs\u00e5 klebersteinsbruddene p\u00e5 Kvikne. Det ene ligger vest for riksveien ved Solvang p\u00e5 Kvikneskogen og har forsynt Nidarosdomen med mye stein. Veien inn til bruddet er stengt, og det er en fire kilometer lang, men fin fottur dit. Det er ingen informasjoner p\u00e5 stedet, men det er planer om \u00e5 f\u00e5 etablert en kultursti med brosjyre og skilting. Det andre klebersteinsbruddet ligger p\u00e5 vestsiden av Kaltberget. Her g\u00e5r det en kultursti forbi, og stedet der denne tar av fra veien innover mot kobbergruvene er merket med skilt.", "De som bes\u00f8ker Kvikne Kobberverk har ogs\u00e5 andre muligheter. La for eksempel bilen st\u00e5 ved kobberverket og ta en fottur videre innover dalen til Odden-g\u00e5rdene. De to fjellg\u00e5rdene er n\u00e5 fraflyttet, men hadde fast bosetting og full drift til omkring 1980. S\u00f8rover fra gruvene er det en omlag fem kilometer lang og flott fjelltur til Gr\u00e5h\u00f8a, hvor det ved Frengstadtj\u00f8nna finnes en \u00e5pen bu (Gr\u00e5h\u00f8bua).", "(Flere informasjoner om Kvikne Kobberverk og andre opplevelser p\u00e5 Kvikne finnes p\u00e5 internett: www.kvikne.no)"]}, {"field": "category0", "value": "forbruker"}, {"field": "category1", "value": "forbruker|fritid"}, {"field": "contenthash", "value": "9f2f1d18b0cc4260216db61faa532974aa9f767ec4c8b468c82bf1a6dd0dd0ea"}, {"field": "createtime", "value": "2017-04-29T06:45:27.000Z"}, {"field": "description", "value": "Turer i skog og mark er ikke bare et sp\u00f8rsm\u00e5l om mosjon, men ogs\u00e5 om opplevelser av forskjellig slag. Restene etter Kvikne Kobberverk er for eksempel ved et bes\u00f8k, gjerne kombinert med andre opplevelser."}, {"field": "dominantimage", "value": "http://www.adressa.no/incoming/article1266074.ece5/ALTERNATES/w980-default/paa_tur11sept_1_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6cba64f2cdc25784cf7d73d0107f97ba252dd50f.jpg?597da61e"}, {"field": "dominantthumbnaildimensions", "value": "300x169"}, {"field": "heading", "value": "Landets eldste kobberverk -adressa.no"}, {"field": "id", "value": "6cba64f2cdc25784cf7d73d0107f97ba252dd50f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["fritid", "forbruker"]}, {"field": "kw-classification", "value": "hobbies-and-interests"}, {"field": "kw-concept", "value": ["kvikne", "kobberverk", "kvikne kobberverk", "landets eldste kobberverk"]}, {"field": "kw-entity", "value": ["banken", "nidarosdomen", "frengstadtj\u00f8nna", "gr\u00e5h\u00f8a", "gabe gottes", "kvikne kobberverk", "prestens", "segen gottes", "gr\u00f8tligrenda", "nybergsgruven", "guds", "kvikneskogen", "nysjakta", "r\u00f8ros kobberverk", "storofsen", "yset", "gruvehagen", "odden", "gr\u00e5h\u00f8bua", "kaltberget", "innset", "\u00f8vre og nedre setervangsgruve", "nedre setervangsgruve"]}, {"field": "kw-location", "value": ["norge", "tynset", "solvang"]}, {"field": "kw-pageclass", "value": "article"}, {"field": "kw-person", "value": "abraham dreier"}, {"field": "kw-taxonomy", "value": ["forbruker", "forbruker/fritid"]}, {"field": "og-image", "value": "http://www.adressa.no/incoming/article1266074.ece5/ALTERNATES/w980-default/paa_tur11sept_1_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Landets eldste kobberverk"}, {"field": "og-type", "value": "article"}, {"field": "og-url", "value": "http://www.adressa.no/forbruker/fritid/article1152911.ece"}, {"field": "pageclass", "value": ["article"]}, {"field": "publishtime", "value": "2008-09-13T11:52:43.000Z"}, {"field": "recs-articleid", "value": "1560550"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|fritid"}, {"field": "recs-publishtime", "value": "2008-09-13T11:52:43.000Z"}, {"field": "recs-rawtitle", "value": "Landets eldste kobberverk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/fritid"]}, {"field": "teaser", "value": "Turer i skog og mark er ikke bare et sp\u00f8rsm\u00e5l om mosjon, men ogs\u00e5 om opplevelser av forskjellig slag. Restene etter Kvikne Kobberverk er for eksempel ved et bes\u00f8k, gjerne kombinert med andre opplevelser."}, {"field": "thumbnail", "value": "http://content-thumbnail.cxpublic.com/content/thumbnail200x150/6cba64f2cdc25784cf7d73d0107f97ba252dd50f.jpg?597da61e"}, {"field": "thumbnailfullheightdimensions", "value": "200x1806"}, {"field": "timestamp", "value": "2017-07-30T09:25:50.000Z"}, {"field": "title", "value": "Landets eldste kobberverk"}, {"field": "url", "value": "http://www.adressa.no/forbruker/fritid/article1152911.ece"}, {"field": "urlhash", "value": "6cba64f2cdc25784cf7d73d0107f97ba252dd50f"}], "score": 1.4030081, "siteId": "9222270286501375973", "id": "6cba64f2cdc25784cf7d73d0107f97ba252dd50f"}

