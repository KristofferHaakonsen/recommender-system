{"fields": [{"field": "modifiedtime", "type": "time", "value": "2012-12-07T07:53:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Midt i juleshoppingen l\u00f8rdag 7. desember for ti \u00e5r siden br\u00f8t det ut brann p\u00e5 felleskj\u00f8kkenet til restauranten Ricks og News bar i Nordre gate i Trondheim. Klokka 10.45 fikk Trondheim brannvesen melding om et branntill\u00f8p.", "- Vi fikk vite at det var branntill\u00f8p i ei frityrgryte, og jeg tenkte at det var noe vi ville takle raskt. Det var stadige s\u00e5nne sm\u00e5 till\u00f8p p\u00e5 kj\u00f8kken rundt omkring i byen som vi hadde rykket ut p\u00e5 tidligere, sier Arve Flat\u00e5s (63), som den gang var brigadeleder i Trondheim brannvesen (n\u00e5 Tr\u00f8ndelag brann- og redningstjeneste).", "Sammen med utrykningsleder B\u00e5rd Tiller gikk Flat\u00e5s forbi en fris\u00f8rsalong som var overtent.", "- Vi h\u00f8rte begge en lyd og det gikk kaldt nedover ryggen p\u00e5 meg. Det h\u00f8rtes ut som om noen var fanget p\u00e5 innsiden av vinduet, gjenforteller Flat\u00e5s.", "Med et spett slo de seg gjennom d\u00f8ra og Tiller tittet inn og ropte, uten \u00e5 f\u00e5 svar.", "- Det var trolig h\u00e5rspray-bokser som hadde eksplodert og flydd rundt i lokalet, sier Tiller.", "LES MER: Slik lurte brannen brannmennene", "LES MER: Kommunen narret av brannrapport", "Begge trakk seg litt unna d\u00f8r\u00e5pningen, men plutselig kom det en stor ildkule ut gjennom d\u00f8ra.", "- Det var som brannen tok et magedrag og s\u00e5 bl\u00e5ste han flammer ut. Det var en skremmende opplevelse, spesielt da vi trodde at det var folk p\u00e5 innsiden, sier Tiller.", "Flat\u00e5s beskriver det hele som \u00abklassisk overtenning\u00bb, og denne videoen blir fortsatt brukt i undervisning blant brannmenn.", "- Jeg tror B\u00e5rd fikk svidd \u00f8yenbrynene. Dette er det som typisk skjer n\u00e5r det kommer oksygen til en brann, sier Flat\u00e5s.", "I f\u00f8rste omgang ble det sendt en brannbil med seks personer, mens brigadeleder Flat\u00e5s kj\u00f8rte i en egen bil. Mannskapene l\u00f8p inn for \u00e5 ta seg av smultgryta, mens Flat\u00e5s betraktet bygget fra utsiden.", "- Jeg kom meg litt p\u00e5 avstand, og da skj\u00f8nte jeg raskt at det handlet om noe helt annet enn frityrbrann. Jeg gikk inn i bakg\u00e5rden og der ble jeg m\u00f8tt av et inferno. 2. etasje var fullstendig overtent, gjenforteller Flat\u00e5s, som pensjonerte seg i 2007.", "LES MER: Den dagen Nordre brant", "LES MER: Valfarter til brannruinene", "Dermed m\u00e5tte han varsle brannvakta om at de m\u00e5tte sende alle tilgjengelige ressurser til Midtbyen i Trondheim.", "- Jeg husker at jeg litt fl\u00e5sete sa: \u00abHer blir vi ei god stund\u00bb, sier Flat\u00e5s.", "Det var ogs\u00e5 flere dramatiske episoder underveis fordi brannen var uoversiktlig. Flat\u00e5s forteller at det var utfordrende \u00e5 vite hvor alle befant seg til enhver tid.", "- En r\u00f8ykdykker m\u00e5tte l\u00f8pe gjennom flammer for \u00e5 komme seg ut. Det var stadig fare for at mannskaper kunne komme i en farlig situasjon, men det gikk heldigvis godt, sier han.", "Flat\u00e5s hadde v\u00e6rt i brannvesenet i 31 \u00e5r f\u00f8r storbrannen i Nordre gate, og den solide erfaringen kom godt med da det ble en hektisk og lang dag for de fleste som var p\u00e5 jobb.", "- Jeg var p\u00e5 jobb i godt over 24 timer. Jeg trodde f\u00f8rst at vi kunne h\u00e5ndtere brannen, men etter hvert inns\u00e5 jeg at vi aldri ville komme i forkant. Vi ble hengende p\u00e5 etterskudd hele veien, oppsummerer Flat\u00e5s ti \u00e5r senere.", "LES MER: Hanne l\u00f8p fra d\u00f8r til d\u00f8r", "LES MER: Ble kastet ned trapp", "Han mener likevel at brannen kunne f\u00e5tt enda st\u00f8rre konsekvenser dersom v\u00e6rgudene hadde v\u00e6rt i det lunefulle hj\u00f8rnet.", "- Vi hadde jo litt flaks. Det var t\u00f8rt og fint v\u00e6r, og ikke noe vind. Det kunne g\u00e5tt mye verre da, fastsl\u00e5r han.", "I etterkant av brannen fikk Trondheim brannvesen kraftig kritikk fra det som den gang het Direktoratet for brann og eksplosjonsvern.", "- Det skjedde mye i kj\u00f8lvannet av storbrannen, og det ble en betydelig oppgradering av Trondheim brannvesen. Man skj\u00f8nte at det hadde g\u00e5tt for langt med tanke p\u00e5 nedbemanning, og det ble en vekker for mange, sier Flat\u00e5s.", "Ingeni\u00f8r Einar Nyberg ved forebyggende avdeling i Tr\u00f8ndelag brann- og redningstjeneste forteller at det blant annet har blitt et mye bedre samarbeid mellom brannvesenet og byggesakskontoret i kommunen.", "- Det er vi litt stolte av. Det har gitt gode resultat og vi har f\u00e5tt sikret at flere bygninger har de n\u00f8dvendige brannsikringstiltakene, sier Nyberg.", "Han var selv til stede p\u00e5 jobb da brannen br\u00f8t ut i Nordre gate. Han husker at brannen var eksplosjonsartet og at det var rundt hundre personer i sving for \u00e5 hindre spredning.", "- Forebyggende tiltak kan ikke hindre brann, men kan forhindre at de blir s\u00e5 store som i dette tilfellet, sier han.", "Ett av minnene som st\u00e5r igjen hos brigadeleder Flat\u00e5s er alt frimannskapet som stilte opp denne l\u00f8rdagen.", "- De kom fra alskens plasser og noen pensjonister bidro ogs\u00e5. Du har ei plikt n\u00e5r s\u00e5nt skjer, og det var fint \u00e5 se oppm\u00f8tet av frifolk som str\u00f8mmet til for \u00e5 hjelpe, sier han."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9268978f30d38410403da7a9e6b116b662f2f4154eca9573e4dbfc47397aaccd"}, {"field": "createtime", "value": "2017-04-30T09:42:05.000Z"}, {"field": "description", "value": "Brannmennene Arve Flat\u00e5s og B\u00e5rd Tiller fikk en ildkule mot seg i Nordre-brannen."}, {"field": "dominantimage", "value": "http://www.adressa.no/incoming/article6771713.ece/ALTERNATES/w980-default/SK-BYBRANN-2002-ARKIV-002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bd71d1b8f943f33169b1348a00bcf142328b28ce.jpg?595b4870"}, {"field": "dominantthumbnaildimensions", "value": "300x169"}, {"field": "heading", "value": ["- Jeg tror B\u00e5rd fikk svidd av \u00f8yenbrynene -adressa.no", "- H\u00f8rte lyd fra fris\u00f8rsalong", "Trodde det var rutineoppdrag", "- Hadde flaks", "Bedre p\u00e5 forebygging"]}, {"field": "id", "value": "bd71d1b8f943f33169b1348a00bcf142328b28ce"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "sports"}, {"field": "kw-concept", "value": ["trondheim brannvesen", "brann"]}, {"field": "kw-entity", "value": ["nordre", "midtbyen", "direktoratet", "arve flat\u00e5s og b\u00e5rd tiller", "hanne", "ricks og news"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["b\u00e5rd tiller", "arve flat\u00e5s", "einar nyberg"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article6771713.ece/ALTERNATES/w980-default/SK-BYBRANN-2002-ARKIV-002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg tror B\u00e5rd fikk svidd av \u00f8yenbrynene"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article6771673.ece"}, {"field": "pageclass", "value": ["article"]}, {"field": "publishtime", "value": "2012-12-07T07:53:02.000Z"}, {"field": "recs-articleid", "value": "6771673"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2012-12-07T07:53:02.000Z"}, {"field": "recs-rawtitle", "value": "- Jeg tror B\u00e5rd fikk svidd av \u00f8yenbrynene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Brannmennene Arve Flat\u00e5s og B\u00e5rd Tiller fikk en ildkule mot seg i Nordre-brannen."}, {"field": "thumbnail", "value": "http://content-thumbnail.cxpublic.com/content/thumbnail200x150/bd71d1b8f943f33169b1348a00bcf142328b28ce.jpg?595b4870"}, {"field": "thumbnailfullheightdimensions", "value": "200x2364"}, {"field": "timestamp", "value": "2017-07-04T07:49:04.000Z"}, {"field": "title", "value": "- Jeg tror B\u00e5rd fikk svidd av \u00f8yenbrynene"}, {"field": "url", "value": "http://www.adressa.no/nyheter/trondheim/article6771673.ece"}, {"field": "urlhash", "value": "bd71d1b8f943f33169b1348a00bcf142328b28ce"}], "score": 0.795955, "siteId": "9222270286501375973", "id": "bd71d1b8f943f33169b1348a00bcf142328b28ce"}

