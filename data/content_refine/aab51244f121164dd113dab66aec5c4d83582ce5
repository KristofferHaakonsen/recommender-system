{"fields": [{"field": "modifiedtime", "type": "time", "value": "2017-03-03T19:44:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Niklas Dyrhaug", "Ski-VM", "Petter Northug", "Martin Johnsrud Sundby", "Finn H\u00e5gen Krogh"]}, {"field": "author", "value": "robert vei\u00e5ker johansen"}, {"field": "body", "value": ["Saken oppdateres.", "LAHTI: Alle topp-skil\u00f8pere vet: Noen f\u00e5, sjeldne, nervepirrende dager som definerer hele karri\u00e8ren deres vil komme. Fredag hadde den 26 \u00e5r gamle finnmarkingen Finn H\u00e5gen Krogh en av sine slike dager.", "M\u00e5ten han taklet den p\u00e5, kommer han til \u00e5 ha med seg for alltid. Han gjorde det s\u00e5 bra at han fikk Tor Arne Hetland, den skjeggete t\u00f8ffingen av en landslagstrener Norge har, til \u00e5 gr\u00e5te stille direkte p\u00e5 TV.", "Det m\u00e5 v\u00e6re en bisarr f\u00f8lelse \u00e5 v\u00e5kne opp i en fremmed seng i et fremmed rom i et fremmed land og vite \u00abi dag skal nasjonen stoppe opp p\u00e5 grunn av meg\u00bb.", "Alle er ikke skapt for en slik p\u00e5kjenning. Det er lett \u00e5 bli redd, og ha mest lyst til \u00e5 trekke dynen over hodet. Er jeg det svake leddet? Er det jeg som skal svikte? Og hvis det skjer, hva kommer kameratene mine, de jeg deler hard\u00f8kter, garderobe, rom, matfat og spillkvelder med 200 d\u00f8gn i \u00e5ret, til \u00e5 tenke om meg? Det eneste du vet med 100 prosent sikkerhet, er: Dette kommer til \u00e5 gj\u00f8re vondt. Veldig vondt.", "Stafett er s\u00e5nn sett en merkelig \u00f8velse. Man er en del av et firemannslag, men helt ensom og alene. Ingen \u00e5 gjemme seg bak. Alle feil, mangler og d\u00e5rlige bevegelser eksponeres.", "Det kan ikke ha v\u00e6rt mange som \u00f8nsket seg plass i Finn H\u00e5gen Kroghs skisko de 27 minuttene som fulgte etter klokken 13:41 norsk tid. Det er ingen behagelig f\u00f8lelse \u00e5 bli jaget. Det er enda mindre behagelig n\u00e5r den som jager deg er verdens beste skil\u00f8per.", "Sergej Ustjugov hadde 17,7 sekunder \u00e5 hente inn p\u00e5 nordmannen. Russeren gikk s\u00e5 fort og kraftfullt at han ville ha dultet over ende tr\u00e6rne ved l\u00f8ypa om han hadde kommet borti dem.", "P\u00e5 bare 1300 meter spiste han opp nesten ti sekunder av ledelsen.", "Avstand: 8,8 sekunder.", "Finn H\u00e5gen Krogh tedde seg som om han har v\u00e6rt ankermann hele livet, men dette var hans f\u00f8rste mesterskapsstafett, og Norges f\u00f8rste mesterskapsstafett siden 2006 uten Petter Northug. Northug har alltid skygget for solen de andre l\u00f8perne kunne ha f\u00e5tt p\u00e5 seg, men n\u00e5 var han ikke her.", "Overtrent, uaktuell, ute.", "Det ga ekstra press p\u00e5 avslutteren, og det ga l\u00f8pet en ekstra dimensjon, for mange savner han som har v\u00e6rt gullkalven og gullgarantisten i norsk skisport det siste ti\u00e5ret.", "Dessuten er herrestafett i ski-VM er en \u00f8velse nordmenn ikke lenger er vant til \u00e5 tape. Baklengsm\u00e5l mot San Marino i fotball og en ny fjerdeplass i alpint er til \u00e5 leve med, men noe annet enn gull p\u00e5 stafetten er en stor skuffelse.", "\u00c5tte seire p\u00e5 rad siden 2001 forplikter. Finn H\u00e5gen Krogh hadde kanskje ogs\u00e5 det i bakhodet der han gikk gjennom finsk skog som bytte for en russisk jeger.", "Samtidig: Finnmarkingen er ikke lettskremt. Han er virkelig ikke lettskremt. Da Nikolay Ramm, stjernen i NRKs humorprogram \u00abLathikrampe\u00bb tidligere i mesterskapet lurte de norske landslagsl\u00f8pere med lys som plutselig ikke virket og en s\u00e6rdeles ekkel ansiktsmaske, hylte alle av skrekk. Alle bortsett fra Finn H\u00e5gen Krogh. Han trakk p\u00e5 skuldrene av masken, og sa: \u00abSlik ser alle i Finnmark ut. Jeg trodde det var naboen\u00bb.", "Det skjedde noe med Sergej Ustjugov etter den n\u00e6rmest desperate \u00e5pningen hans. Det stoppet litt opp for ham. Skyvene hans hadde plutselig bare normal, ikke overmenneskelig kraft. Og ansiktet hans; var det grimaser vi s\u00e5?", "Eller var det bare Ustjugov som erkjente: Dette er en elefant jeg m\u00e5 spise bit for bit, ikke i ett jafs?", "Slik stabiliserte rennet seg. Avstand ved 2,5 kilometer: 11,6 sekunder. 3,8 kilometer: 11,9 sekunder . 5 kilometer: 11,6 sekunder . De gikk like fort. Det var rett og slett oppsiktsvekkende. Ankermannen v\u00e5r visste jo at russeren s\u00e5 ham bakfra stort sett hele tiden, og at det eneste han ville var \u00e5 hente ham inn. F\u00e5 kontakt. Gli opp p\u00e5 siden av ham og kaste et lite blikk p\u00e5 ham \u2013 her er jeg, pr\u00f8v \u00e5 kvitt deg med meg n\u00e5 .", "Likevel klarte Krogh \u00e5 g\u00e5 s\u00e5 klokt, taktisk og fornuftig at klassel\u00f8peren han hadde bak seg aldri klarte det. Han rykket litt n\u00e5r han m\u00e5tte, hvilte n\u00e5r han kunne, rykket litt igjen, og slik m\u00e5 han ha drevet forf\u00f8lgeren n\u00e6rmest til vanvidd.", "For om man skal plassere seg selv i Sergej Ustjugovs sko i et avsnitt: Hvor vondt m\u00e5 det ikke v\u00e6re \u00e5 f\u00f8le at du er ved bristepunktet i meter etter meter, motbakke etter motbakke og passeringspunkt etter passeringspunkt uten \u00e5 f\u00e5 noe som helst igjen for det?", "Etter l\u00f8pet fortalte Finn H\u00e5gen Krogh at \u00abbeina hans brant\u00bb ut fra start og at han f\u00f8lte seg \u00abpinnestiv etter 75 meter\u00bb. Det skjulte han godt.", "Men p\u00e5 et tidspunkt i rennet s\u00e5 det ut som om Ustjugov skulle f\u00e5 betalt. Det var umulig ikke \u00e5 beundre ham, der han tok meter etter meter opp mot mellomtidspunktet ved 6,6 kilometer.", "Avstand: 5,2 sekunder .", "Han var snart n\u00e6r nok til \u00e5 lukte nordmannens svette og h\u00f8re hans pust. Det oppsto en s\u00e5nn type spenning som gnager seg rett inn p\u00e5 nervesystemet. Det var n\u00e5 eller aldri. Heldigvis for Finn H\u00e5gen Krogh og Norge ble det aldri. Russeren kom ikke n\u00e6rmere. Avstanden \u00f8kte litt igjen, og da den norske stafett-debutanten klarte \u00e5 holde seg p\u00e5 beina i den siste, ekle u-svingen f\u00f8r stadion, forsto til og med Martin Johnsrud Sundby at det var trygt \u00e5 se p\u00e5.", "Og s\u00e5 var ikke Norges ankermann ensom lenger. Han br\u00f8lte da han krysset m\u00e5lstreken, og forsvant inn i de ventende armene til Didrik T\u00f8nseth, Niklas Dyrhaug og Martin Johnsrud Sundby.", "Fire lagkamerater. Et lag. En gjeng som ristet vekk den siste lille utryggheten om at det ikke g\u00e5r an \u00e5 klare seg uten Petter Northug.", "De gikk perfekte etapper, alle fire: T\u00f8nseth og Dyrhaug klistret seg til sine russiske motstanderes ski. Sundby ga Norge det alle forventet at han ville gi oss: En luke.", "Og debutant Krogh tok vare p\u00e5 den som om den var det mest verdifulle han har eid i sitt liv."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "df7606233e469b6d768ed2820659fb637a45099dfa33fe39875406b8fc80b0e7"}, {"field": "createtime", "value": "2017-03-03T16:19:46.000Z"}, {"field": "description", "value": "NERVEBUNTEN. Alt Sergej Ustjugov ville var \u00e5 gli opp p\u00e5 siden av ham, kaste et blikk til siden, og signalisere: \u00abHer er jeg\u00bb."}, {"field": "heading", "value": ["Krogh tok vare p\u00e5 forspranget som om det var det mest verdifulle han har eid i sitt liv -adressa.no", "Ensom p\u00e5 et lag", "Den uredde debutanten", "De som gikk like fort", "Endelig med laget"]}, {"field": "id", "value": "aab51244f121164dd113dab66aec5c4d83582ce5"}, {"field": "keyword", "value": ["Niklas Dyrhaug", "Ski-VM", "Petter Northug", "Martin Johnsrud Sundby", "Finn H\u00e5gen Krogh"]}, {"field": "keywords", "value": "Niklas Dyrhaug,Ski-VM,Petter Northug,Martin Johnsrud Sundby,Finn H\u00e5gen Krogh"}, {"field": "kw-category", "value": ["langrenn", "100sport", "vintersport"]}, {"field": "kw-concept", "value": "sekunder"}, {"field": "kw-entity", "value": ["alt sergej ustjugov", "finn h\u00e5gen krogh og norge", "sergej ustjugov", "ustjugov", "niklas dyrhaug og martin johnsrud sundby", "lathikrampe", "n. alt sergej ustjugov"]}, {"field": "kw-location", "value": ["finnmark", "san marino", "norge"]}, {"field": "kw-pageclass", "value": "article"}, {"field": "kw-person", "value": ["tor arne hetland", "didrik t\u00f8nseth", "nikolay ramm", "martin johnsrud sundby", "finn h\u00e5gen krogh", "niklas dyrhaug", "petter northug"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/8f4888a3-a234-4769-9377-5037574295ac?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krogh tok vare p\u00e5 forspranget som om det var det mest verdifulle han har eid i sitt liv"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Krogh-tok-vare-pa-forspranget-som-om-det-var-det-mest-verdifulle-han-har-eid-i-sitt-liv-231604b.html"}, {"field": "pageclass", "value": null}, {"field": "publishtime", "value": "2017-03-03T16:12:16.000Z"}, {"field": "recs-articleid", "value": "231604"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-03-03T16:12:16.000Z"}, {"field": "recs-rawtitle", "value": "Krogh tok vare p\u00e5 forspranget som om det var det mest verdifulle han har eid i sitt liv -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "NERVEBUNTEN. Alt Sergej Ustjugov ville var \u00e5 gli opp p\u00e5 siden av ham, kaste et blikk til siden, og signalisere: \u00abHer er jeg\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/aab51244f121164dd113dab66aec5c4d83582ce5.jpg?58b9d960"}, {"field": "thumbnailfullheightdimensions", "value": "200x1966"}, {"field": "timestamp", "value": "2017-03-03T21:00:16.000Z"}, {"field": "title", "value": "Krogh tok vare p\u00e5 forspranget som om det var det mest verdifulle han har eid i sitt liv"}, {"field": "url", "value": "http://www.adressa.no/100Sport/vintersport/langrenn/Krogh-tok-vare-pa-forspranget-som-om-det-var-det-mest-verdifulle-han-har-eid-i-sitt-liv-231604b.html"}, {"field": "urlhash", "value": "aab51244f121164dd113dab66aec5c4d83582ce5"}], "score": 0.939187, "siteId": "9222270286501375973", "id": "aab51244f121164dd113dab66aec5c4d83582ce5"}

