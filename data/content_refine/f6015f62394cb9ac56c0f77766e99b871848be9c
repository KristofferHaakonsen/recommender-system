{"fields": [{"field": "modifiedtime", "type": "time", "value": "2016-12-05T20:59:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barnevernet", "Barn", "Ungdom", "De glemte barna", "kronikk", "debatt"]}, {"field": "author", "value": ["veronika paulsen", "stipendiat", "institutt for sosialt arbeid", "helsevitenskap", "ntnu", "jan stor\u00f8", "f\u00f8rstelektor institutt for sosialfag", "h\u00f8gskolen i oslo"]}, {"field": "body", "value": ["Saken oppdateres.", "Det handler om de unge som har et barnevernstiltak idet de runder 18 \u00e5r. Der deres jevnaldrende i den allmenne befolkningen som regel har et godt st\u00f8tteapparat fra foreldre og n\u00e6rmilj\u00f8 gjennom de neste \u00e5rene, risikerer barnevernsungdommene \u00e5 m\u00e5tte klare seg alene.", "Vi ventet i spenning n\u00e5r forslaget til ny barnevernslov ble lagt fram for noen uker siden. Spesielt spent var vi p\u00e5 om lovutvalget ville foresl\u00e5 forbedring av ettervernet, som kan trygge overgangen til voksenlivet for unge som g\u00e5r ut av barnevernet. Forbedringsforslagene vi hadde h\u00e5pet p\u00e5 knytter seg til to omr\u00e5der: Aldersgrense og innhold. Skuffet m\u00e5tte vi konstatere at den f\u00f8rste gjennomgangen av barnevernslovgivningen p\u00e5 25 \u00e5r fullstendig ser bort fra barnevernsbarnas videre liv.", "Les ogs\u00e5: \u2013 N\u00e5r folk ber om hjelp p\u00e5 den m\u00e5ten m\u00e5 man ta det alvorlig", "Vi minner om det selvf\u00f8lgelige: Dette er de samme barna som mange er bekymret for n\u00e5r de er sm\u00e5 barn \u2013 de er bare blitt noen \u00e5r eldre.", "Vi vet fra forskning b\u00e5de i Norge og internasjonalt at unge som har v\u00e6rt i barnevernet ofte har en mer utfordrende overgang til voksenlivet, og at mange har det vanskelig n\u00e5r de skal skape seg en selvstendig tilv\u00e6relse.", "Er du opptatt av barn og unge? Da b\u00f8r du ogs\u00e5 lese: Her er to eksempel p\u00e5 at folk fremdeles svever i den villfarelsen at de eier sine barn", "De er mindre knyttet til arbeid og utdanning, de har lavere inntekt enn andre unge og de har st\u00f8rre vansker med \u00e5 komme inn p\u00e5 boligmarkedet. Og, ikke minst, mange av dem opplever ensomhet. Dette er ikke overraskende, fordi unge som g\u00e5r ut av barnevernets omsorg, og ogs\u00e5 mange av dem som har hatt hjelpetiltak fra barnevernet, ofte har hatt en sv\u00e6rt vanskelig oppvekst med ustabile relasjoner, flere flyttinger og mangelfull skolegang.", "At lovutvalget velger ikke \u00e5 g\u00e5 inn i dette er bemerkelsesverdig fordi vi lever i en tid der unge i den allmenne befolkningen som regel strekker overgangen til voksenlivet over flere \u00e5r enn tidligere. De stifter familie senere enn f\u00f8r, de pr\u00f8ver gjerne ut flere utdanningsmuligheter og skaffer seg flere arbeidserfaringer gjennom de f\u00f8rste \u00e5rene som \u00abung voksen\u00bb. Det kan de gj\u00f8re fordi det er allment akseptert \u2013 det er rett og slett normen \u2013 at unge i overgangen til voksenlivet gis tid til \u00e5 etablere seg og at de f\u00e5r god st\u00f8tte hjemmefra.", "Kunnskapsstatus om unge i dag tilsier da ogs\u00e5 at vi antar at den psykologiske ungdomstiden i realiteten strekker seg til rundt 25 \u00e5r.", "Mange av ungdommene som g\u00e5r ut av barnevernet opplever en br\u00e5 overgang til voksenlivet med mindre mulighet til \u00e5 veksle mellom selvstendighet og familiest\u00f8tte slik andre unge vanligvis gj\u00f8r i denne fasen av livet. Mange av dem har begrenset nettverk av voksne som kan f\u00f8lge dem i denne overgangen. Derfor f\u00e5r de langt mindre mulighet til \u00e5 bruke tid p\u00e5 denne overgangen og mindre mulighet for \u00e5 f\u00e5 tilgang til de samme kvalifiserende erfaringene som er en viktig del av det \u00e5 bli voksen og samfunnsborger i v\u00e5r tid.", "Visste du at Sukkerhuset i Trondheim spilte en rolle i slavehandelen?", "I tillegg kuttes ofte st\u00f8tten midt i et skolel\u00f8p med den praktiske f\u00f8lgen at de ikke f\u00e5r like muligheter til utdanning som andre unge.", "Vi ser alts\u00e5 at lovutvalget fullstendig og aktivt har sett bort fra hvordan et moderne \u00abung-voksen liv\u00bb leves i v\u00e5rt samfunn.", "N\u00e5r det gjelder alder kan ungdom mellom 18 til 23 \u00e5r motta ettervern i dagens lovverk. Aldersgrensen p\u00e5 23 \u00e5r har v\u00e6rt gjeldende i n\u00e6rmere 20 \u00e5r og har ikke blitt oppdatert i takt med utviklingen i samfunnet ellers.", "Til sammenligning har Tyskland en grense p\u00e5 27 \u00e5r og Irland satte nylig opp sin grense til 25 \u00e5r, nettopp med begrunnelse i at denne ungdomsgruppa har \u00ablow outcomes\u00bb og at dette er ungdommer som trenger lengre oppf\u00f8lging.", "Innholdet i ettervernstilbudet er lite konkretisert fra myndighetenes side i dagens lovverk. Dette er h\u00f8yst sannsynlig en hovedgrunn til at ettervernstilbudet preges av tilfeldighet. Man skal ikke snakke med mange akt\u00f8rer i barnevernsfeltet f\u00f8r man finner store lokale forskjeller i denne praksisen.", "Les ogs\u00e5 kronikken: Hvor ren er \u00abren\u00bb vannkraft?", "Noen unge f\u00e5r god og langvarig st\u00f8tte fra dedikerte voksne, andre m\u00e5 klare seg med langt mindre \u2013 eller ingenting. Det ble riktignok gjort presiseringer i lovverket i 2009 som var ment \u00e5 f\u00f8re til en bedring knyttet til hvor mange som tilbys ettervern. Likevel h\u00f8rer vi stadig om at unge i denne gruppa ikke f\u00e5r ettervern. Det er ingen tvil om at gode tilbud og tiltak forutsetter engasjerte ansatte og ledelse som prioriterer dette arbeidet \u2013 og et regelverk som setter en minstestandard.", "Foreliggende norsk forskning sier at ettervernet her i landet for veldig mange blir avsluttet f\u00f8r de unge fyller 20 \u00e5r. Som samfunn tilbyr vi alts\u00e5 denne gruppen langt d\u00e5rlige vilk\u00e5r i overgangen til voksenlivet enn det deres jevnaldrende f\u00e5r.", "Vi har etter hvert mye norsk og internasjonal forskning som peker ut barnevernsbarn i overgangen til voksenlivet som en av velferdssamfunnets mest s\u00e5rbare grupper. N\u00e5r det offentlige overtar omsorgen for et barn, trer det \u2013 via barnevernet \u2013 inn i en formell foreldrerolle. Det foreligger i Norge i dag ingen visjoner om eller forventninger til barnevernets foreldreskap i ungdommenes overgang til voksenlivet. Det er \u00e5penbart n\u00f8dvendig at de som ut\u00f8ver dette foreldreskapet f\u00f8lger opp \u00absine\u00bb unge p\u00e5 minst like god m\u00e5te som foreldre ville gjort overfor sine barn.", "Dette gj\u00f8r at vi trenger nasjonale f\u00f8ringer for \u00e5 sikre at barnevernet gis b\u00e5de mulighet til og p\u00e5legges \u00e5 arbeide godt nok med de unge i overgangen. Tydelige bestemmelser om ettervern i en moderne barnevernslov er et minstekrav.", "Vi kan ikke v\u00e6re bekjent av at det offentlige overtar omsorg, uten \u00e5 ta ansvar for de forpliktelsene dette utl\u00f8ser.", "H\u00f8r v\u00e5re kommentatorer snakke om faren for regjeringskrise, sjakk som action-TV, julenostalgi p\u00e5 TV og kulturkrangel.", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "849c4a329ceeee2533ad8a65cf3afcaced31cefd1070aff251b340b6981b36cc"}, {"field": "createtime", "value": "2016-12-05T21:04:17.000Z"}, {"field": "description", "value": "I diskusjonen om utviklingen av barnevernet, er \u00e9n gruppe totalt oversett."}, {"field": "dominantimage", "value": "http://www.adressa.no/pluss/meninger/article13886366.ece/e9dq2e/ALTERNATES/w980-default/tb77e3f1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f6015f62394cb9ac56c0f77766e99b871848be9c.jpg?598442f5"}, {"field": "dominantthumbnaildimensions", "value": "300x169"}, {"field": "heading", "value": "De glemte barnevernbarna -adressa.no"}, {"field": "id", "value": "f6015f62394cb9ac56c0f77766e99b871848be9c"}, {"field": "keyword", "value": ["Barnevernet", "Barn", "Ungdom", "De glemte barna", "kronikk", "debatt"]}, {"field": "keywords", "value": "Barnevernet,Barn,Ungdom,De glemte barna,kronikk,debatt"}, {"field": "kw-category", "value": ["pluss", "meninger"]}, {"field": "kw-concept", "value": ["overtar omsorg", "dagens lovverk", "barnevernet", "barn", "allmenne befolkningen", "overgang", "offentlige overtar", "gruppe totalt", "offentlige overtar omsorg", "totalt oversett", "gruppe totalt oversett", "ung"]}, {"field": "kw-entity", "value": ["barn", "ungdom", "sukkerhuset"]}, {"field": "kw-location", "value": ["irland", "trondheim", "norge", "tyskland"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13886366.ece/e9dq2e/ALTERNATES/w980-default/tb77e3f1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De glemte barnevernbarna"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/05/De-glemte-barnevernbarna-13886367.ece"}, {"field": "pageclass", "value": ["article"]}, {"field": "publishtime", "value": "2016-12-05T20:59:19.000Z"}, {"field": "recs-articleid", "value": "13886367"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-05T20:59:19.000Z"}, {"field": "recs-rawtitle", "value": "De glemte barnevernbarna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "I diskusjonen om utviklingen av barnevernet, er \u00e9n gruppe totalt oversett."}, {"field": "thumbnail", "value": "http://content-thumbnail.cxpublic.com/content/thumbnail200x150/f6015f62394cb9ac56c0f77766e99b871848be9c.jpg?598442f5"}, {"field": "thumbnailfullheightdimensions", "value": "200x1806"}, {"field": "timestamp", "value": "2017-08-04T09:48:37.000Z"}, {"field": "title", "value": "I debatten om barnevernet, er \u00e9n gruppe totalt oversett"}, {"field": "url", "value": "http://www.adressa.no/pluss/meninger/2016/12/05/De-glemte-barnevernbarna-13886367.ece"}, {"field": "urlhash", "value": "f6015f62394cb9ac56c0f77766e99b871848be9c"}], "score": 0.8602572, "siteId": "9222270286501375973", "id": "f6015f62394cb9ac56c0f77766e99b871848be9c"}

