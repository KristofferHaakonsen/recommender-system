{"fields": [{"field": "modifiedtime", "type": "time", "value": "2016-01-02T13:49:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Engelsk fotball", "Liverpool FC"]}, {"field": "author", "value": "tore strand"}, {"field": "body", "value": ["Saken oppdateres.", "Verdens mest ber\u00f8mte fotballsang dukket f\u00f8rst opp i musikalen Carousel i 1945. * H\u00f8r Liverpool-supporterne fremf\u00f8re l\u00e5ten (ekstern lenke)", "Siden har Sissel Kyrkjeb\u00f8, Frank Sinatra, Perry Como, Elvis Presley, Judy Garland og Barbra Streisand \u2013 blant mange \u2013 sunget sangen. Noe som forteller at den er blitt mer enn en fotballsang. Selv om den f\u00f8rst og fremst knyttes til Liverpool og Anfield, og i en viss grad til Celtic.", "Direkte klokken 13.45: West Ham-Liverpool", "Men det startet i en av mange musikaler signert den legendariske komponistduoen Rodgers og Hammerstein.De hadde hatt stor suksess med Oklahoma, som s\u00e5 dagens lys i 1943, og to \u00e5r senere kom Carousel. Som er en s\u00f8rgelig historie om en far som blir sendt ned fra himmelen for \u00e5 s\u00f8ke tilgivelse for noen av de mindre hyggelige episoder han var involvert i fra sitt liv p\u00e5 jorden.", "To ganger spilles You\u2019ll Never Walk Alone, andre gang som avslutning da faren f\u00e5r lov \u00e5 vende tilbake til himmelen etter \u00e5 ha overv\u00e6rt datterens high school-avslutning.", "Det er ogs\u00e5 \u00e5rsaken til at sangen ofte er spilt i forbindelse med skoleavslutninger i USA.", "Havnebyen Liverpool har alltid v\u00e6rt tett kulturelt tilknyttet USA, og den gang en ung musiker med navn Gerry Marsden hadde sett den amerikanske filmatiseringen av Carousel.", "Filmen var han ikke imponert over, men han tok seg i stadig vekk \u00e5 nynne p\u00e5 You\u2019ll Never Walk Alone.", "Gerry Marsden var sanger i gruppen Gerry and The Pacemakers, og etter to hitsingler var han i 1963 klar til \u00e5 spille inn sangen. Verken hans kolleger, manager Brian Epstein eller produsenten George Martin, var spesielt begeistret for ideen til Marsden. De ville heller satse p\u00e5 andre l\u00e5ter som kunne ta opp kampen med The Beatles, som hadde begynt \u00e5 vise sitt potensial p\u00e5 den tiden.", "Gerry Marsden ga seg ikke, og i oktober i 1963 ble sangen utgitt p\u00e5 en singelplate. Som de to f\u00f8rste hitene fra Gerry and The Pacemakers, endte You\u2019ll Never Walk Alone p\u00e5 f\u00f8rsteplass p\u00e5 hitlistene. Helt til Beatles noen uker senere lanserte I Want To Hold Your Hand.", "En klassiker var f\u00f8dt, men ingen ante da hvilken betydning sangen siden skulle f\u00e5.", "P\u00e5 slutten av 1963 hadde Liverpool med en viss Bil Shankly som manager begynt oppturen.", "Liverpool var tilbake i toppdivisjonen, og de mange havnearbeiderne i det store dokkomr\u00e5det i Liverpool, hadde kjempet til seg retten til fri hver l\u00f8rdag ettermiddag.", "Merseybeat-revolusjonen satte Liverpool p\u00e5 kartet, og \u00e5rtiet ble etter hvert kjent som de glade seksti\u00e5rene.", "P\u00e5 The Spion Kop p\u00e5 Anfield sto 28.000 scousere annenhver l\u00f8rdag og sang med p\u00e5 tidenes hitparade. Da turen kom til You\u2019ll Never Walk Alone, fortsatte tilhengerne \u00e5 synge lenge etter at sangen var avsluttet, og selv etter at den forsvant fra hitlistene, s\u00e5 sang fansen med. Det ble etter hvert et fast innsalg til hver kamp, og det var mye \u00e5 glede seg over, for i 1964 vant klubben sitt f\u00f8rste ligamesterskap p\u00e5 sytten \u00e5r.Siden ble det mye \u00e5 juble over p\u00e5 Anfield, b\u00e5de i hjemlig liga, og i europeiske kamper, men sangen har virket sterkest og mest tr\u00f8stende i de tunge stundene. S\u00e6rlig i forbindelse med tragediene p\u00e5 Heysel og Hillsborough.", "De som var til stede p\u00e5 FA-cupfinalen mellom Liverpool og Everton i 1989, minnes en helt spesiell opplevelse. Den gang opptr\u00e5dte Gerry Marsden alene med sangen p\u00e5 Wembley, kun en m\u00e5ned etter at 96 mennesker d\u00f8de p\u00e5 Hillsborough.", "Siden spilte Gerry Marsden inn sangen p\u00e5 nytt i en aksjon for \u00e5 gi st\u00f8tte til de etterlatte etter at 56 mennesker mistet livet under brannen p\u00e5 Valley Parade i Bradford.", "You\u2019ll NeverWalk Alone spiles ogs\u00e5 p\u00e5 Celtic sine kamper i Glasgow, og det har av den grunn oppst\u00e5tt et godt forhold mellom de to klubbene. Ogs\u00e5 i Tyskland og andre steder i verden blir sangen ofte spilt, men You\u2019ll Never Walk Alone vil alltid v\u00e6re forbundet med Liverpool Football Club.", "Ikke minst fordi teksten forteller mye om det b\u00e5de fotballen og livet handler om.", "Det \u00e5 st\u00e5 sammen \u2013 i medgang og motgang."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "515b37c70175d18e1e62c83d4f4a0d1c7b298bbf15446fe1e7c7f8c4b139a678"}, {"field": "createtime", "value": "2017-05-05T11:10:13.000Z"}, {"field": "description", "value": "Her er historien bak You'll Never Walk Alone."}, {"field": "heading", "value": ["Slik ble musikal-l\u00e5t verdens mest ber\u00f8mte fotballsang -adressa.no", "Begeistret Gerry Marsden", "Til topps", "Fast innslag", "Tr\u00f8st og st\u00f8tte"]}, {"field": "id", "value": "49be23084703772ef64697235e94b7b8a2a53d49"}, {"field": "keyword", "value": ["Engelsk fotball", "Liverpool FC"]}, {"field": "keywords", "value": "Engelsk fotball,Liverpool FC"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["sang", "ber\u00f8mte fotballsang"]}, {"field": "kw-entity", "value": ["the spion kop", "gerry and the pacemakers", "bil shankly", "liverpool og anfield", "ham-liverpool", "heysel og hillsborough", "liverpool fc", "carousel", "anfield", "valley parade", "the beatles", "never walk alone", "celtic", "liverpool og everton", "the pacemakers", "liverpool football club", "judy garland og barbra streisand", "neverwalk alone", "want to hold your hand", "rodgers og hammerstein"]}, {"field": "kw-location", "value": ["wembley", "glasgow", "tyskland", "hillsborough", "liverpool", "oklahoma", "bradford"]}, {"field": "kw-pageclass", "value": "article"}, {"field": "kw-person", "value": ["judy garland", "elvis presley", "gerry marsden", "george martin", "perry como", "brian epstein", "frank sinatra", "sissel kyrkjeb\u00f8", "barbra streisand"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/8f32cb2a-b436-483a-9cea-68f9a9096432?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik ble musikal-l\u00e5t verdens mest ber\u00f8mte fotballsang"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Slik-ble-musikal-lat-verdens-mest-beromte-fotballsang-218097b.html"}, {"field": "pageclass", "value": ["article"]}, {"field": "publishtime", "value": "2016-01-02T09:41:59.000Z"}, {"field": "recs-articleid", "value": "218097"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-01-02T09:41:59.000Z"}, {"field": "recs-rawtitle", "value": "Slik ble musikal-l\u00e5t verdens mest ber\u00f8mte fotballsang -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Her er historien bak You'll Never Walk Alone."}, {"field": "thumbnail", "value": "http://content-thumbnail.cxpublic.com/content/thumbnail200x150/49be23084703772ef64697235e94b7b8a2a53d49.jpg?597287d0"}, {"field": "thumbnailfullheightdimensions", "value": "200x1635"}, {"field": "timestamp", "value": "2017-07-21T23:01:36.000Z"}, {"field": "title", "value": "Slik ble musikal-l\u00e5t verdens mest ber\u00f8mte fotballsang"}, {"field": "url", "value": "http://www.adressa.no/100Sport/fotball/Slik-ble-musikal-lat-verdens-mest-beromte-fotballsang-218097b.html"}, {"field": "urlhash", "value": "49be23084703772ef64697235e94b7b8a2a53d49"}], "score": 1.1480268, "siteId": "9222270286501375973", "id": "49be23084703772ef64697235e94b7b8a2a53d49"}

