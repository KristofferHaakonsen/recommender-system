{"fields": [{"field": "modifiedtime", "type": "time", "value": "2012-04-24T13:46:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Se flash-presentasjon av utviklingen fra istiden frem til i dag", "Det som ble feiret var f\u00f8lgelig byen og et samfunn som sakte, men sikkert har vokst frem til den moderne storbyen vi dag kjenner. Den har b\u00e5de sine bygningsmessige kjennemerker - som Nidarosdomen, Stiftsg\u00e5rden, Kristiansten, bryggene og Studentersamfundet - og et landskap omkring seg som vi alle er fortrolig med: Fjorden i nord, elva som slynger seg gjennom bebyggelsen, By\u00e5sen, Bymarka og Gr\u00e5kallen i vest, Vassfjellet i s\u00f8r og Strindamarka i \u00f8st. Men Trondheim har naturligvis en fortid som strekker seg mye lenger tilbake enn de tusen \u00e5rene det har ligget en by her. Som det fremg\u00e5r i en fremstilling om \u00abTrondheim fra istid til n\u00e5tid\u00bb som Norges geologiske unders\u00f8kelse (NGU) har laget, er dagens landskap resultatet \u00abav en ufattelig lang og langsom geologisk utvikling\u00bb som har tatt millioner av \u00e5r, med store omveltninger underveis. I tidenes l\u00f8p har Tr\u00f8ndelag b\u00e5de v\u00e6rt havbunn og dekket av is. Klimaet har skiftet fra tropisk til arktisk. Og, sier geologene - de geologiske prosessene vil fortsette med \u00e5 forandre trondheimslandskapet, slik at det i en fjern fremtid vil v\u00e6re endret til det ugjenkjennelige. Hva dette vil inneb\u00e6re vet vi lite om, men om det som har skjedd er kunnskapen desto bedre. Den geologiske \u00abreise\u00bb som NGU n\u00e5 lar oss ta del i gjennom sitt hefte og tilh\u00f8rende CD-rom, er kort sagt en fascinerende ferd som forteller oss at intet er uforanderlig. Skandinavia har opplevet flere istider, den siste fra 25000 til 13000 \u00e5r siden. I l\u00f8pet av disse 12000 \u00e5rene slipte, gravde og polerte isen et landskap som hadde f\u00e5tt sine hovedformer mye tidligere. Vekten av den enorme iskappen presset landet ned, og da isen forsvant var havniv\u00e5et omlag 170 meter h\u00f8yere enn i dag. B\u00e5de Heimdal, Moholt og Kl\u00e6bu var fjordbunn. Bymarka var en \u00f8y, og fjorden strakte seg inn i Jonsvannet og Selbusj\u00f8en. Det meste av landhevningen etter istiden fant sted i l\u00f8pet av steinalderen. I bronsealderen for 3500-2500 \u00e5r siden hadde landet hevet seg s\u00e5 mye at havniv\u00e5et bare var 20-12 meter h\u00f8yere enn i dag. Og hevningen fortsatte: Storparten av det som i dag er Midtbyen i Trondheim ble t\u00f8rt land i l\u00f8pet av jernalderen og frem til slutten av vikingetiden. Breelvene mot slutten av istiden fraktet smeltevann ned til fjorden f\u00f8rte med seg store mengder slam, som sank til bunns og ble til tykke lag av bl\u00e5leire. I Trondheimsfjorden, som er opptil 500 meter dyp nordvest for byen, ligger det mange hundre meter leire over berggrunnen. H\u00f8ydeforskjellene n\u00e5r det gjelder fast fjell er derfor mye st\u00f8rre enn det vi f\u00e5r inntrykk av: Fra fast fjell i den dypeste delen av fjorden til toppen av Gr\u00e5kallen (552 m.o.h.) er det hele 1600 meter! Nidelva skapte byen Et av Trondheims mest markerte landskapselementer, Nidelva, rant opprinnelig vestover fra Selbusj\u00f8en, som like etter siste istid var en del av en fjordarm. Elvas l\u00f8p gikk vestover gjennom Kaldvelldalen til Fl\u00e5. Grusmasser som ble liggende igjen da brekanten stanset midt i dalen, dannet imidlertid en effektiv demning som tvang vannet til \u00e5 ta nytt l\u00f8p. Trangfossens smale gjel l\u00e5 p\u00e5 denne tiden p\u00e5 15-20 meters dyp i fjorden. Noen hundre \u00e5r senere, for om lag 9800 siden, hadde landhevningen s\u00f8rget for \u00e5 senke strandlinjen s\u00e5 mye at Selbusj\u00f8en var i ferd med \u00e5 bli avsn\u00f8rt fra fjorden. Laveste avl\u00f8pssted var n\u00e5 Trangfossen, hvor det s\u00e5 oppsto en kort elvestubb som var Nidelvas spede begynnelse. Dette l\u00f8pet har elva s\u00e5 senere ikke hatt noen mulighet til \u00e5 komme seg ut av. S\u00e5 kan man selvsagt sp\u00f8rre om hva som hadde skjedd dersom elva hadde fortsatt \u00e5 renne vestover. Det ville sikkert ha rent en elv der Nidelva i dag har sitt l\u00f8p, men den ville ha v\u00e6rt betydelig mindre og det er h\u00f8yst usikkert om dette lille vassdraget ville ha f\u00f8rt med seg nok sand og grus til \u00e5 kunne danne sletten der Midtbyen i dag ligger. Og ville det ha v\u00e6rt gode havneforhold ved Skipakrok for tusen \u00e5r siden med en mye mindre elv? Antagelig er dette h\u00f8yst tvilsomt, og byen Olav Tryggvason anla ville sannsynligvis ha blitt anlagt der Gaula (som da ville ha v\u00e6rt mye st\u00f8rre i nederste del) munner ut i fjorden ved \u00d8ysand. Strandlinjer For tusen \u00e5r siden lignet landskapet mye p\u00e5 det vi ser i dag, men visse endringer har likevel funnet sted. Da Trondheim ble grunnlagt var havniv\u00e5et litt mer enn fire meter h\u00f8yere enn i v\u00e5r tid. Fra omr\u00e5det ved Bakke bro og nordover l\u00e5 det store sandbanker i flom\u00e5let. Datidens strandlinje l\u00e5 omtrent langs Fjordgata-Sandgata og nedre deler av Lademoen. Der Royal Garden n\u00e5 ligger, var det en innbuktning i elvel\u00f8pet - Skipakrok - og det nedre elvel\u00f8pet var antagelig en viktig havn i vikingetiden. Det var her byen ble grunnlagt for \u00e5 vokse seg videre vestover p\u00e5 elvedeltaet. Omfattende utfyllinger - blant annet av Bratt\u00f8ra - gj\u00f8r at dagens terreng avviker betydelig fra de opprinnelige elveslettene. Dette er bekreftet gjennom arekeologiske utgravninger i de eldste delene av Midtbyen, hvor det er p\u00e5vist kulturlag som er opptil \u00e5tte meter tykke. F\u00f8r Bratt\u00f8ra ble etablert, l\u00e5 strandomr\u00e5dene ved Fjordgata og Sandgata \u00e5pent og utsatt til mot den v\u00e6rharde Trondheimsfjorden, og sandstranda egnet seg bare til landsetting av sm\u00e5 b\u00e5ter. En gammel strandlinje som i dag ligger omtrent 160 m.o.h., og som ble dannet under avsmeltingen ved istidens slutt, kan tydelig sees i Elsterparken, ved Tr\u00f8ndelag Folkemuseum p\u00e5 Sverresborg og ved Blyberget. P\u00e5 \u00f8stsiden av byen finnes den igjen i fast fjell p\u00e5 vestsiden av Stokkanhaugen og ved Leistad\u00e5sen i Malvik. Skred Gjennom hele etter-istiden har landhevningen f\u00f8rt til at elvene har sk\u00e5ret seg ned i de hevede og t\u00f8rrlagte havbunnavsetningene og fraktet materialet videre nedover til nye avsetninger p\u00e5 elveslettene eller ute i fjorden. I de bratte skr\u00e5ningene som oppsto er det blitt utl\u00f8st utallige sm\u00e5 og store skred. Dette har f\u00f8rt til et karakteristisk og kupert landskap med smale egger, bekkedaler og bratte skrenter. I 1625 gikk det et leirskred i Duedalen, og 20 mennesker omkom. Skredgropa er fortsatt tydelig. Skredet fylte Nidelvas l\u00f8p s\u00e5 en kunne g\u00e5 t\u00f8rrskodd p\u00e5 skredmassene fra Bakklandet til Midtbyen, men elva grov seg sannsynligvis gjennom massene i l\u00f8pet av forholdsvis kort tid. I 1722 gikk et leirskred ved Arildsl\u00f8kka i Ila. Ogs\u00e5 dette f\u00f8rte til tap av menneskeliv og store \u00f8deleggelser. Skredet gikk ut i elva i den krappe svingen like ovenfor Nidar\u00f8hallen og fylte deler av elvel\u00f8pet. I fjorden utenfor byen finnes det flere skredgroper som viser at l\u00f8smassene i fjorden er lite stabile. If\u00f8lge geologene er det ingen grunn til \u00e5 tro at det er slutt p\u00e5 den betydelige skredaktiviteten som har foreg\u00e5tt siden istiden. Kilde: Norges Geologiske Unders\u00f8kelser og fagtidsskriftet Gr\u00e5steinen"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9fa147bb15f6c3486857eb86fa80e09e2b63c776518023467e3f9a7efbf2b6b9"}, {"field": "createtime", "value": "2015-09-19T06:05:29.000Z"}, {"field": "description", "value": "For tre \u00e5r siden kunne Trondheim markere at tusen \u00e5r var g\u00e5tt siden Olav Tryggvason \u00abdro med h\u00e6ren ut til Nidaros\u00bb, hvor han angivelig lot \u00abbygge hus p\u00e5 bakken ved Nidelv, og ordnet det slik at det skulle v\u00e6re en kj\u00f8pstad der\u00bb."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d32bb42ceb53234620857692be3b948e77cbe470.jpg?597a7f4c"}, {"field": "dominantthumbnaildimensions", "value": "256x256"}, {"field": "heading", "value": "fra istid til n\u00e5tid -adressa.no"}, {"field": "id", "value": "d32bb42ceb53234620857692be3b948e77cbe470"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "hobbies-and-interests"}, {"field": "kw-concept", "value": ["l\u00f8p", "fast fjell", "istid", "fjorden", "trondheim", "dag", "elv", "byen"]}, {"field": "kw-entity", "value": ["bakklandet", "nidarosdomen", "kristiansten", "gaula", "gr\u00e5steinen", "studentersamfundet", "fjordgata-sandgata", "arildsl\u00f8kka", "nidelva", "royal garden", "elsterparken", "heimdal", "selbusj\u00f8en", "blyberget", "nidaros", "strindamarka", "leistad\u00e5sen", "geologiske unders\u00f8kelser", "moholt og kl\u00e6bu", "norges", "lademoen", "by\u00e5sen", "vassfjellet", "kaldvelldalen", "midtbyen", "trangfossen", "sverresborg", "stiftsg\u00e5rden", "bratt\u00f8ra", "nidelv", "jonsvannet og selbusj\u00f8en", "tr\u00f8ndelag folkemuseum", "bymarka og gr\u00e5kallen", "nidar\u00f8hallen", "duedalen", "skipakrok", "bakke", "fjordgata og sandgata", "gr\u00e5kallen", "stokkanhaugen"]}, {"field": "kw-location", "value": ["malvik", "trondheimsfjorden", "trondheim", "fl\u00e5", "ila"]}, {"field": "kw-pageclass", "value": "article"}, {"field": "kw-person", "value": "olav tryggvason"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trondheim - fra istid til n\u00e5tid"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article333605.ece"}, {"field": "pageclass", "value": ["article"]}, {"field": "publishtime", "value": "2000-10-15T23:00:00.000Z"}, {"field": "recs-articleid", "value": "3051696"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-10-15T23:00:00.000Z"}, {"field": "recs-rawtitle", "value": "Trondheim - fra istid til n\u00e5tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "For tre \u00e5r siden kunne Trondheim markere at tusen \u00e5r var g\u00e5tt siden Olav Tryggvason \u00abdro med h\u00e6ren ut til Nidaros\u00bb, hvor han angivelig lot \u00abbygge hus p\u00e5 bakken ved Nidelv, og ordnet det slik at det skulle v\u00e6re en kj\u00f8pstad der\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/d32bb42ceb53234620857692be3b948e77cbe470.jpg?597a7f4c"}, {"field": "thumbnailfullheightdimensions", "value": "200x1192"}, {"field": "timestamp", "value": "2017-07-28T00:03:24.000Z"}, {"field": "title", "value": "Trondheim - fra istid til n\u00e5tid"}, {"field": "url", "value": "http://www.adressa.no/nyheter/trondheim/article333605.ece"}, {"field": "urlhash", "value": "d32bb42ceb53234620857692be3b948e77cbe470"}], "score": 0.78403896, "siteId": "9222270286501375973", "id": "d32bb42ceb53234620857692be3b948e77cbe470"}

