{"fields": [{"field": "modifiedtime", "type": "time", "value": "2016-01-11T19:53:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "#minBowie", "Det tyngste med David Bowies d\u00f8d er ikke tanken p\u00e5 hva som var, men p\u00e5 hva vi n\u00e5 g\u00e5r glipp av.", "Fredag slapp David Bowie sitt nye album \u00abBlackstar\u00bb. N\u00e5 er han d\u00f8d.", "\u00abBlackstar\u00bb ble hans svanesang. Og han visste det, uten \u00e5 fortelle det til oss, den gamle luringen. En av verdens st\u00f8rste popstjerner hadde v\u00e6rt d\u00f8ende av kreft i halvannet \u00e5r, uten at verden var klar over det. Som alltid umulig \u00e5 f\u00e5 helt taket p\u00e5, som alltid et steg foran oss andre. Han holdt p\u00e5 mystikken og uforutsigbarheten helt til det siste, attp\u00e5til med et album som f\u00f8ltes alt annet enn oppsummerende og tilbakeskuende.", "Det vil bli sagt og skrevet mye i dag. S\u00f8ket etter d\u00f8dsreferanser i \u00abBlackstar\u00bb-l\u00e5tene er allerede i gang. Det vil komme mange store ord om en stor mann. Selv f\u00f8ler jeg meg bare liten, enda mindre enn vanlig, en tufs i m\u00f8te med et monumentalt kunstnerskap hvis betydning nesten ikke er til \u00e5 fatte. \u00c5 betrakte Bowies karriere som helhet og som et avsluttet kapittel, kjennes for meg litt som \u00e5 se opp p\u00e5 himmelen en klar natt \u2013 kjenne p\u00e5 \u00e6refrykten samtidig som f\u00f8lelsen av egen ubetydelighet og utilstrekkelighet er p\u00e5fallende.", "Mange fra hans generasjon har laget fantastisk musikk. Men ingen har v\u00e6rt s\u00e5 forbanna kul, s\u00e5 utenomjordisk stilig og samtidig s\u00e5 dristig. For meg skinner Bowie aller sterkest for sin evne til \u00e5 se p\u00e5 forandring og utvikling som verdi i seg selv. For sin evne til aldri \u00e5 st\u00e5 stille og nyte sin egen posisjon. David Bowie var aldri hvilende, sjelden nostalgisk. For meg som ikke er gammel nok til \u00e5 ha f\u00f8lt de seismiske b\u00f8lgene han skapte p\u00e5 70-tallet p\u00e5 kroppen, som bare kan forestille meg hvor mye hans lek med kj\u00f8nn og identitet utvidet handlingsrommet for menn, er det nettopp dette som har gjort ham verdt \u00e5 f\u00f8lge. F\u00f8lelsen av \u00e5 v\u00e6re til stede i en prosess, en fortelling med \u00e5pen slutt som hele tiden kaster nytt lys over det vi trodde vi visste fra f\u00f8r.", "Derfor er det mitt ydmyke og forsiktige \u00f8nske at folk, innimellom alle rundene \u00abHunky Dory\u00bb, \u00abZiggy Stardust\u00bb og \u00abScary Monsters\u00bb utvilsomt og fortjent vil f\u00e5 i dag, ogs\u00e5 finner plass til \u00abBlackstar\u00bb. Der vil du h\u00f8re en kunstner som fortsatt er til stede i verden, som skriver ny historie like mye som han gjenforteller den.", "Min verden g\u00e5r sjelden i svart selv om en av mine aldrende musikalske helter d\u00f8r. Dette er annerledes. Hadde David Bowie \u00abbare\u00bb etterlatt seg en fantastisk arv, hadde det v\u00e6rt lettere \u00e5 akseptere, lettere \u00e5 sl\u00e5 seg til ro med en slags takknemlighet for hva vi har f\u00e5tt.", "Men tanken p\u00e5 alt vi g\u00e5r glipp av, tanken p\u00e5 alle overraskelsene vi trodde vi fortsatt hadde i vente \u2013 det er den som virkelig er blytung \u00e5 b\u00e6re i dag.", "Hvil i fred, tynne, hvite hertug. Vital inntil d\u00f8den.", "N\u00e5 la oss danse.", "H\u00f8r v\u00e5r podcast: David Bowie, den st\u00f8rste stilskaperen eller den st\u00f8rste svampen?", "#minBowie", "Det er ikke bare den st\u00f8rste som er g\u00e5tt bort. Det f\u00f8les som \u00e5 miste en n\u00e6r venn.", "Da Lemmy trakk sitt siste \u00e5ndedrag i romjula stakk det i meg. Hva om Mick Jagger d\u00f8r, eller David Bowie? Jeg slo fra meg tanken som umulig. Noen er rett og slett ud\u00f8delige. Men n\u00e5r Bowie f\u00f8rst skulle d\u00f8, gjorde han det p\u00e5 den eneste riktige m\u00e5ten. Med stil, og like br\u00e5tt og overraskende som med alt annet. Kun to dager etter at han ga ut et nytt album p\u00e5 sin 69-\u00e5rsdag, til sv\u00e6rt god mottakelse fra et samlet kritikerkorps. Han har v\u00e6rt syk lenge, men det visste kun de n\u00e6rmeste. Ingen vil huske ham som den aldrende, syke stjernen. Det ville han nok ikke likt. Bowie gj\u00f8r aldri noe tilfeldig, ei heller \u00e5 d\u00f8.", "Mange har sin favoritt-Bowie. Jeg har v\u00e6rt glad i dem alle. Fra Ziggy Stardust, den soulinspirerte Bowie og The Thin White Duke til den lettbeinte \u00e5ttitalls-Bowie, Spaceboy\u2019en og rockeren i Tin Machine. S\u00e5 glad at jeg ser gjennom fingrene med de sjangrene jeg kan styre min begeistring for. David Bowies s\u00e6regne stemme overd\u00f8ver alt, du er aldri i tvil n\u00e5r det er Bowie som synger.", "S\u00e5 sitter jeg alts\u00e5 her. T\u00f8rker t\u00e5rer over en mann jeg aldri har m\u00f8tt. Patetisk? Sikkert for noen. For meg er David Bowie som en n\u00e6r venn. Den fyrste songen eg h\u00f8yra fekk, faktisk. Med to foreldre som elsket Bowie har musikken preget meg fra f\u00f8r jeg ble f\u00f8dt. Kassettene som gikk og gikk i bilen, vinylen som l\u00e5 str\u00f8dd rundt platespilleren i stua, full av hakk og uten cover, Ziggy Stardust p\u00e5 full styrke s\u00e5 h\u00f8ytalerne ristet. Hos oss var musikken selve livet. Den lot seg ikke sirlig alfabetisere i ei hylle.", "Som barn var jeg en sn\u00e5ling som hadde plakater av Bowie p\u00e5 veggen mens vennene mine digget New Kids On The Block. Han henger der fortsatt, i glass og ramme ved siden av familiebildene. Den plassen har han fortjent. N\u00e5r jeg har f\u00f8lt meg som mest alene har jeg alltid hatt musikken. Favoritter har kommet og g\u00e5tt gjennom livets skiftende epoker, men Bowie har alltid v\u00e6rt der. Styrken i tekstlinjen \u00abWe can be Heroes, just for One Day\u00bb har l\u00f8ftet meg mang en gang. Den mest fullkomne popl\u00e5ta som noen gang er laget.", "David Bowie fortjener fred n\u00e5. Hvem andre kan forlate livet etter \u00e5 ha skapt s\u00e5 mye glede for andre?", "LES OGS\u00c5: Musikerkolleger i sorg: - Det er som \u00e5 miste en storebror", "#minBowie", "Ingen store artister har gitt meg mer fantastisk musikk og st\u00f8rre skuffelser enn David Bowie.", "Mitt f\u00f8rste David Bowie-minne skriver seg fra det som m\u00e5 ha v\u00e6rt h\u00f8sten 1977. Bussen fra Jakobsli stoppet nemlig like ved platebutikken Fona i Munkegata, som l\u00e5 der utestedet Bari i dag ligger. En dag var hele vinduet fylt med den nye plata til David Bowie.", "Jeg husker jeg synes det var dr\u00f8yt p\u00e5 en kul m\u00e5te at han hadde kalt opp plata etter den bibelske barnemorderen vi nylig hadde l\u00e6rt om p\u00e5 skolen. Da jeg etter hvert fikk h\u00f8re plata, p\u00e5 kassett spilt inn av en nabo med platesamling, skj\u00f8nte jeg at den het \u00abHeroes\u00bb og ikke Herodes. Jeg mener vel fortsatt at tittelsangen er hans aller beste sang, med en av de f\u00e5 gitarsoloene i verden jeg aldri blir lei, signert Robert Fripp.", "Si hvilken Bowie du foretrekker og jeg skal si n\u00e5r du er f\u00f8dt, vel \u00e5 merke om du er f\u00f8dt f\u00f8r 1970. Er du f\u00f8dt senere, er det langt vanskeligere \u00e5 forutse. Der ligger noe av Bowies storhet. Musikk treffer gjerne sterkest n\u00e5r du er 14, og derfor er \u00abScary Monsters (and Super Creeps\u00bb) fra 1980 den Bowie-plata jeg har det sterkeste samtidige forholdet til, den jeg h\u00f8rte mest p\u00e5 da den kom. Fortsatt holder jeg den som en av hans fem beste plater.", "Dessverre er den ogs\u00e5 en av hans siste mesterlige plater. Med mulig unntak for hans helt nye \u00abBlackstar\u00bb, har platene til Bowie etter 1983s \u00abLet's Dance\u00bb i beste fall v\u00e6rt lysende enkeltsanger eller solid helhet. Mens alle studioplatene fra perioden 1970\u201383 burde v\u00e6re i ethvert dannet hjem, er den beste musikken hans fra de siste 32 \u00e5ra mest egnet for spillelister med underkjente godbiter.", "Punken og post-punken gjorde meg til lidenskapelig musikkelsker. Det var en tid med strengere b\u00e5ser, b\u00e5de mellom musikk og publikum. David Bowie var en av de f\u00e5 gamle og etablerte artistene som slapp gjennom n\u00e5l\u00f8yet. \u00ab Etter \u00e5 ha h\u00f8rt mye punk, er det deilig \u00e5 h\u00f8re litt Bowie \u00bb, sa storebroren til en kompis da \u00abLodger\u00bb kom i 1979.", "Jeg fr\u00e5tset tidlig i platene hans utgitt f\u00f8r 1976 ogs\u00e5, og skj\u00f8nner at folk f\u00f8dt f\u00f8r 1965 holder dem h\u00f8yest, selv om de i dag minner om mye annen musikk fra samme periode, i motsetning til 1976-80-platene, som fortsatt l\u00e5ter som samtidsmusikk. Utover 80- og 90-tallet var det mest skuffelser med Bowie, egentlig. Jeg har sjelden v\u00e6rt sintere p\u00e5 ei plate en \u00abTonight\u00bb fra 1984. F\u00f8rstesingelen \u00abBlue Jean\u00bb var ganske bra, men albumet st\u00e5r fortsatt som en markering av at Bowie steg ned fra tronen, for aldri helt \u00e5 innta den igjen.", "I ettertidens lys er det mulig \u00e5 finne mye flott musikk i Bowies produksjon etter 1984 ogs\u00e5, som \u00abWhere Are We Now\u00bb fra hans forrige plate, \u00abLazarus\u00bb fra den helt nye eller \u00abHello Spaceboy\u00bb fra 1995-albumet \u00ab1. Outside\u00bb. Som hos virkelig store artister, er det mulig \u00e5 finne gull ogs\u00e5 i de svakere verkene.", "Etter \u00e5 ha h\u00f8rt fram og tilbake i katalogen i snart 40 \u00e5r, er det, med kniven p\u00e5 strupen, ett album som best viser Bowies storhet i mine \u00f8rer. \u00abLow\u00bb fra 1977 l\u00e5ter fortsatt som ingen andre plater. Det uimotst\u00e5elig suget og rytmen i \u00abSound and Vision\u00bb, det sakrale m\u00f8rket i \u00abWarszawa\u00bb, som Joy Divisjon flere \u00e5r senere videreutviklet og skapte en stil med. Artisten Lloyd Cole skrev for noen \u00e5r siden en flott artikkel som en slags omvendt farsdagsgave til sine ten\u00e5ringss\u00f8nner. Der skrev han om Bowies Low som : \u00abThe Rock Album That You Must Give a Chance\u00bb.  Tiltres.", "Hvordan det var \u00e5 h\u00f8re p\u00e5 den rocka f\u00f8rstesiden og den instrumentale andresiden til \u00abLow\u00bb i 1977, er det vanskelig \u00e5 forestille seg i dag. Fortsatt l\u00e5ter albumet som lite annet i rocken, verken f\u00f8r eller senere. \u00ab Look up here, I'm in heaven \u00bb, \u00e5pner Bowie i balladen \u00abLazarus\u00bb p\u00e5 sitt siste album \u00abBlackstar\u00bb. En sang s\u00e5 flott at den nesten kunne v\u00e6rt p\u00e5 \u00abLow\u00bb. S\u00e5 jeg ser opp og h\u00f8rer p\u00e5 den gamle oransje plata med Bowie en gang til.", "LES V\u00c5RE MINNEORD: Verden vil neppe oppleve maken", "#minBowie", "Det dirrer i lomma p\u00e5 jakken. David Bowie er d\u00f8d. Men David Bowie vil leve evig.", "For David Bowie bare er .", "\u00abDavid Bowie Is\u00bb .", "Det var tittelen p\u00e5 den klart beste museumsopplevelsen jeg har hatt i mitt liv.", "Det var i London p\u00e5 Victoria And Albert Museum \u2013 for to \u00e5r siden.", "Bandet mitt var samlet igjen \u2013 som guttegjeng. Vi mimret om de \u00e5rene vi gikk rundt i Trondheims gater og skulle bli musikere. Kunstnere. Popstjerner. Vi ble ikke det.", "S\u00e5 det var et nostalgisk og bitters\u00f8tt drag over gutteturen. Og vi festet hardt \u2013 men var enige om at vi skulle p\u00e5 Bowie-utstillinga. Litt reduserte en formiddag entret vi den klassisistiske inngangen til verdens st\u00f8rste kunstindustrimuseum, Victoria And Albert. Der hadde de tilgodesett v\u00e5r kulturhistorie, popmusikken, med en f-a-n-t-a-s-t-i-s-k utstilling om David Bowie.", "Etter over en time i utstillingen \u2013 etter utallige stilarter, tv-opptredener, dagboksnotater, kostymer og kontroverser gikk vi inn i Berlin-rommet. Der fikk vi historien om hvordan Berlin \u00abreddet\u00bb den nedkj\u00f8rte og desillusjonerte popstjerne som nesten hadde m\u00f8tt sin skjebne under Los Angeles n\u00e5del\u00f8se sollys og jetset-liv. Tilbake til Europa. Tilbake til kunsten. Hjem.", "Det var r\u00f8rende.", "S\u00e5 viser de hele Heroes-videoen. Jeg st\u00e5r der sammen med de andre i bandet. Vi gynger i takt med musikken. Slik vi gjorde da bandet v\u00e5rt svinga som mest. Vi var inne i musikken. L\u00e5ta gynger i et mellomtempo som bare masserer bort alt av motstandsapparat. Den klagende synthen. Tamburinen. Hjertet sl\u00e5r i brystet s\u00e5 det gj\u00f8r vondt.", "S\u00e5 roper Bowie; hyler det ut:", "I... I would be king, and you.... you would be queen.", "Og vi gr\u00e5ter.", "Hele gjengen viser det seg n\u00e5r vi oppsummerer etterp\u00e5.", "We could be heroes. Just for one day.", "Var det bare selvmedlidenheten eller fyllesjuka? Jeg tror ikke det. Vi ble rett og slett truffet av stor kunst. Som \u00e5pnet lukkede rom i sjela. Som ropte til hjertet \u2013 og hvisket til intellektet. Samtidig.", "Etter forfjamselsen av \u00e5 ende opp s\u00e5pass oppl\u00f8st m\u00e5tte det analyseres.", "Hva er det med Bowie? Han overg\u00e5r det vi forventer av en popartist. Han hever popmusikken, kostymene, ansiktene, tekstene opp til et nydelig kunstverk. David Bowie er b\u00e5de kunstner og kunstverk.", "Og vil for bestandig v\u00e6re.", "#minBowie", "Han var v\u00e5r levende legende. N\u00e5 er han legende.  There\u2019s a Starman waiting in the sky.", "Jeg husker fredagene best. Den fredagen i m\u00e5neden jeg hadde samla opp nok ukel\u00f8nn for husarbeid hjemme, og tok trikken ned til byen for \u00e5 fylle p\u00e5 Bowie-samlinga mi. Nyinnkj\u00f8pte batteri til discmanen s\u00e5 klart, s\u00e5 jeg kunne bruke den str\u00f8mspisende funksjonen som gjorde at den ikke hakket.", "Det var s\u00e5 klart \u00abThe Rise and fall of Ziggy Stardust and the Spiders From Mars\u00bb som var jomfruturen min inn i David Bowies univers. Deretter \u00abHunky Dory\u00bb og \u00abAladdin Sane\u00bb . \u00abDiamond Dogs\u00bb. Og \u00abLet\u2019s Dance\u00bb. En gang pr\u00f8vde jeg \u00e5 male p\u00e5 meg stripen fra \u00abAladdin Sane\u00bb i ansiktet. Jeg var \u00abJean Genie\u00bb, og tenkte ikke over at det handlet om menn som likte \u00e5 \u201df\u00e5 den i rompa\u201d. Men det var jo det som var David Bowie. Det skulle ikke spille noen rolle om man var jente eller gutt. Alle kunne v\u00e6re Ziggy og Jean Genie. Han var androgynitetens far \u2013 og mor.", "Jeg la min elsk p\u00e5 \u00abVelvet Goldmine\u00bb, og husker fortsatt da jeg og ei klassevenninne p\u00e5 ungdomsskolen dro p\u00e5 kino for \u00e5 se filmen ved samme navn, hvor Evan McGregor spilte hovedrollen som androgyn glamrocker. Soundracket til filmen huskes enda bedre, med artister som Placebo, Pulp, Teenage Fanclub og Roxy Music. Dette var en rar tid, jeg veksla mellom amerikansk vestkystpunk og britisk glam, og lurte f\u00e6lt p\u00e5 hvor jeg h\u00f8rte hjemme.  Og her ligger essensen i hva Bowie drev med: Grensesprenging. Ingen regler, alle sjangre skulle utforskes. Man trengte ikke h\u00f8re hjemme i noen b\u00e5s. Jeg husker gutta i klassen fortsatt strevde med fingerspillet til Metallicas \u00abThe Unforgiven\u00bb, mens de proklamerte at Metallica var det eneste man skulle h\u00f8re p\u00e5. Jeg eide ikke en eneste Metallica-cd, s\u00e5 Bowie ble min egen reise inn i mitt eget univers. Jeg bytta ut powerchords av Green Day med \u00abStarman\u00bb p\u00e5 gitar, og dr\u00f8mte om \u00e5 v\u00e6re Ziggy.", "Da jeg ble russ i 2003, hadde jeg \u00abLet the children lose it, let the children use it, let all the children boogie\u00bb fra Starman b\u00e5de p\u00e5 russefrakk og russekort. Jeg husker at det kom folk bort til meg og ga meg kred for det fine bildet av Bowie jeg hadde malt p\u00e5 russefrakken. Sannheten var at jeg hadde pr\u00f8vd \u00e5 male Tyler Durden, men jeg takket likevel. Skulle ha malt Ziggy.", "\u00c5ret etter dro jeg til Roskilde nesten i ens \u00e6rend for \u00e5 se Bowie, men han kansellerte. Jeg hadde nesten hjertesorg, akkurat som i dag.", "Trikketurene p\u00e5 barne- og ungdomskolen ned til After Math og Platekompaniet og opp igjen, kunne skuffe meg. Som en gang jeg kom hjem med med noe veldig rar drum\u2019n\u2019bass han hadde laget. Jeg skj\u00f8nte ingenting. Men de fleste gangene ble jeg stum av beundring. Som da han slapp \u00abHeathen\u00bb, i 2002, hvor han gjorde en kassegitarcover av The Pixies\u2019 \u00abCactus\u00bb. The Pixies kunne ikke f\u00e5tt et st\u00f8rre kompliment. Gudfaren hadde covret lille The Pixies, og Neil Youngs \u00abI\u2019ve been waiting for you\u00bb. Han overrasket alltid. Da tok jeg Bowie-pause. Jeg var avhengig, nesten. Trengte \u00e5 koble av og se \u00abnyere musikk\u00bb.", "Men han har bare fortsatt \u00e5 produsere det aller nyeste og mest grensesprengende. Alltid et hakk foran. Jeg skulle kanskje bare v\u00e6rt trofast, og holdt meg til han hele veien. Men, da hadde jeg g\u00e5tt mot hans visjon om \u00e5 hele tiden se nye veier. Derfor takker jeg han fordi han fikk meg til \u00e5 forst\u00e5 at musikk er musikk, og at sjangerb\u00e5ser er reaksjon\u00e6rt.", "LES ANMELDELSE: \u00abBlackstar\u00bb er noe for seg selv", "#minBowie", "Fra en blokk i G\u00f8teborg, via frustrert ten\u00e5ring, til gift mann og framover. Bowie var, og vil alltid v\u00e6re lydsporet.", "Da jeg skulle gifte meg var valget av David Bowies tolkning av \u00abWild is the Wind\u00bb et selvsagt \u2013 om enn noe utradisjonelt \u2013 f\u00f8rstevalg til brudevalsen.", "I f\u00f8lge min mor kan Bowie-kj\u00e6rligheten spores helt tilbake til en blokk i G\u00f8teborg, en fire m\u00e5neder gammel Martin og \u00abCat People (Putting out Fire)\u00bb som utallige ganger ristet betongveggene. Selv kom jeg meg til Bowie via industri-heltene Trent Reznor og Marilyn Manson, som la aldri skjul p\u00e5 sin sentrale inspirasjonskilde. Dette ble starten p\u00e5 et forhold som skulle vokse seg stort og uendelig betydningsfullt. Som Bowie hadde v\u00e6rt med p\u00e5 \u00e5 forme og popularisere kunstrock, ambient og new-wave opptil flere ti\u00e5r i forveien, \u00e5pnet han gradvis opp de samme klanguniversene for meg.", "Kombinasjonen fyldig katalog , egen inntekt og \u00abnice price\u00bb-hylla p\u00e5 Platekompaniet ble slik en sentral del i min musikalske dannelse. Hver perm fra f\u00f8rstegangstjenesten ble markert med en liten neve Bowie-skiver, mens jeg gravde meg ned i en musikalsk raptus som verden aldri igjen vil se maken til. Det ble ogs\u00e5 st\u00f8tte i en livssituasjon jeg mistrivdes stekt i, men ikke klarte \u00e5 komme meg unna.", "N\u00e5 har han fulgt meg et halvt liv, og b\u00e5de jeg og de fleste av de jeg noensinne har l\u00e5nt \u00f8re har mye \u00e5 takke Bowie for. Ikke at det f\u00f8rst og fremst er mannens sentrale posisjon i popmusikken som b\u00f8r huskes i dag, men heller den enorme kvaliteten, djervheten og spennvidden som kjennetegnet hans arbeid over seks ti\u00e5r.", "At de ellers st\u00f8dige trubadurene ikke hadde noe Bowie p\u00e5 repertoaret til bryllupet gikk selvf\u00f8lgelig helt greit \u2013 dagen berget og vel s\u00e5 det. Dagen i dag er imidlertid bekm\u00f8rk, og verden har br\u00e5tt blitt et langt tommere sted.", "Musikken, verden og jeg hadde nemlig ikke v\u00e6rt den samme uten David Bowie. Det var et privilegium \u00e5 dele klode med ham.", "\u00abDon't you know, you're life itself\u00bb", "LES P\u00c5 PLUSS: \u00abHan er som oss, en vanlig d\u00f8delig med supermann-potensial. Vi kjenner ham s\u00e5 godt, og f\u00e5r aldri helt taket p\u00e5 ham\u00bb", "#minBowie", "David Bowie var bokstavelig talt en ledestjerne.", "Jeg husker da jeg skulle pr\u00f8ve \u00e5 skaffe meg en oversikt over popul\u00e6rmusikkhistorien rundt konfirmasjonstid. Bowie kunne brukes i alle ti\u00e5r.", "Sekstitallets romfart , psykedelia og musikalsk sjangerpr\u00f8ving ble posisjonert med flittig bruk av Space Oddity.", "Glam og protopunk ble forklart for meg av Ziggy fra tidlig s\u00f8ttitall.", "Seins\u00f8ttitallets mer kunstnieriske new wave og prog ble \u00e5pnet av Berlintrilogien.", "Hele \u00e5ttitallslyden l\u00e5 der i Let's Dance - hele plata.", "Nitti\u00e5renes kaotiske industrilyd fikk en egen forklaring med Outside og Earthling.", "Og totusentallsplatene var lyden av en evigaktuell legende.", "En ledestjerne har falt. Tittelen p\u00e5 hans siste plate kunne ikke v\u00e6rt mer treffende."]}, {"field": "category0", "value": "kultur"}, {"field": "contenthash", "value": "f5efbdb1530fef2f0135a6dcb8483f56ed2c2440c19470b9d20b15b0a08ed93d"}, {"field": "createtime", "value": "2016-01-11T17:14:46.000Z"}, {"field": "description", "value": "Adressa-skribentenes farvel med David Bowie."}, {"field": "dominantimage", "value": "http://www.adressa.no/incoming/article12015769.ece/ows4rj/ALTERNATES/w980-default/tacb79f5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e8c87b0d430959a4428aa6958233980f956bcbc.jpg?598d8e54"}, {"field": "dominantthumbnaildimensions", "value": "300x169"}, {"field": "heading", "value": ["\u00abDet var et privilegium \u00e5 dele klode med ham\u00bb -adressa.no", "Vegard Enlid", "Tone Sofie Aglen", "Terje Eidsv\u00e5g", "Stian Wallum:", "Kari Kristensen:", "Martin Anfinsen:", "Gustav Borgersen"]}, {"field": "id", "value": "6e8c87b0d430959a4428aa6958233980f956bcbc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["the", "h\u00f8r", "the children", "let the children", "musikk", "verden", "dag", "plata"]}, {"field": "kw-entity", "value": ["don", "herodes", "joy divisjon", "putting", "after math og platekompaniet", "bowie og the thin white duke", "one day", "fona", "scary monsters", "heathen", "heroes", "metallica", "blue jean", "let", "dance", "outside og earthling", "placebo", "cat people", "bowies low", "aladdin sane", "lemmy", "starman", "berlintrilogien", "chance", "mick jagger", "green day", "lodger", "blackstar", "hunky dory", "platekompaniet", "jakobsli", "the pixies", "munkegata", "lazarus", "after math", "where are we now", "hello spaceboy", "new kids on the block", "pulp", "ziggy stardust"]}, {"field": "kw-location", "value": ["europa", "warszawa", "london", "roskilde", "g\u00f8teborg", "cactus", "bari", "los angeles", "berlin", "bowie"]}, {"field": "kw-pageclass", "value": "article"}, {"field": "kw-person", "value": ["evan mcgregor", "neil youngs", "martin anfinsen", "tyler durden", "trent reznor", "robert fripp", "marilyn manson", "david bowie", "jean genie", "diamond dogs", "lloyd cole"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article12015769.ece/ows4rj/ALTERNATES/w980-default/tacb79f5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet var et privilegium \u00e5 dele klode med ham\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/01/11/%C2%ABDet-var-et-privilegium-%C3%A5-dele-klode-med-ham%C2%BB-12015489.ece"}, {"field": "pageclass", "value": ["article"]}, {"field": "publishtime", "value": "2016-01-11T17:06:23.000Z"}, {"field": "recs-articleid", "value": "12015489"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-01-11T17:06:23.000Z"}, {"field": "recs-rawtitle", "value": "\u00abDet var et privilegium \u00e5 dele klode med ham\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Adressa-skribentenes farvel med David Bowie."}, {"field": "thumbnail", "value": "http://content-thumbnail.cxpublic.com/content/thumbnail200x150/6e8c87b0d430959a4428aa6958233980f956bcbc.jpg?598d8e54"}, {"field": "thumbnailfullheightdimensions", "value": "200x3553"}, {"field": "timestamp", "value": "2017-08-11T11:00:36.000Z"}, {"field": "title", "value": "#MinBowie"}, {"field": "url", "value": "http://www.adressa.no/kultur/2016/01/11/%c2%abDet-var-et-privilegium-%c3%a5-dele-klode-med-ham%c2%bb-12015489.ece"}, {"field": "urlhash", "value": "6e8c87b0d430959a4428aa6958233980f956bcbc"}], "score": 0.44932574, "siteId": "9222270286501375973", "id": "6e8c87b0d430959a4428aa6958233980f956bcbc"}

