{"fields": [{"field": "modifiedtime", "type": "time", "value": "2014-03-27T05:30:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "geir amundsen"}, {"field": "body", "value": ["Saken oppdateres.", "Gjennomsiktige TV-er, b\u00f8yelige og uknuselige mobiler, lynraske prosessorer, supereffektive solceller og mer energieffektive fly. Det finnes tilsynelatende knapt den ting graf\u00e9n ikke kan gj\u00f8re bedre. Ikke rart det gjerne blir omtalt som et mirakelmateriale.", "Det karbonbaserte nanomaterialet ble oppdaget i 2004 da forskerne Andre Geim og Konstantin Novoselov ved universitetet i Manchester klarte \u00e5 isolere ett enkelt lag karbon fra en kullbit ved hjelp av en helt vanlig tape. En oppdagelse som ga dem nobelprisen i fysikk 2010.", "- Jeg pleier \u00e5 si at graf\u00e9n er som en tikjemper som har verdensrekord i \u00e5tte grener. Det gj\u00f8r at mulighetene virker nesten ubegrensede om vi bare setter graf\u00e9n sammen med andre materialer til komponenter og systemer, uten at graf\u00e9n mister sine rekordartede egenskaper.", "Det sier Helge Weman, professor i nanoelektronikk ved NTNU i Trondheim og medgr\u00fcnder av selskapet Crayonano som sitter p\u00e5 de kommersielle rettighetene til teknologien han og et forskerteam ved NTNU patenterte i 2012.", "Som de f\u00f8rste i verden klarte teamet \u00e5 f\u00e5 halvleder nanotr\u00e5der til \u00e5 vokse p\u00e5 graf\u00e9n. Halvledere danner grunnlaget for moderne mikroelektronikk og er en n\u00f8dvendig bestanddel i komponenter som dioder og transistorer.", "- Det gir oss muligheten til \u00e5 utvikle en helt ny generasjon elektronikk- og fotonikk-komponenter, som h\u00f8yeffektive solceller og lysdioder. Disse komponentene er ogs\u00e5 sv\u00e6rt lette og b\u00f8yelige.", "I f\u00f8rste omgang tror Weman vi vil f\u00e5 se graf\u00e9n i komposittmaterialer i superbatterier, sensorer, fleksible ber\u00f8ringsskjermer, solceller og LED-lys. Om kanskje 10-15 \u00e5r kan det muligens brukes i superraske og energieffektive datamaskiner.", "Forskere ved Berkeley-universitetet i California skal nylig ha utviklet en helt ny nanotr\u00e5d av graf\u00e9n, en leder som angivelig skal kunne flytte informasjon 1000 ganger raskere enn noe annet materiale i dag, skriver forskningsnettstedet Phys.org . Weman synes dette er sv\u00e6rt interessante forskningsresultater.", "- Det er spesielt imponerende at de klarte \u00e5 produsere slike karbon-nanotr\u00e5der som bare er ett atom tykke og titalls atomer brede. Det gj\u00f8r at elektroner beveger seg ballistisk, uten \u00e5 kollidere, som i en superleder med en hastighet omtrent 10 ganger raskere enn i \u00abvanlig\u00bb graf\u00e9n, og dette uten \u00e5 avgi noen varme, forklarer Weman.", "NTNU-professoren tror likevel rene graf\u00e9n-kretser er veldig langt unna, hvis det overhodet lar seg gj\u00f8re, og viser til utfordringen med \u00e5 integrere milliarder av slike karbon-nanotr\u00e5der med en n\u00f8yaktighet p\u00e5 nesten hver eneste karbonatom.", "Fagredakt\u00f8r J\u00f8rgen Elton Nilsen i teknologinettstedet Hardware.no mener det ikke er noen overdrivelse \u00e5 kalle graf\u00e9n et mirakelmateriale.", "- Nesten ukentlig ser vi nye bruksomr\u00e5der, fra sikring av tr\u00e5dl\u00f8se nettverk til helsebehandling. Men felles for alle er at graf\u00e9n fortsatt er et produkt som utvikles i laboratorier, og masseproduksjonen av kommersielle produkter er fortsatt noen \u00e5r frem i tid, sier Nilsen.", "St\u00f8rst potensial ser han innen elektronikkindustrien og muligheten halvledere p\u00e5 graf\u00e9n gir til \u00e5 erstatte silisium.", "- Bransjen sliter med \u00e5 videreutvikle halvledere p\u00e5 silisium, og de lovende taktene graf\u00e9n viser, er en viktig grunn til at store selskaper som Samsung og IBM, for ikke \u00e5 glemme EU, pumper milliarder inn i denne forskningen.", "Avdelingsdirekt\u00f8r Per Schwarze ved Folkehelseinstituttet forteller at man f\u00f8lger utviklingen av nanoteknologien n\u00f8ye og ser p\u00e5 b\u00e5de nanopartikler i luft og i produkter.", "- Noe av utfordringen er at det finnes veldig mange varianter av de ulike nanomaterialene, og at det stadig kommer flere. Ikke ulikt utviklingen vi i sin tid opplevde med nye kjemiske produkter, sier Schwarze.", "Han forteller at man forel\u00f8pig ikke har sett p\u00e5 graf\u00e9n spesielt, men i f\u00f8rste rekke har hatt fokus p\u00e5 diverse oksider, som titandioksid.", "- Fordi vi i liten grad vet om i hvor stort omfang partiklene kommer inn i kroppen, snakker man om mulig helserisiko. S\u00e5 langt har man avdekket sm\u00e5 mulige helserisikoer for noen partikler, mens mulig risiko for effekter av karbon nanor\u00f8r synes \u00e5 v\u00e6re langt h\u00f8yere.", "Schwarze understreker at det \u00e5 puste inn nanopartikler er noe vi mennesker alltid har gjort, i form av forurensning fra forbrenning av biomasse og senere ved eksos fra motorer. Eksponeringen for disse er langt h\u00f8yere og det er forbundet med helseeffekter.", "Fakta: Graf\u00e9n", "200 ganger sterkere enn st\u00e5l.", "Leder str\u00f8m 100 ganger raskere enn silisium.", "Leder varme bedre enn kobber og diamant.", "Er det tynneste materiale som er fremskaffet.", "Er fleksibelt og kan strekkes ut med 20 prosent uten \u00e5 bli \u00f8delagt.", "Gjennomsiktig for lys, men slipper ikke igjennom noen gasser.", "Kan filtrere vann (graf\u00e9noksid)."]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "791bd017a700217d32ddd8c15610a43777768c3222ac53fa56fd891d2fcad54d"}, {"field": "createtime", "value": "2017-04-30T19:12:38.000Z"}, {"field": "description", "value": "- Mulighetene virker nesten ubegrensede, sier NTNU-professor."}, {"field": "dominantimage", "value": "http://www.adressa.no/incoming/article9390539.ece/ALTERNATES/w980-default/riks000691568-J33LZhkY3b.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4d9266405f9c3f39bda9d645b9b143dc796d17b8.jpg?59823a69"}, {"field": "dominantthumbnaildimensions", "value": "300x169"}, {"field": "heading", "value": ["Dette er fremtidens supermateriale -adressa.no", "- Verdensrekord i \u00e5tte grener", "Tidlig stadium", "Helserisiko?"]}, {"field": "id", "value": "4d9266405f9c3f39bda9d645b9b143dc796d17b8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "education"}, {"field": "kw-company", "value": "samsung"}, {"field": "kw-concept", "value": ["graf\u00e9n", "ganger raskere"]}, {"field": "kw-entity", "value": ["folkehelseinstituttet", "phys", "per schwarze", "andre geim", "andre geim og konstantin novoselov", "crayonano", "hardware"]}, {"field": "kw-location", "value": ["california", "trondheim", "berkeley", "manchester"]}, {"field": "kw-pageclass", "value": "article"}, {"field": "kw-person", "value": ["konstantin novoselov", "helge weman", "j\u00f8rgen elton nilsen"]}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article9390539.ece/ALTERNATES/w980-default/riks000691568-J33LZhkY3b.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er fremtidens supermateriale"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article9390547.ece"}, {"field": "pageclass", "value": ["article"]}, {"field": "publishtime", "value": "2014-03-26T20:54:53.000Z"}, {"field": "recs-articleid", "value": "9390547"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-03-26T20:54:53.000Z"}, {"field": "recs-rawtitle", "value": "Dette er fremtidens supermateriale -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "- Mulighetene virker nesten ubegrensede, sier NTNU-professor."}, {"field": "thumbnail", "value": "http://content-thumbnail.cxpublic.com/content/thumbnail200x150/4d9266405f9c3f39bda9d645b9b143dc796d17b8.jpg?59823a69"}, {"field": "thumbnailfullheightdimensions", "value": "200x1972"}, {"field": "timestamp", "value": "2017-08-02T20:47:37.000Z"}, {"field": "title", "value": "Dette er fremtidens supermateriale"}, {"field": "url", "value": "http://www.adressa.no/forbruker/digital/article9390547.ece"}, {"field": "urlhash", "value": "4d9266405f9c3f39bda9d645b9b143dc796d17b8"}], "score": 0.6565361, "siteId": "9222270286501375973", "id": "4d9266405f9c3f39bda9d645b9b143dc796d17b8"}

