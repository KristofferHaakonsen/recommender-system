{"fields": [{"field": "modifiedtime", "type": "time", "value": "2016-06-22T14:47:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kongehuset", "kongeparet", "Kongesigningen", "Kongeparets 25-\u00e5rsjubileum", "Folk"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "\u2013 Det skjer jo s\u00e5 mye i Tr\u00f8ndelag som vi vil v\u00e6re med p\u00e5. Nidarosdomen betyr dessuten mye for hele familien. Her har vi hatt \u00e9n kroning, to signinger og ett bryllup. Det skaper sterke b\u00e5nd, sa kong Harald til Adresseavisen under kroningsjubileet i 2006.", "Kongefamilien har gjennom alle \u00e5r hatt et n\u00e6rt forhold til Trondheim og Adresseavisen har fulgt de fleste av kongeparets bes\u00f8k i Trondheim. Se bildene og les hva avisen skrev fra noen av bes\u00f8kene:", "Signingen 23. juni i 1991 ble en festhelg. Men f\u00f8r de kunne feires som konge og dronning m\u00e5tte biskop Finn Wagle vigsles. Det skjedde 28. april 1991 og kongeparet var selvf\u00f8lgelig til stede.", "Vigslingsgudstjenesten var kongeparets f\u00f8rste oppdrag etter kong Olavs begravelse i januar samme \u00e5r. Kongen var kledd i H\u00e6rens gallauniform, mens Sonja var if\u00f8rt en enkel svart drakt. Hoffsorgen varte frem til 16. mai, men Slottet gjorde et unntak for vigslingen, het det i reportasjen som sto p\u00e5 trykk 29. april 1991.", "- Rent personlig vil jeg si at det er en s\u00e6rskilt glede \u00e5 f\u00e5 v\u00e6re til stede i kirken hvor min far og min farfar markerte begynnelsen p\u00e5 sin kongegjerning, sa kong Harald i sin korte tale til Wagle under lunsjen i Erkebispeg\u00e5rden.", "I sin tale pekte Kongen ogs\u00e5 p\u00e5 Nidarosdomens spesielle stilling. - Uten forkleinelse for andre domkirker kommer man ikke utenom at Nidarosdomen st\u00e5r i en s\u00e6rstilling med sin internasjonale og nasjonale tradisjon.", "- Det er tankevekkende \u00e5 vite at Nidarosdomen var blant de fire mest bes\u00f8kte valfartsstedene i Europa i middelalderen. Bare tre andre steder fikk bes\u00f8k av flere pilegrimer enn Nidarosdomen, sa Kongen i sin hilsen til den nye biskopen i Nidaros.", "Midt i mellom vigslingen og signingen, den 1. juni 1991, ble tidenes massebryllup arrangert i Trondheim. 19 par giftet seg p\u00e5 samme tid, de fleste i Nidarosdomen, og ble feiret p\u00e5 Torvet av tusenvis av mennesker etterp\u00e5.", "N\u00e5 er kongeparet nok en gang p\u00e5 vei til Trondheim og kong Harald og dronning Sonja har gitt uttrykk for at jubileumsgudstjenesten i Nidarosdomen blir et h\u00f8ydepunkt under jubileumsreisen.", "\u00abEn smilende Kong Harald hilste lensmennene da de paraderte i Trondheim sentrum l\u00f8rdag formiddag. Hans Majestet Kongen var til stede under lensmennenes store jubileumshelg, og i ti minutter kunne Trondheims befolkning hilse b\u00e5de Konge og lensmann. Sjelden har s\u00e5 mange av \u00f8vrigheten v\u00e6rt samlet p\u00e5 et sted, og sjelden har vel lensmennene v\u00e6rt s\u00e5 stolte og smilt s\u00e5 bredt som de gjorde l\u00f8rdag. De hadde blankpusset b\u00e5de gullknapper og svartsko, buksa var nypresset, slipset satt rett og ryggen var enda rakere enn vanlig. Det var deres jubeldag, og til deres lykke s\u00f8rget sola for en str\u00e5lende feiring. To jubileer skulle markeres: 800 \u00e5r med lensmenn i Norge og 100 \u00e5r med Norges lensmannslag\u00bb.", "\u00abKongen gledet seg p\u00e5 arrang\u00f8renes vegne. Glad ble kong Harald ogs\u00e5 da ordf\u00f8rer Marvin spanderte kake, med 60 lys i kongehytta. \u2013 Han er s\u00e5 forn\u00f8yd, s\u00e5, sier ordf\u00f8rer Marvin Wiseth. Han tilbrakte hele dagen sammen med de kongelige. \u2013 Vi f\u00e5r stadig komplimenter fra kongetribunen, og takker s\u00e5 beskjedent vi kan, sier ordf\u00f8reren. Han benekter ikke engang p\u00e5standene om at ogs\u00e5 Gud er tr\u00f8nder, slik v\u00e6ret ordnet seg\u00bb.", "25. februar:", "\u00abI g\u00e5r kom det norske kongeparet p\u00e5 bes\u00f8k til de frivillige. S\u00e5 overraskende var det, at de mange rundt lunsjbordene ikke f\u00f8r etter et par-tre minutter fikk summet seg til en applaus. Da var den til gjengjeld s\u00e5 hjertelig at det runget i veggene p\u00e5 garasjebygningen i Sivilforsvarsleiren. Innenfor det kulinariske kan vi rapportere at det ble servert ekte norske kj\u00f8ttkaker med brun saus, potetstappe og ertestuing\u00bb.", "Ni \u00e5r gamle Tiril Fl\u00f8isand Tronvold er ikke det minste nerv\u00f8s for \u00e5 lese Norges kongesang foran kongefamilien og tusen gjester i Nidarosdomen torsdag.", "\u00abDronningen fikk tydelig lagt for dagen sin store kunstinteresse p\u00e5 denne runden, og uttrykte begeistring over det hun fikk se i Trondheim Kunstmuseum, Trondhjems Kunstforening og Nordenfjeldske Kunstindustrimuseum. Godt likte hun ogs\u00e5 ikonutstillingen som var under montering i Museet i Erkebispeg\u00e5rden\u00bb.", "Hun fikk ogs\u00e5 en omvisning av billedkunster H\u00e5kon Bleken som hadde en stor utstilling i museet denne sommeren:", "\u00abBleken er naturligvis ingen fremmed kunstner for Dronningen; i Stiftsg\u00e5rden henger Blekens signingsbilde fra 1991, og han har portrettert kong Olav, men hun viste ogs\u00e5 tydelig innsikt i mye av Blekens \u00f8vrige produksjon. Spesielt lenge stoppet Sonja opp ved en av hans store kulltegninger p\u00e5 utstillingen. Noen impulskj\u00f8p ble det ikke, men hedersgjesten ba i hvert fall om \u00e5 f\u00e5 med seg katalog med prisliste tilbake til Slottet ...\u00bb.", "\u00abI 1958 tok Monrad Kjellby (81) de offisielle signingsbildene av kong Olav og hans familie. I g\u00e5r m\u00f8tte han kong Harald som bare var 21 \u00e5r p\u00e5 de historiske familiefotografiene. \u2013 Jeg har aldri v\u00e6rt s\u00e5 nerv\u00f8s i hele mitt liv, sa Kjellby om fotooppdraget i Stiftsg\u00e5rden 22. juni 1958. Sammen med sin dav\u00e6rende sjef, Eilif Schr\u00f8der, skapte han det monumentale bildet av kongen og hans n\u00e6rmeste\u00bb.", "\u00ab- De stoppet ganske lenge foran bildet og snakket om personene som var med. Kongen visste navnet p\u00e5 alle sammen, sier Kjellby. Han h\u00e5ndhilste b\u00e5de p\u00e5 kongen og dronningen og snakket med dem. Kjellby har ogs\u00e5 flere andre fotografier med p\u00e5 utstillingen fra sitt lange liv som kongelig pressefotograf i Adresseavisen\u00bb.", "25. mai 2002: Kong Harald talte til brudeparet prinsesse M\u00e4rtha og Ari Behn", "\u00abKong Harald sjarmerte hele folket med sin bryllupstale i g\u00e5r. Med humor og varme hyllet han sin datter og hennes nybakte ektemann. \u2013 Ingen av dere er hva man kan karakterisere som A4-mennesker. Dere finner deres egen vei, og den veien er ofte b\u00e5de spennende, original og uventet, sa kongen idet han markerte at bryllupet avsluttet en av livets viktigste faser for ham og Sonja\u00bb.", "27. mai 2002: Dronning Sonja snakker med pressen etter tre dager lang bryllupsfeiring av datteren prinsesse M\u00e4rtha og ektemannen Ari Behn", "\u00ab- Jeg er meget forn\u00f8yd, smilte en opplagt Dronning Sonja etter den tre dager lange bryllupsfeiringen i Trondheim. Mens byen hvilte i bakrus, benyttet Dronningen anledningen til et bes\u00f8k ved kunstindustrimuseet. Bes\u00f8kende i midtbyen sperret opp \u00f8ynene da selveste dronning Sonja kom spaserende over Torvet tidlig l\u00f8rdag formiddag. Ved halv elleve-tiden gikk hun den korte veien fra Stiftsg\u00e5rden og opp til Nordenfjeldske kunstindustrimuseum, og en time senere vandret hun den samme veien tilbake sammen med hoffintendant Lise Harlem og en sikkerhetsvakt\u00bb.", "\u00ab- Er det noe tr\u00f8ndere kan, s\u00e5 er det \u00e5 stelle i stand festlige lag, smilte en opplagt kong Harald under hundre\u00e5rsmarkeringen p\u00e5 Torvet i g\u00e5r.", "Kongeparet kastet glans over alt fra festgudstjeneste til middelaldermarked og ridderturnering. Kongeparet var str\u00e5lende forn\u00f8yde med den begivenhetsrike dagen. Til Adresseavisen sa kong Harald at folkefesten kunne minne om tusen\u00e5rsjubileet i 1997.", "- Det begynner \u00e5 n\u00e6rme seg tilstandene fra da, sa kongen\u00bb.", "200 barn i Trondheim har laget tegninger for \u00e5 hylle kongeparet, som p\u00e5 torsdag feirer at det er 25 \u00e5r siden de ble signet i Nidarosdomen .", "\u00abTr\u00f8ndere i solskinn \u00f8nsket i g\u00e5r kongeparet og Kronprinsparet velkommen til kroningsjubileet i Trondheim. Kongeparet og Kronprinsparet ankom Ravnkloa i Trondheim i g\u00e5r formiddag og ble m\u00f8tt av tr\u00f8ndere som sto som sild i t\u00f8nne for \u00e5 se de kongelige. Parene ble m\u00f8tt av offisielle representanter av blant andre ordf\u00f8rer Rita Ottervik, fylkesordf\u00f8rer Tore O. Sandvik, fylkesmann K\u00e5re Gj\u00f8nnes og biskop Finn Wagle. Domkirken barnehage og barn fra Barnas hus hadde egen \u00abb\u00e5s\u00bb der de kunne se n\u00e5r de kongelige fikk oppleve utdrag fra teaterforestillingen Fisk av Inclusive Dance Company\u00bb.", "Senere p\u00e5 dagen intervjuet journalist Halldis Nerg\u00e5rd kongeparet i Stiftsg\u00e5rden:", "\u00ab- Det virker som ogs\u00e5 kongefamilien er sterkt knyttet til Tr\u00f8ndelag. Dere er her ofte p\u00e5 bes\u00f8k?", "- Det skjer jo s\u00e5 mye i Tr\u00f8ndelag som vi vil v\u00e6re med p\u00e5. Nidarosdomen betyr dessuten mye for hele familien. Her har vi hatt \u00e9n kroning, to signinger og ett bryllup. Det skaper sterke b\u00e5nd, p\u00e5peker kongen\u00bb.", "\u00ab- P\u00e5 tidlige morgener har jeg hatt mange fine joggeturer i Bymarka. Jeg har ogs\u00e5 g\u00e5tt p\u00e5 ski \u2013 b\u00e5de der og mange andre steder i Tr\u00f8ndelag. Ladestien er ogs\u00e5 vakker \u2013 og parkanlegget rundt Ringve. Midt-Norge har s\u00e5 mye \u00e5 by p\u00e5 av b\u00e5de natur og kultur. Norgeshistorien m\u00f8ter oss flere steder innover fjorden. Det tenkte vi p\u00e5 i dag, da Kongeskipet seilte inn mot byen i godv\u00e6ret, sier dronningen.", "23. juni 2006:", "\u00abMidt blant folket, i et festpyntet Trondheim sentrum, erkl\u00e6rte kong Harald tydelig sine og familiens f\u00f8lelser for Tr\u00f8ndelag: \u2013 N\u00e5 er vi alle skaptr\u00f8ndere! Ordene falt etter en dag fylt av sol og varme, hjertelige ord og toner og en h\u00f8ytidelig markering av kroningsjubileet i Nidarosdomen\u00bb.", "\u00abNettopp det r\u00f8ffe ved utstillingslokalet synes dronning Sonja passer godt til kj\u00f8ret\u00f8yutstillingen: \u2013 Det gir f\u00f8lelsen av et gatelegeme, sier hun.", "N\u00e5r prosjektleder Sissel Guttormsen viser kongeparet rundt, er det dronningen som stiller flest sp\u00f8rsm\u00e5l. Interessert studerer hun dronning Mauds karjol. Dronning Maud kj\u00f8rte selv, ogs\u00e5 med den lille prinsen Olav bakp\u00e5.", "Modig dronning", "\u2013 Hun m\u00e5 ha v\u00e6rt meget modig, konstaterer dronning Sonja.", "Kong Harald nikker gjenkjennende til en av fluktbilene fra krigen. \u2013 Den husker jeg godt.", "Han sl\u00e5r ogs\u00e5 opp sin karakteristiske kongelatter. Det er n\u00e5r Sissel Guttormsen forteller om kroningsferden i 1906. Journalistene kom etter, mange p\u00e5 sykkel. S\u00e6rlig de danske strevde. De utbr\u00f8t: De norske fjellene er oppskrytt. Det g\u00e5r jo bare oppover!\u00bb", "\u00abkongeparet og 1000 gjester er nemlig p\u00e5 plass for \u00e5 hedre Grunnloven av 1814 og fellesskapet mellom landets kirkesamfunn. Mellom et kobbel av journalister finner vi blant annet statsminister Erna Solberg, ordf\u00f8rer Rita Ottervik og ledere for kirkesamfunn som Pinsebevegelsen, Den ortodokse kirke og Metodistkirken. En fotograf t\u00f8rker svetten og sikter inn kameralinsen p\u00e5 nytt\u00bb.", "\u00abKlokken er 18.05 og kongeparet skal forlate feiringen. Kameramennene og et massivt pressekorps st\u00e5r p\u00e5 rekke og rad langs veien der kongen og dronningen skal g\u00e5 fra teltet og ut i limousinen. Men de som hadde sett for seg et dybdeintervju, m\u00e5tte nok skuffet se kongeparet rusle blide og forn\u00f8yde forbi. Kongen tok seg tid til en kjapp kommentar f\u00f8r de dro tilbake til Kongeskipet de ankom Trondheim med tidligere p\u00e5 dagen.", "\u2013Det var fantastisk!\u00bb", "Og helt til slutt: I spalten Den gang da skriver denne uka om jenta stakk fra mora mens de ventet p\u00e5 de kongelige i 1991."]}, {"field": "category0", "value": "pluss"}, {"field": "contenthash", "value": "b7cc9cb4cc39d5ca171a2a1c8c7cd7f93c6d21cf0b5314dd80e5aeae9e7df870"}, {"field": "createtime", "value": "2016-06-22T13:48:52.000Z"}, {"field": "description", "value": "Bergen har f\u00e5tt flest bes\u00f8k av kong Harald og dronning Sonja de siste 25 \u00e5rene. I alt har de bes\u00f8kt vestlandshovedstaden 80 ganger. Trondheim er p\u00e5 andreplass med 41 bes\u00f8k."}, {"field": "dominantimage", "value": "http://www.adressa.no/pluss/article12929787.ece/cvubj7/ALTERNATES/w980-default/1997%20VM-1997-6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29182c88176158fbb979112697be8eb14c3c9939.jpg?5983968d"}, {"field": "dominantthumbnaildimensions", "value": "300x169"}, {"field": "heading", "value": ["- Er det noe tr\u00f8ndere kan, s\u00e5 er det \u00e5 stelle i stand festlige lag -adressa.no", "29. april 1991: Biskop Finn Wagle ble vigslet i Nidarosdomen", "21. juni 1993: Kong Harald deltok p\u00e5 jubileene 800 \u00e5r med lensmenn i Norge og 100 \u00e5r med Norges lensmannslag", "22. februar 1997: Kong Harald og dronning Sonja var p\u00e5 ski-VM og feiret dessuten kongens 60-\u00e5rsdag", "3. juni 1999: Dronning Sonja bes\u00f8kte Ringve Museum og flere andre trondheimsmuseer", "24. mai 2002: Dronning Sonja og kong Harald s\u00e5 utstillingen \u00abKongenes by\u00bb i Trondhjems Kunstforening, med blant annet signingsbildene av kong Olav og hans familie", "1. august 2005: Kongeparet bes\u00f8kte Olavsfestdagene", "22. juni 2006: Kroningsjubileet, 100-\u00e5rsjubileet for kroningen av Kong Haakon og Dronning Maud i 1906", "4. juni 2013: \u00c5pning av utstillingen \u00abFra Berliner til Buick\u00bb p\u00e5 Dora i Trondheim", "2014: Feiring av Grunnloven av 1814 og fellesskapet mellom landets kirkesamfunn"]}, {"field": "id", "value": "29182c88176158fbb979112697be8eb14c3c9939"}, {"field": "keyword", "value": ["Kongehuset", "kongeparet", "Kongesigningen", "Kongeparets 25-\u00e5rsjubileum", "Folk"]}, {"field": "keywords", "value": "Kongehuset,kongeparet,Kongesigningen,Kongeparets 25-\u00e5rsjubileum,Folk"}, {"field": "kw-category", "value": "pluss"}, {"field": "kw-classification", "value": "arts-and-entertainment"}, {"field": "kw-company", "value": "inclusive dance company"}, {"field": "kw-concept", "value": ["sterke b\u00e5nd", "kongeparets bes\u00f8k", "skaper sterke", "landets kirkesamfunn", "stand festlige", "kong", "skaper sterke b\u00e5nd", "l\u00f8rdag formiddag"]}, {"field": "kw-entity", "value": ["nidarosdomen", "kongeskipet", "buick", "nordenfjeldske", "kongesigningen", "hans majestet kongen", "museet", "fra berliner", "m\u00e4rtha", "nordenfjeldske kunstindustrimuseum", "blekens", "kong haakon", "nidaros", "erkebispeg\u00e5rden", "monrad kjellby", "trondheim kunstmuseum", "h\u00e6rens", "metodistkirken", "dronningen", "ringve museum", "dronning sonja", "trondhjems kunstforening", "olav", "dronning maud", "grunnloven", "barnas", "stiftsg\u00e5rden", "torvet", "slottet", "fisk", "kongenes", "gud", "kongeparets 25", "bymarka", "kong harald", "kronprinsparet", "adresseavisen", "kong haakon og dronning maud", "m\u00e4rtha og ari behn", "konge"]}, {"field": "kw-location", "value": ["maud", "europa", "tr\u00f8ndelag", "norge", "dora"]}, {"field": "kw-pageclass", "value": "article"}, {"field": "kw-person", "value": ["finn wagle", "eilif schr\u00f8der", "sissel guttormsen", "ari behn", "marvin wiseth", "tiril fl\u00f8isand tronvold", "h\u00e5kon bleken", "erna solberg", "tore o. sandvik", "lise harlem", "k\u00e5re gj\u00f8nnes", "rita ottervik", "halldis nerg\u00e5rd"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article12929787.ece/cvubj7/ALTERNATES/w980-default/1997%20VM-1997-6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Er det noe tr\u00f8ndere kan, s\u00e5 er det \u00e5 stelle i stand festlige lag"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/06/22/Er-det-noe-tr%C3%B8ndere-kan-s%C3%A5-er-det-%C3%A5-stelle-i-stand-festlige-lag-12931208.ece"}, {"field": "pageclass", "value": ["article"]}, {"field": "publishtime", "value": "2016-06-22T14:47:07.000Z"}, {"field": "recs-articleid", "value": "12931208"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-06-22T14:47:07.000Z"}, {"field": "recs-rawtitle", "value": "- Er det noe tr\u00f8ndere kan, s\u00e5 er det \u00e5 stelle i stand festlige lag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Bergen har f\u00e5tt flest bes\u00f8k av kong Harald og dronning Sonja de siste 25 \u00e5rene. I alt har de bes\u00f8kt vestlandshovedstaden 80 ganger. Trondheim er p\u00e5 andreplass med 41 bes\u00f8k."}, {"field": "thumbnail", "value": "http://content-thumbnail.cxpublic.com/content/thumbnail200x150/29182c88176158fbb979112697be8eb14c3c9939.jpg?5983968d"}, {"field": "thumbnailfullheightdimensions", "value": "200x3628"}, {"field": "timestamp", "value": "2017-08-03T21:33:01.000Z"}, {"field": "title", "value": "Gjenopplev kongeparets 41 trondheimsbes\u00f8k"}, {"field": "url", "value": "http://www.adressa.no/pluss/2016/06/22/Er-det-noe-tr%c3%b8ndere-kan-s%c3%a5-er-det-%c3%a5-stelle-i-stand-festlige-lag-12931208.ece"}, {"field": "urlhash", "value": "29182c88176158fbb979112697be8eb14c3c9939"}], "score": 0.5854758, "siteId": "9222270286501375973", "id": "29182c88176158fbb979112697be8eb14c3c9939"}

