{"fields": [{"field": "modifiedtime", "type": "time", "value": "2012-04-17T07:39:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "29. januar ga bystyret klarsignal for \u00e5 rasere ytterligere et stykke bylandskap. Offeret denne gang var Bangg\u00e5rden, men ogs\u00e5 bymilj\u00f8et ved torvet og langs Bersvendveita. Bangg\u00e5rden er en treetasjes murleieg\u00e5rd fra 1870-tallet, og trolig den f\u00f8rste bygningen i det nordenfjeldske av en type som skulle dominere byggingen i byen i et halvt \u00e5rhundre. Den ble betegnet som klart verneverdig av byantikvaren allerede i 1982. If\u00f8lge den nye planen skal ogs\u00e5 den s\u00e6rpregete fl\u00f8yen som i 1913 ble bygd for \u00e5 forbinde dav\u00e6rende hotell Augustin med leieg\u00e5rden rives. Sammen danner disse \u00abviktige ledd i den historiske lesbarheten av byens urbanisering\u00bb, som antikvarene i fylkeskommunen formulerte det. For byens borgere har disse bygningene ogs\u00e5 f\u00f8lelsesmessige kvaliteter av et annet slag. De har v\u00e6rt rammen rundt en rekke virksomheter og binder oss sammen med tidligere generasjoner: Her drev Peder Martin Lysest\u00f8ls farmor frisersalong; her bodde familien til Jo Benkow f\u00f8r krigen i en kombinert leilighet og fotoatelier; her har folk g\u00e5tt p\u00e5 konditori og bar.", "Vi har opplevd flere svekkelser av bymilj\u00f8et i de senere \u00e5r, og ordf\u00f8rere av skiftende politisk farge har st\u00e5tt med gr\u00e5tkvalt stemme ved branntomtene. Det nye n\u00e5 er at rasering av verdifull bebyggelse blir standard der hvor eiendomsutviklere ikke synes de f\u00e5r nok profitt ut av en tomt, jf rivingen av b\u00e5de s\u00e6rpregede jugendbygninger og eldre trebygninger i Bristolkvartalet (nye Comfort hotell) for etableringen av byens mest \u00aburbane, trendy og rocka\u00bb hotell.", "Man undrer p\u00e5 hva det er som skjer i Trondheim, og mange peker p\u00e5 problemene med \u00e5 ivareta Midtbyplanen. I en kronikk i Adressa (01.09.2008) legger Jan Bojer Vindheim langt p\u00e5 vei skylden p\u00e5 politikerne som synes \u00e5 mene at det er viktigere \u00ab\u00e5 f\u00f8lge de r\u00e5dende arkitektoniske moter enn \u00e5 verne Midtbyens s\u00e6regne historiske egenart\u00bb. Det er nok ikke det eneste problemet. Det synes \u00e5 herske en generell viljesvakhet n\u00e5r det gjelder \u00e5 leve opp til alle de fjonge planene og intensjonene; listen av fors\u00f8mmelser er lang. Selv om de folkevalgte sikkert kan klandres for manglende styringsvilje, m\u00e5 de nok dele dette ansvaret med betydelige deler av administrasjonen. Byplankontoret, som er den faginstansen som i f\u00f8rste rekke skal vurdere om nye reguleringer overensstemmer med idealene, peker seg s\u00e6rlig negativt ut. Mest talende for deres interesse er slagordet \u00abny, moderne og spennende arkitektur\u00bb, men de har lite \u00e5 vise til; turistene st\u00e5r og fotografer ved Gamle bybro.", "N\u00e5 mener administrasjonen at rivingen av Bangg\u00e5rden og Mellombygget, og oppf\u00f8ringen av en firkant med h\u00f8yde som m\u00f8net p\u00e5 hotellet, inntrukne \u00abm\u00f8rke\u00bb etasjer og tekniske installasjoner p\u00e5 toppen \u00abinnordner seg bystrukturen\u00bb, slik man formulerer det. Men det er vanskelig \u00e5 se hvordan dette kommer til uttrykk, hvis de da ikke sikter til at man lar v\u00e6re \u00e5 bygge ut p\u00e5 fortau og gater. Bygningers form, materialbruk (herunder viktige trekk som taktekking) og rolle som vitner om historiske forl\u00f8p er ogs\u00e5 en del av bystrukturen. At respekten for kommunens egne planer er tvilsom fremtrer tydelig hvis en ser p\u00e5 utviklingen i Bersvendveita. I 1974 godkjente det dav\u00e6rende byplanr\u00e5det en treetasjes bygning med skr\u00e5tt tak p\u00e5 vestsiden av veita. Dette er alts\u00e5 det man ans\u00e5 som en passe h\u00f8yde i veita f\u00f8r Midtbyplanen. I 1995 ville Torvet eiendomsselskap AS (v/Roll Danielsen) bygge 6-7 etasjer h\u00f8yt langs samme veita, men fikk det lite gjennomtenkte svaret fra Seksjon for plan- og byggesaker (brev 15.11) at de bare kan bygge \u00ab4 eller 5\u00bb etasjer. Gjett hva som ble bygget? Det er temmelig enkelt \u00e5 se hva som var naturlig \u00e5 bygge langs Bersvendveita: i hver ende er det eldre, treetasjes murg\u00e5rder som sl\u00e5r an tonen (det var ogs\u00e5 andre, lavere bygninger). Utbygger fikk alts\u00e5 lov \u00e5 oppf\u00f8re bygg med ca 16 meter til gesims hvor maksh\u00f8yden burde ha v\u00e6rt omkring 12. Utfra byggesakspapirene ser det ikke ut som noen i administrasjonen har pr\u00f8vd seg p\u00e5 \u00e5 beskrive Bersvendveitas karakter, verken i tidligere plan eller den nye.", "Det er med bakgrunn i denne tilsnikelsen at samme utbygger, Roll Danielsen (betegnet som byens sjette mektigste person av Adressa), n\u00e5 vil rive Bangg\u00e5rden. Den nye planen kan alts\u00e5 med god grunn beskrives som \u00abet varslet mord\u00bb p\u00e5 milj\u00f8et b\u00e5de i Bersvendveita og omkring torget. Logikken er at s\u00e5 lenge utbyggerne (med st\u00f8tte i tidligere praksis) kan presse frem byggeh\u00f8yder som overskrider kommunens intensjoner og planer, vil det l\u00f8nne seg \u00e5 \u00f8delegge kulturhistoriske milj\u00f8er. I dette tilfelle er det heller ikke nok for utbygger at han har en g\u00e5rdsplass tilgjengelig for utbygging med et potensial p\u00e5 1500 kvm. Argumentasjonsteknikken kjenner heller ingen grenser: innvendninger om at dagslyset ikke vil n\u00e5 ned i veita pga h\u00f8yden p\u00e5 det planlagte bygget, blir m\u00f8tt med at den nye glassveggen kommer til \u00e5 reflektere sollyset!", "Heller ikke de antikvariske kretsene (inkludert v\u00e5r forening) hadde sin \u00abfinest hour\u00bb i denne saken, og flere snublet i startblokkene. Til dels kan dette nok forsvares av gode intensjoner om \u00e5 v\u00e6re saklige og kompromissvillige, men \u00abskal man spise graut med fanden m\u00e5 man ha lang skei\u00bb. Og dette p\u00e5 tross av en betydelig enighet i kulturminnevernet om de verdier som stod p\u00e5 spill.", "Bymilj\u00f8kvalitetene som g\u00e5r tapt er kanskje til syvende og sist det viktigste. Bersvendveita hadde et potensial til \u00e5 bli en trivelig bygate (noe i retning av hovedgata i filmen Notting Hill, med sine treetasjes murbygninger), men blir n\u00e5 ytterligere en karakterl\u00f8s veit som ingen opps\u00f8ker frivillig, og torget \u2013 av nasjonal kulturhistorisk verdi \u2013 kommer til \u00e5 miste et viktig og sjarmerende stykke arkitektur.", "l.maliks@online.no"]}, {"field": "category0", "value": "meninger"}, {"field": "contenthash", "value": "f0e6bd9409a91ccd47a4a3dfa6532ce1948371495624f24bc92f02aae1848b9a"}, {"field": "createtime", "value": "2015-03-27T14:14:00.697Z"}, {"field": "description", "value": "Byfelleskapet b\u00f8r ikke ofre Midtbyens utvetydige milj\u00f8-kvaliteter for diffuse l\u00f8fter om en str\u00e5lende fremtid."}, {"field": "dominantimage", "value": "http://www.adressa.no/incoming/article1299343.ece5/ALTERNATES/w980-default/banggaarden"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c76fd093ea8273c7eec2c6d73e5f0dd2469d422.jpg?5948d032"}, {"field": "dominantthumbnaildimensions", "value": "300x169"}, {"field": "heading", "value": "\u00c5 \u00f8delegge et bylandskap -adressa.no"}, {"field": "id", "value": "4c76fd093ea8273c7eec2c6d73e5f0dd2469d422"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["utbygger", "bygninger", "h\u00f8yde", "bygg", "historiske", "plan", "byen"]}, {"field": "kw-entity", "value": ["seksjon", "bangg\u00e5rden", "midtbyplanen", "bristolkvartalet", "gamle", "bersvendveita", "midtbyens", "bangg\u00e5rden og mellombygget", "adressa", "torvet", "jo benkow", "comfort"]}, {"field": "kw-location", "value": ["augustin", "notting hill", "trondheim"]}, {"field": "kw-pageclass", "value": "article"}, {"field": "kw-person", "value": ["jan bojer vindheim", "peder martin lysest\u00f8ls", "roll danielsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1299343.ece5/ALTERNATES/w980-default/banggaarden"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 \u00f8delegge et bylandskap"}, {"field": "og-type", "value": "article"}, {"field": "og-url", "value": "http://www.adressa.no/meninger/article1280267.ece"}, {"field": "pageclass", "value": ["article"]}, {"field": "publishtime", "value": "2009-02-23T07:53:08.000Z"}, {"field": "recs-articleid", "value": "1434860"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-02-23T07:53:08.000Z"}, {"field": "recs-rawtitle", "value": "\u00c5 \u00f8delegge et bylandskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Byfelleskapet b\u00f8r ikke ofre Midtbyens utvetydige milj\u00f8-kvaliteter for diffuse l\u00f8fter om en str\u00e5lende fremtid."}, {"field": "thumbnail", "value": "http://content-thumbnail.cxpublic.com/content/thumbnail200x150/4c76fd093ea8273c7eec2c6d73e5f0dd2469d422.jpg?5948d032"}, {"field": "thumbnailfullheightdimensions", "value": "200x1573"}, {"field": "timestamp", "value": "2017-06-20T07:35:14.000Z"}, {"field": "title", "value": "\u00c5 \u00f8delegge et bylandskap"}, {"field": "url", "value": "http://www.adressa.no/meninger/article1280267.ece"}, {"field": "urlhash", "value": "4c76fd093ea8273c7eec2c6d73e5f0dd2469d422"}], "score": 0.66611785, "siteId": "9222270286501375973", "id": "4c76fd093ea8273c7eec2c6d73e5f0dd2469d422"}

