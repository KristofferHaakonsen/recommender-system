{"fields": [{"field": "modifiedtime", "type": "time", "value": "2012-04-23T17:43:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Trailersj\u00e5f\u00f8ren fra Tyrkia ble nektet \u00e5 kj\u00f8re videre f\u00f8r bilen var gjort i forsvarlig stand til \u00e5 trafikkere de norske vinterveiene.", "Livsfarlig doning", "Dermed ble det et ufrivillig opphold p\u00e5 Sandmoen for sj\u00e5f\u00f8ren som var p\u00e5 vei til Mosj\u00f8en med sin last. F\u00f8rst i dag tidlig kan sj\u00e5f\u00f8ren trolig kj\u00f8re videre.", "- Det var rett og slett farlig \u00e5 slippe denne bilen videre. Heldigvis fikk vi stanset den f\u00f8r det skjedde noen ulykke, sier avdelingsingeni\u00f8r Bjarne Sandnes i utekontrollgruppen i Statens vegvesen.", "Traileren ble vinket inn ved 18-tiden tirsdag kveld.", "- Vi s\u00e5 med en gang at her var det noe galt. Hele bilen stod p\u00e5 halv \u00e5tte. Lasten var skjev og for d\u00e5rlig sikret, sier Sandnes.", "Men det som enda verre var, var mangelen p\u00e5 bremser. P\u00e5 tilhengeren var bremseeffekten tiln\u00e6rmet lik null. I tillegg var bilen utstyrt med bare to kjettinger. I Norge skal slike kj\u00f8ret\u00f8y v\u00e6re utstyrt med sju kjettinger.", "Stoppordre", "- Bilen hadde problemer med \u00e5 ta l\u00f8st p\u00e5 flat mark. Med det f\u00f8ret vi har hatt i det siste, ville denne f\u00e5tt store problemer med \u00e5 komme seg helt opp til Mosj\u00f8en, mener Sandnes.", "Dermed fikk sj\u00e5f\u00f8ren klar beskjed om at feilene m\u00e5tte utbedres f\u00f8r han kunne kj\u00f8re videre. Men det var ikke like enkelt: Oppdragsgiveren i Istanbul svarte ikke p\u00e5 de telefoniske henvendelsene. Cibirci begynte derfor selv \u00e5 reparere bremsene og sikre lasten. Da viste det seg at enkelte deler rett og slett var montert feil. Omsider fikk han ogs\u00e5 beskjed om at penger til nye kjettinger vil komme. I dag er forh\u00e5pentligvis alt klart for \u00e5 fortsette turen.", "- Det hender vi har sj\u00e5f\u00f8rer som m\u00e5 overnatte her fordi de ikke f\u00e5r kj\u00f8re videre, men det er sjelden at de blir her i tre netter, sier Sandnes som i g\u00e5r hentet noen varme tepper til sj\u00e5f\u00f8ren som slett ikke var utrustet til norsk vinter. Selv snakker sj\u00e5f\u00f8ren sv\u00e6rt d\u00e5rlig engelsk, og klarte bare \u00e5 gi uttrykk for at Norge er kaldt, det er f\u00f8rste gang han er her, og at Sandnes har v\u00e6rt som en bror de siste dagene.", "- Det er sj\u00e5f\u00f8ren som er ansvarlig for at bilen er i forsvarlig stand, men det er nok ikke like enkelt \u00e5 v\u00e6re sj\u00e5f\u00f8r i \u00d8st-Europa, sier Sandnes.", "Ikke den eneste farlige", "Men den tyrkiske sj\u00e5f\u00f8ren er ikke den eneste som er blitt stoppet med urent mel i posen de siste dagene. Natt til tirsdag ble en polsk bil stoppet hvor det viste seg at sj\u00e5f\u00f8ren hadde kj\u00f8rt i \u00e5tte timer sammenhengende uten hvile. Dermed ble det 5000 kroner i bot for brudd p\u00e5 kj\u00f8re- og hviletidsbestemmelsene. Tirsdag fikk en latvisk sj\u00e5f\u00f8r en lignende bot, ogs\u00e5 for brudd p\u00e5 kj\u00f8re- og hviletidsbestemmelsene. En norsk sj\u00e5f\u00f8r ble senere tatt i fusk, han hadde kj\u00f8rt full sin skive, og hadde deretter satt inn en ny skive uten \u00e5 p\u00e5f\u00f8re noe navn. Trolig hadde han planer om \u00e5 f\u00f8re opp noen annens navn i ettertid.", "- Det er ganske skremmende at vi p\u00e5 to vakter har tatt tre sj\u00e5f\u00f8rer fra \u00d8st-Europa som ikke har holdt seg til de norske reglene, sier Sandnes som ogs\u00e5 har sett mange lovbrytere i forhold til det \u00e5 sikre last.", "- S\u00e5 langt har vi tatt seks sj\u00e5f\u00f8rer i for d\u00e5rlig sikring av farlig gods. P\u00e5 hele fjor\u00e5ret hadde vi 25-30 slike tilfeller. Dette lover ikke godt, sier Sandnes."]}, {"field": "category0", "value": "nyheter"}, {"field": "contenthash", "value": "66d380cfa6044721076710133e3c4d9730a6f5f9005ea285a4adaf62f5b2b4c7"}, {"field": "createtime", "value": "2017-02-20T06:34:05.000Z"}, {"field": "description", "value": "Bremsene virket knapt, han manglet kjettinger og lasten var alt for d\u00e5rlig sikret. Tirsdag kveld ble det en br\u00e5 stopp for tyrkiske Nizami Cibirci da han ble vinket inn til Statens vegvesens kontrollstasjon p\u00e5 Sandmoen."}, {"field": "dominantimage", "value": "http://www.adressa.no/incoming/article1047843.ece5/ALTERNATES/w980-default/ver2%20vogntog"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f2b3fffd4e0c8d5b231ed636f411464352fe7eb.jpg?591ca957"}, {"field": "dominantthumbnaildimensions", "value": "300x169"}, {"field": "heading", "value": "Uten bremser og kjetting -adressa.no"}, {"field": "id", "value": "0f2b3fffd4e0c8d5b231ed636f411464352fe7eb"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "automotive"}, {"field": "kw-concept", "value": ["kj\u00f8re videre", "kj\u00f8re", "bil", "sj\u00e5f\u00f8r", "d\u00e5rlig sikret"]}, {"field": "kw-entity", "value": ["\u00f8st-europa", "sandmoen", "nizami cibirci", "statens"]}, {"field": "kw-location", "value": ["mosj\u00f8en", "norge", "tyrkia", "istanbul"]}, {"field": "kw-pageclass", "value": "article"}, {"field": "kw-person", "value": "bjarne sandnes"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1047843.ece5/ALTERNATES/w980-default/ver2%20vogntog"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uten bremser og kjetting"}, {"field": "og-type", "value": "article"}, {"field": "og-url", "value": "http://www.adressa.no/nyheter/article164007.ece"}, {"field": "pageclass", "value": ["article"]}, {"field": "publishtime", "value": "2002-02-07T21:04:00.000Z"}, {"field": "recs-articleid", "value": "2756012"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-02-07T21:04:00.000Z"}, {"field": "recs-rawtitle", "value": "Uten bremser og kjetting -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Bremsene virket knapt, han manglet kjettinger og lasten var alt for d\u00e5rlig sikret. Tirsdag kveld ble det en br\u00e5 stopp for tyrkiske Nizami Cibirci da han ble vinket inn til Statens vegvesens kontrollstasjon p\u00e5 Sandmoen."}, {"field": "thumbnail", "value": "http://content-thumbnail.cxpublic.com/content/thumbnail200x150/0f2b3fffd4e0c8d5b231ed636f411464352fe7eb.jpg?591ca957"}, {"field": "thumbnailfullheightdimensions", "value": "200x997"}, {"field": "timestamp", "value": "2017-05-17T19:49:43.000Z"}, {"field": "title", "value": "Uten bremser og kjetting"}, {"field": "url", "value": "http://www.adressa.no/nyheter/article164007.ece"}, {"field": "urlhash", "value": "0f2b3fffd4e0c8d5b231ed636f411464352fe7eb"}], "score": 0.7237314, "siteId": "9222270286501375973", "id": "0f2b3fffd4e0c8d5b231ed636f411464352fe7eb"}

