{"fields": [{"field": "modifiedtime", "type": "time", "value": "2017-03-20T09:53:06.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "p\u00e5l solberg"}, {"field": "body", "value": ["Saken oppdateres.", "- Jeg har f\u00e5tt beskjed om at foten min aldri vil bli helt bra igjen, og f\u00f8ler meg ikke som ung person i 20-\u00e5rene lenger, sier Linn-Kristin Ydse H\u00f8s\u00f8ien.", "Kj\u00f8returen 2. august 2015 skulle endre livet hennes for alltid. Etter \u00e5 ha tilbrakt noen fine dager p\u00e5 hytta i Snillfjord, sa 24-\u00e5ringen ha det til familien, og satte seg i bilen for \u00e5 kj\u00f8re hjem til Tynset sammen med hunden sin.", "Rett etter klokken 16.00 frontkolliderte hun p\u00e5 fylkesvei 700 ved Voll i Rennebu . En personbil med en 72 \u00e5r gammel kvinne bak rattet kom over i Ydse H\u00f8s\u00f8iens kj\u00f8refelt. Bilen foran henne klarte \u00e5 svinge unna - det pr\u00f8vde 24-\u00e5ringen ogs\u00e5.", "- Jeg siktet mot gr\u00f8fta, men bilen som kom i feil fil traff rekkverket og kom i retur mot meg. Det eneste jeg ikke husker av ulykken, er selve smellen, sier hun.", "Det var de hysteriske hylene fra hunden hennes som vekket 24-\u00e5ringen etter frontkollisjonen.", "- Hva som hadde skjedd gikk ikke opp for meg der og da. Jeg s\u00e5 det var mye blod, men det eneste som sto i hodet mitt var frykten for at hunden min ikke var i live. Det var den heldigvis, sier hun.", "Det var ikke f\u00f8r det kom hjelp at Ydse H\u00f8s\u00f8ien forsto at hun var alvorlig skadd. Det viste seg at hun var p\u00e5f\u00f8rt brudd i h\u00f8yre hofte, hun hadde s\u00e5rskade i h\u00f8yre kne, et \u00e5pent knusningsbrudd i venstre legg, og i tillegg var fotbladet hennes s\u00e5 godt som knust.", "72-\u00e5ringen og hennes tre passasjerer hadde deltatt p\u00e5 dovremarsjen, og var p\u00e5 vei hjem da ulykken skjedde. En 74 \u00e5r gammel kvinne fra Stor\u00e5s, som satt i baksetet i bilen hennes, d\u00f8de etter frontkollisjonen. Onsdag m\u00e5 sj\u00e5f\u00f8ren m\u00f8te i retten tiltalt for bildrap og for \u00e5 ha forvoldt betydelig skade p\u00e5 legeme ved uaktsom bruk av motorvogn. Ydse H\u00f8s\u00f8ien skal vitne, og blant annet fortelle om ulykken og tiden etter.", "Foreldrene til Ydse H\u00f8s\u00f8ien ante ikke noe om ulykken denne augustdagen, f\u00f8r en venninne ringte og etterlyste Linn-Kristin, som ikke hadde m\u00f8tt til en kinoavtale de hadde. Etter hvert fikk de se bilen til datteren avbildet p\u00e5 nettavisene med tittelen \u00abd\u00f8dsulykke\u00bb.", "- Det gikk over en time etter at vi leste dette f\u00f8r vi fikk vite at hun var i live, sier moren til Linn-Kristin, Hege Merete Ydse Enget.", "Datteren var fl\u00f8yet til St. Olavs Hospital med luftambulanse etter ulykken, og foreldrene dro etter.", "- Mens Linn-Kristin l\u00e5 i kunstig koma p\u00e5 sykehuset, forberedte legene meg p\u00e5 at hun m\u00e5tte gjennom mange operasjoner og lang opptrening. De kunne ikke si noe om resultatet p\u00e5 sikt. Tankene mine handlet bare om at hun var i live, sier moren.", "LES OGS\u00c5: Kvinne tiltalt etter d\u00f8dsulykke p\u00e5 Fosen", "Ulykken i Rennebu gjorde at 24-\u00e5ringen ble en del av den dystre statistikken av 336 trafikkskadde i S\u00f8r-Tr\u00f8ndelag dette \u00e5ret. I og med at s\u00e5 mange blir utsatt for slike skader, trodde b\u00e5de Linn-Kristin Ydse H\u00f8s\u00f8ien og moren at det var et system som ville sl\u00e5 inn og hjelpe dem videre da ulykken var ute.", "- I dag sitter vi igjen med en bitterhet etter ulykken, som er forsterket ved at systemet ikke fungerer, sier Hege Merete Ydse Enget, som hadde en forh\u00e5pning om at NAV, forsikringsselskapet eller kommunen ville ta kontakt for \u00e5 h\u00f8re om de trengte hjelp. Det skjedde ikke.", "- Hva hadde skjedd om Linn-Kristin ikke hadde hatt noen som kunne st\u00e5 opp for seg, sp\u00f8r moren.", "LES OGS\u00c5: Mann i 50-\u00e5rene omkom i ulykke p\u00e5 E6 i Trondheim", "Etter sykehusinnleggelsen ble datteren hennes overf\u00f8rt korttidsavdelingen ved Kongsheim p\u00e5 Tynset. Hun satt da i rullestol og skulle ikke belaste f\u00f8ttene p\u00e5 to m\u00e5neder p\u00e5 grunn av skadene.", "- Jeg m\u00e5tte ha hjelp av familie eller venner om jeg ville legge meg etter klokken 21.00 p\u00e5 kveldene. Det var ikke noe s\u00e6rlig \u00e5 legge seg s\u00e5 tidlig, men jeg har forst\u00e5else for at det ble slik, p\u00e5 grunn av bemanningen, sier 24-\u00e5ringen, som ble skrevet ut etter to m\u00e5neder.", "Linn-Kristin klarte p\u00e5 dette tidspunktet bare \u00e5 g\u00e5 korte strekninger og hverdagen besto stort sett av \u00e5 sitte med beina h\u00f8yt hjemme i leiligheten hennes.", "- Hun kunne ikke gj\u00f8re ting vi andre tar som en selvf\u00f8lge. N\u00e5r jeg ser tilbake var jeg motivat\u00f8r, mass\u00f8r, kokk, vaskehjelp, kontordame og den som skulle v\u00e6re med p\u00e5 alle unders\u00f8kelser, sier Hege Merete Ydse Enget, hvorp\u00e5 datteren skyter inn:", "- Man vet jo ikke hva man har krav p\u00e5 etter en slik ulykke, og vi har m\u00e5ttet finne ut av alt selv. Systemet burde egentlig ha v\u00e6rt slik at man f\u00e5r hjelp med informasjon om hva man har krav p\u00e5, og hva man b\u00f8r gj\u00f8re. Jeg vet ikke hvordan jeg skulle ha klart meg uten moren min, familie og venner, sier 24-\u00e5ringen, og forteller at det tok nesten ett \u00e5r etter ulykken f\u00f8r hun fikk utbetaling fra forsikringsselskapet for \u00e5 dekke tapt arbeidsfortjeneste.", "Hun har v\u00e6rt gjennom flere operasjoner etter ulykken, og har v\u00e6rt p\u00e5 en treukers rehabilitering ved Sunnaas sykehus. Hun har fortsatt smerter, og skadene preger hverdagen.", "- Ting er langt fra slik de var f\u00f8r, men jeg pr\u00f8ver \u00e5 gj\u00f8re det beste ut av det. Det er begrenset hva jeg kan v\u00e6re med p\u00e5, og jeg kan bare glemme lange g\u00e5turer. Foten hovner opp, og jeg m\u00e5 sette meg ned. Jeg er ogs\u00e5 avhengig av andre om noe skal l\u00f8ftes, sier Linn-Kristin Ydse H\u00f8s\u00f8ien.", "Generalsekret\u00e6r Ingeborg Dahl-Hilstad i Personskadeforbundet LTN blir ikke overrasket n\u00e5r hun h\u00f8rer om erfaringene 24-\u00e5ringen beskriver etter ulykken.", "- Trafikkulykker er udemokratiske, og kan ramme hvem som helst. N\u00e5r det f\u00f8rst skjer, er det ikke bare ett system du skal forholde deg til - det er flere. Vi f\u00e5r mange henvendelser om det \u00e5 skulle navigere i disse. F\u00f8rst skal du ha riktig behandling, deretter er det rehabilitering for \u00e5 bli s\u00e5 frisk som du kan bli. I tillegg m\u00e5 du forholde deg til forsikring og erstatning samt NAV - som kan v\u00e6re en jungel i finne fram i. Ofte er man fysisk svekket n\u00e5r man m\u00e5 ha kontaktmed  de ulike instansene, og det er ikke unaturlig \u00e5 bli forvirret, sier Dahl-Hilstad.", "- Er systemet bra nok n\u00e5r det er s\u00e5 vanskelig?", "- Nei, men systemet er som det er, og du m\u00e5 v\u00e6re den aktive parten, sier Dahl-Hilstad, som ogs\u00e5 har et generelt r\u00e5d om \u00e5 alltid be om skriftlige svar n\u00e5r man har kontakt med NAV og forsikringsselskap.", "- Det kan ogs\u00e5 v\u00e6re greit \u00e5 huske at man har advokatdekning gjennom bilforsikringen. Det kan v\u00e6re bra \u00e5 ha en advokat n\u00e5r man havner i en slik situasjon."]}, {"field": "category0", "value": "pluss"}, {"field": "contenthash", "value": "763d2261c135debe500770ee501ec602c55aeeb087f6dba695238ebda0932191"}, {"field": "createtime", "value": "2017-03-08T15:10:24.000Z"}, {"field": "description", "value": "Da den motg\u00e5ende bilen kom over i feil fil, klarte ikke Linn-Kristin Ydse H\u00f8s\u00f8ien (24) \u00e5 svinge unna. Hun frontkolliderte. Siden har ikke livet v\u00e6rt det samme."}, {"field": "dominantimage", "value": "http://www.adressa.no/pluss/article14404845.ece/x8u5vo/ALTERNATES/w980-default/JPS_rennebusak17.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/26796c31c7b6a2167c63db8d4d34f8f3d815a227.jpg?594407b7"}, {"field": "dominantthumbnaildimensions", "value": "300x169"}, {"field": "heading", "value": ["Linn-Kristin fikk knusningsskader i frontkollisjonen -adressa.no", "Vekket av hunden", "Skal vitne i retten", "Leste om ulykken p\u00e5 nettet", "Bitterhet", "- Vi har m\u00e5ttet finne ut av alt selv", "Har fortsatt smerter", "- V\u00e6r aktiv"]}, {"field": "id", "value": "26796c31c7b6a2167c63db8d4d34f8f3d815a227"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-concept", "value": ["svinge unna", "bilen", "ulykke", "hysteriske hylene", "feil fil", "gammel kvinne"]}, {"field": "kw-entity", "value": ["fosen", "olavs hospital", "sunnaas", "kongsheim", "stor\u00e5s", "linn-kristin ydse h\u00f8s\u00f8ien", "ydse h\u00f8s\u00f8ien", "voll", "personskadeforbundet ltn", "st. olavs hospital"]}, {"field": "kw-location", "value": ["s\u00f8r-tr\u00f8ndelag", "trondheim", "snillfjord", "rennebu", "tynset"]}, {"field": "kw-pageclass", "value": "article"}, {"field": "kw-person", "value": ["hege merete ydse enget", "ingeborg dahl-hilstad"]}, {"field": "kw-sentiment", "value": "negative"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article14404845.ece/x8u5vo/ALTERNATES/w980-default/JPS_rennebusak17.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Linn-Kristin fikk knusningsskader i frontkollisjonen"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/03/08/Linn-Kristin-fikk-knusningsskader-i-frontkollisjonen-14404855.ece"}, {"field": "pageclass", "value": ["article"]}, {"field": "publishtime", "value": "2017-03-08T15:06:27.000Z"}, {"field": "recs-articleid", "value": "14404855"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-03-08T15:06:27.000Z"}, {"field": "recs-rawtitle", "value": "Linn-Kristin fikk knusningsskader i frontkollisjonen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Da den motg\u00e5ende bilen kom over i feil fil, klarte ikke Linn-Kristin Ydse H\u00f8s\u00f8ien (24) \u00e5 svinge unna. Hun frontkolliderte. Siden har ikke livet v\u00e6rt det samme."}, {"field": "thumbnail", "value": "http://content-thumbnail.cxpublic.com/content/thumbnail200x150/26796c31c7b6a2167c63db8d4d34f8f3d815a227.jpg?594407b7"}, {"field": "thumbnailfullheightdimensions", "value": "200x2366"}, {"field": "timestamp", "value": "2017-06-16T16:30:47.000Z"}, {"field": "title", "value": "De hysteriske hylene fra hunden vekket Linn-Kristin etter d\u00f8dsulykken"}, {"field": "url", "value": "http://www.adressa.no/pluss/2017/03/08/Linn-Kristin-fikk-knusningsskader-i-frontkollisjonen-14404855.ece"}, {"field": "urlhash", "value": "26796c31c7b6a2167c63db8d4d34f8f3d815a227"}], "score": 0.93777066, "siteId": "9222270286501375973", "id": "26796c31c7b6a2167c63db8d4d34f8f3d815a227"}

