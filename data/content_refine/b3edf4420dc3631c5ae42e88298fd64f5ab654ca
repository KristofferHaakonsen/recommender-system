{"fields": [{"field": "modifiedtime", "type": "time", "value": "2016-12-06T13:00:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Foreldrepermisjon", "Barn og unge", "Likestilling", "Svangerskap"]}, {"field": "author", "value": "kristine grue langset"}, {"field": "body", "value": ["Rundskriv", "\u00a7 14-13 Generelle vilk\u00e5r for farens uttak av foreldrepenger", "Utarbeidet av Nav Drift og utvikling, Fag, drift og utvikling, Pensjon og ytelser 18.12.2006", "Gjelder fra 01.01.2007", "Sist endret 04.07.2016 av Arbeids- og velferdsdirektoratet, Ytelsesavdelingen, kontor for inntektssikring jf. overskriften:", "\u00a7 14-13 F\u00f8rste ledd a - Mor g\u00e5r ut i arbeid, underoverskriftene \"Ferie\" og \"Avspasering\" (tilf\u00f8yd)", "\u00a7 14-13 F\u00f8rste ledd - Vilk\u00e5r", "[Endret 7/12, 12/15]", "Bestemmelsen inneholder vilk\u00e5r for farens rett til f\u00f8dselspenger. Ytterligere vilk\u00e5r fremg\u00e5r av \u00a7 14\u20106 .", "Vilk\u00e5rene i bokstav a - e skal bare vurderes dersom faren skal ha foreldrepenger som ikke er fedrekvote. I forbindelse med innf\u00f8ringen av fedrekvote (lov av 22. januar 1993 nr. 25) bygget man p\u00e5 de gjeldende vilk\u00e5r for overf\u00f8ring av f\u00f8dselspenger fra moren til faren, bl.a. om at moren m\u00e5tte gjenoppta arbeidet. Ved lov av 24. juni 1994 nr. 25 ble dette endret. Endringen gjaldt imidlertid bare for avvikling av fedrekvoten, jf. n\u00e5 \u00a7 14\u201012 andre ledd. I alle andre tilfeller der st\u00f8nadsperioden deles mellom foreldrene, m\u00e5 farens rett til foreldrepenger vurderes i forhold til bestemmelsene i \u00a7 14\u201013.", "EU-domstolen avsa den 16. juli 2015 en dom (Maistrellis-dommen) som gjaldt en gresk ordning for foreldrepermisjon. Barne-, likestillings- og inkluderingsdepartementet har i brev til Arbeids- og velferdsdirektoratet den 17.11.2015 uttalt at folketrygdloven \u00a7\u00a7 14-13 og 14-14 fortsatt gjelder. Dagens ordning for foreldrepenger er vedtatt av Stortinget, og Nav skal behandle saker i tr\u00e5d med gjeldende folketrygdlov. Aktivitetskravet i \u00a7 14-13 er s\u00e5ledes fortsatt gjeldende.", "\u00a7 14-13 F\u00f8rste ledd a - Mor g\u00e5r ut i arbeid", "Sykmelding", "Dersom moren blir sykmeldt fra et arbeidsforhold hun faktisk har tiltr\u00e5dt, likestilles dette med \u00e5 v\u00e6re i arbeid.", "Jobbtrening", "Dersom moren er p\u00e5 jobbtrening utenfor hjemmet, kan dette likestilles med gjenopptakelse av arbeidet. Forutsetningen er at aktiviteten er av en slik art at den kan likestilles med arbeid og eller utdanning.", "Selvstendig n\u00e6ringsdrivende", "[Tilf\u00f8yd 10/07]", "Dersom mor er i etableringsfasen av sin virksomhet eller inntekten er lav av andre grunner, m\u00e5 det spesielt dokumenteres fra regnskapsf\u00f8rer el.l den stillingsprosent mor arbeider i som selvstendig n\u00e6ringsdrivende.", "Permisjon", "Permisjon fra arbeidet likestilles ikke med \u00e5 gjenoppta arbeidet.", "Ferie", "[Endret 10/07, 7/16]", "Ferie (ogs\u00e5 ut over lovbestemt ferie) likestilles ikke med \u00e5 gjenoppta arbeidet.", "Har moren imidlertid gjenopptatt arbeidet, og deretter tar ferie, anses faren for \u00e5 beholde omsorgen for barnet og retten til foreldrep enger.", "Avspasering", "[Tilf\u00f8yd 07/16]", "Tar mor ut opptjent avspasering likestilles det med \u00e5 gjenoppta arbeidet. Far anses \u00e5 beholde eller overta omsorgen for barnet og retten til foreldrepenger i samme stillingsprosent som mor avspaserer. Det er en forutsetning at stillingsprosent og avspaseringsperiode er dokumentert av mors arbeidsgiver.", "Opph\u00f8r av arbeidsforhold", "N\u00e5r moren ikke gjenopptar arbeidet fordi arbeidsforholdet er opph\u00f8rt, kan faren ikke ta ut foreldrepenger.", "Arbeidsl\u00f8shet", "[Endret 10/07]", "Arbeidsl\u00f8shet likestilles ikke med \u00e5 gjenoppta arbeidet . Dersom moren, etter at hun faktisk har v\u00e6rt i arbeid en periode og uforutsett blir arbeidsledig likestilles dette med \u00e5 v\u00e6re i arbeid. Har moren inng\u00e5tt en arbeidsavtale om \u00e5 arbeide i et begrenset tidsrom, vil det ikke v\u00e6re uforutsett om hun blir arbeidsledig etter at denne perioden er over. Bakgrunnen for \u00e5 likestille uforutsett arbeidsledighet med \u00e5 v\u00e6re i arbeid, er for \u00e5 avhjelpe familien i en vanskelig situasjon som kan oppst\u00e5 i slike tilfeller, eksempelvis far har avtalt permisjon fra sitt arbeid og f\u00e5r ikke begynne igjen f\u00f8r utl\u00f8pet av denne og mor har dagpenger. Ved uforutsett arbeidsledighet hos mor, anses hun fortsatt \u00e5 v\u00e6re i arbeid, i tilfeller der far ogs\u00e5 har valgt graderte eller utsatte foreldrepenger.", "Det gjelder alts\u00e5 ulike regler for mottak av dagpenger f\u00f8r og etter f\u00f8dsel. N\u00e5r det gjelder opptjening, er dagpenger under arbeidsl\u00f8shet nevnt s\u00e6rskilt som likestilt med yrkesaktivitet, jf. \u00a7 14\u20106 tredje ledd, mens dagpenger som hovedregel ikke er likestilt med yrkesaktivitet n\u00e5r det gjelder gjenopptak av arbeid.", "\u00a7 14-13 F\u00f8rste ledd bokstav b - Mor tar offentlig godkjent utdanning p\u00e5 heltid", "Departementet uttalte i Ot.prp. nr. 52 (1999-2000) f\u00f8lgende n\u00e5r det gjelder fars rett til f\u00f8dselspenger der mor p\u00e5begynner og gjenopptar utdanning om typer utdanning som er godkjent:", "\u201cUt fra kontrollhensyn mener departementet at ordningen b\u00f8r avgrenses til \u00e5 gjelde utdanningsinstitusjoner p\u00e5 alle niv\u00e5er der utdanningen er offentlig godkjent og gir formell kompetanse. Punkt 3.1 i forskrifter om tildeling av utdanningsst\u00f8tte for undervisnings\u00e5ret 1999-2000 og om forrenting og tilbakebetaling av l\u00e5n for 1999, fastsatt av Kirke- og utdannings- og forskningsdepartementet i samsvar med lov av 26. april 1985 nr. 21 om utdanningsst\u00f8tte til elever og studenter lyder:", "\u201cDet kan tildeles st\u00f8tte til videreg\u00e5ende oppl\u00e6ring og h\u00f8gre utdanning ved offentlige utdanningsinstitusjoner. St\u00f8tte kan ogs\u00e5 bli tildelt l\u00e6rlinger som har godkjent l\u00e6rekontrakt. Til utdanning ved private utdanningsinstitusjoner kan det tildeles st\u00f8tte dersom utdanningen faglig sett tilfredsstiller de kravene som blir stilt til videreg\u00e5ende utdanning i lov av 14. juni 1985 - privatskulelova, \u00a7 4 og 5, eller de kravene som blir stilt til eksamensrett i lov av 11. juli 1986 - privath\u00f8yskoleloven, \u00a7 9. Det kan ogs\u00e5 tildeles st\u00f8tte til kompetansegivende utdanning ved studieforbund som er godkjent etter voksenoppl\u00e6ringsloven \u00a7 10. Det samme gjelder utdanning ved de frittst\u00e5ende fjernundervisningsinstitusjonene som er godkjent etter voksenoppl\u00e6ringslovens \u00a7 11.\u201d", "N\u00e5r det gjelder hva som skal regnes som offentlig utdanning, foresl\u00e5r Barne- og familiedepartementet at det tas utgangspunkt i de utdanninger som gir rett til st\u00f8tte fra L\u00e5nekassen.", "Dersom moren utelukkende er student, m\u00e5 utdanningen foreg\u00e5 p\u00e5 heltid. Heltidsutdanning tilsvarer hva som er normert studietid p\u00e5 heltid for den aktuelle utdanningen. Det \u00e5pnes imidlertid for deltidsstudier i kombinasjon med arbeid....\u201d", "N\u00e5r det gjelder Navs kontroll, uttalte departementet f\u00f8lgende:", "\u201cDepartementet mener at det for trygdeetatens kontroll vil v\u00e6re tilstrekkelig at det i forbindelse med fremsettelse av krav om f\u00f8dselspenger til far fremlegges opptaksbevis og utdanningsstedets bekreftelse av at mor har p\u00e5begynt en utdanning. Trygdeetaten vil uansett ikke ha mulighet til \u00e5 f\u00f8re kontroll utover det \u00e5 oppstille krav om dokumentasjon for opptak/registrering samt betalt semesteravgift/ skolepenger og \u00e5 avkreve egenerkl\u00e6ring ved fremsettelse av krav. St\u00f8nadsmottaker forplikter seg ved egenerkl\u00e6ring i form av underskrift p\u00e5 skjemaet for krav om f\u00f8dsels- og adopsjonspenger til \u00e5 gi beskjed om endringer i blant annet studiesituasjonen.\u201d", "I situasjoner der mor tar utdanning p\u00e5 heltid, vil far f\u00e5 foreldrepenger basert p\u00e5 egen opptjening og stillingsbr\u00f8k.", "Dersom moren er under utdanning som strekker seg over flere skole\u00e5r, anses hun ogs\u00e5 for \u00e5 v\u00e6re under utdanning i sommerferien mellom to skole\u00e5r.", "\u00a7 14-13 F\u00f8rste ledd bokstav c - Mor tar offentlig godkjent utdanning i kombinasjon med arbeid som i sum gir heltid", "Dersom mor etter f\u00f8dselen eller omsorgsovertakelsen kombinerer arbeid og utdanning, vil det kunne foreligge et fullt omsorgsbehov.", "Departementet uttalte i Ot.prp nr. 52 (1999-2000) f\u00f8lgende om kombinasjonen arbeid og utdanning for rett til f\u00f8dselspenger:", "\u201cDepartementet har vurdert om det b\u00f8r \u00e5pnes for at mor skal kunne ta utdanning p\u00e5 deltid og om det skal \u00e5pnes for deltidsstudier i kombinasjon med arbeid. En slik differensiering vil kunne f\u00f8re til vanskelige avgrensnings- og kontrollsp\u00f8rsm\u00e5l i forhold til hvor mye mor faktisk studerer. Departementet mener derfor at det ikke b\u00f8r \u00e5pnes for at fars rett til f\u00f8dselspenger skal utl\u00f8ses n\u00e5r mor er deltidsstudent. Imidlertid mener departementet at gode grunner taler for \u00e5 inkludere tilfeller der mor kombinerer arbeid og utdanning, s\u00e5fremt dette i sum tilsvarer heltid. Departementet vil ikke oppstille noen grense for hvor mye mor m\u00e5 studere.", "Ut fra kontrollhensynet, b\u00f8r ordningen avgrenses til \u00e5 gjelde utdannings\u00adinstitusjoner p\u00e5 alle niv\u00e5er der utdanningen er offentlig godkjent og gir formell kompetanse. Dette betyr at ordningen omfatter b\u00e5de offentlige og private utdannings\u00adinstitusjoner. Ordningen omfatter ogs\u00e5 l\u00e6rlinger med godkjent l\u00e6rekontrakt. Hobbypregede kurs som for eksempel rosemaling og gitarspilling, vil helt klart falle utenfor.", "I henhold til fars rettigheter er det ikke relevant \u00e5 legge til grunn at utdanningen m\u00e5 v\u00e6re n\u00f8dvendig for at mor skal bli i stand til \u00e5 fors\u00f8rge seg selv. Det er s\u00e5ledes uten betydning om mor allerede har oppn\u00e5dd yrkeskompetanse.", "Deltidsutdanning regnes ut fra hva som er normert studietid p\u00e5 heltid for den aktuelle utdanning.", "Den enkelte sak m\u00e5 imidlertid vurderes konkret. Nav vil s\u00e5 langt det passer ellers kunne bygge p\u00e5 de kriteriene som er lagt til grunn i forbindelse med st\u00f8nad til enslig mor eller far etter folketrygdloven \u00a7 15\u201012 .\u201d", "For \u00f8vrig vises det til det som er nevnt i merknadene til \u00a7 14\u201013 f\u00f8rste ledd bokstav b om n\u00e5r mor g\u00e5r ut i arbeid p\u00e5 heltid etter f\u00f8dselen eller omsorgsovertakelsen.", "\u00a7 14-13 F\u00f8rste ledd bokstav d - Mor er helt avhengig av hjelp til \u00e5 ta seg av barnet p\u00e5 grunn av sykdom eller skade", "Faren kan ha rett til foreldrepenger n\u00e5r moren p\u00e5 grunn av sykdom eller skade er helt avhengig av hjelp til \u00e5 ta seg av barnet. Dette gjelder ogs\u00e5 i tilfeller der moren er delvis syk. Det er krav til s\u00e6rskilt legeerkl\u00e6ring, se kommentarene til \u00a7 14\u201011 tredje ledd.", "Det er det samme sykdomsbegrepet som gjelder etter dette leddet som ved utsettelse p\u00e5 grunn av sykdom i \u00a7 14\u201011 f\u00f8rste ledd bokstav c). Det vises derfor i sin helhet til kommentarene \u00a7 14\u201011 f\u00f8rste ledd bokstav c).", "Det er opp til foreldrene selv \u00e5 bestemme om de \u00f8nsker \u00e5 overf\u00f8re perioden til far eller om mor \u00f8nsker \u00e5 utsette perioden, jf kommentarene til \u00a7 14\u201011 f\u00f8rste ledd bokstav c).", "\u00a7 14-13 F\u00f8rste ledd bokstav e - Mor er innlagt i helseinstitusjon", "Ingen merknader.", "Krav om legeerkl\u00e6ring", "Det stilles krav om legeerkl\u00e6ring ved s\u00f8knad om overf\u00f8rsel etter denne bestemmelsen. Se kommentarene til bestemmelsenes femte ledd.", "\u00a7 14-13  F\u00f8rste ledd bokstav f \u2013 mor deltar p\u00e5 heltid i introduksjonsprogram etter introduksjonsloven kapittel 2", "[Tilf\u00f8yd 6/09]", "Departementet uttalte i Ot.prp. nr. 56 (2008-2009 f\u00f8lgende n\u00e5r det gjelder fars rett til foreldrepenger der mor deltar p\u00e5 heltid i introduksjonsprogram for nyankomne innvandrere:", "\u201d Introduksjonsprogrammet for nyankomne innvandrere er rettet mot \u00e5 styrke nyankomne innvandreres mulighet for \u00e5 deltakelse i yrkes- og samfunnslivet og deres \u00f8konomiske selvstendighet. Programmet legger til rette for en bedre integrering av innvandrere som kommer til Norge, og bidrar ogs\u00e5 til \u00f8kt mangfold i arbeids- og samfunnslivet. For \u00e5 kunne styrke kvinners integrering i det norske samfunnet, er det viktig \u00e5 motivere kvinner til \u00e5 delta i introduksjonsprogram. Det vil som regel v\u00e6re en fordel med kontinuitet i deltakelsen. Departementet mener at det \u00e5 gi fedre rett til \u00e5 ta ut foreldrepenger mens mor deltar i et introduksjonsprogram vil gj\u00f8re det enklere for kvinner som f\u00e5r barn \u00e5 delta i programmet, samtidig som det vil styrke fedres rett til foreldrepenger...\u201d", "\u201d...Utvidelsen av fedres rett til foreldrepenger vil gi fedre der mor deltar i enten introduksjonsprogram eller kvalifiseringsprogram rett til \u00e5 ta ut foreldrepenger i inntil 37/47 uker...\u201d ....\u201d Far kan ikke ta ut foreldrepenger i de f\u00f8rste seks ukene etter f\u00f8dselen, jf folketrygdloven \u00a714 -10 f\u00f8rste ledd. Endringen vil omfatte b\u00e5de familier der mor ved f\u00f8dselen eller omsorgsovertakelsen deltar i et program, og familier der mor starter i et program f\u00f8r det har g\u00e5tt 43/53 uker f\u00f8dselen eller omsorgsovertakelsen. For \u00e5 kunne ta 37/47 uker fullt ut, m\u00e5 faren p\u00e5begynne uttaket senest seks uker f\u00f8dselen...\u201d", "Departementet uttaler videre:", "\u201d... Det er i utgangspunktet bare der mor rent faktisk deltar i program som gir far rett til foreldrepenger. Endringen vil gi flere fedre enn i dag rett til \u00e5 ta ut foreldrepenger.", "Det f\u00f8lger av Ot.prp. nr. 28 (2002-2003) og Ot.prp. nr.70 (2006-2007) at introduksjonsprogrammet eller kvalifiseringsprogrammet skal v\u00e6re p\u00e5 full tid. Det er s\u00e5ledes ikke \u00e5pnet for deltakelse p\u00e5 deltid. Hva som anses som heltid i programmene, kan avvike noe fra det som anses som heltid etter folketrygdloven \u00a7 14-13 bokstav b) og c). I forslag til endringer er det derfor presisert at det bare er deltakelse p\u00e5 heltid som gir fra rett til \u00e5 ta ut foreldrepenger. Der mor dokumenterer at hun deltar i et av programmene legges det ikke opp til at Nav skal foreta en n\u00e6rmere vurdering av programmet innhold og omfang. Det skal da legges til grunn at kravet til deltakelse p\u00e5 heltid er oppfylt.", "N\u00e5r mor etter f\u00f8dselen eller omsorgsovertakelsen faktisk har startet i et introduksjons- eller kvalifiseringsprogram, b\u00f8r frav\u00e6r fra programmet i forbindelse med for eksempel sykdom, ferie eller permisjon, behandles p\u00e5 samme m\u00e5te som frav\u00e6r fra arbeid/utdanning der mor g\u00e5r ut i arbeid/utdanning, jf folketrygdloven \u00a7 14-13 f\u00f8rste ledd bokstav a) eller b)...\u201d", "\u00a7 14-13 F\u00f8rste ledd bokstav g \u2013 mor deltar p\u00e5 heltid i kvalifiseringsprogram etter sosialtjenesteloven kapittel 5 A", "[Endret 6/09]", "Departementet uttalte i Ot.prp. nr. 56 (2008-2009) f\u00f8lgende n\u00e5r det gjelder fars rett til foreldrepenger der mor deltar p\u00e5 heltid i kvalifiseringsprogram for personer med vesentlig nedsatt arbeids- og inntektsevne:", "\u201d...M\u00e5lgruppen for kvalifiseringsprogram er personer med vesentlig nedsatt arbeids- og inntektsevne og med ingen eller sv\u00e6rt begrensede ytelser til livsopphold etter folketrygdloven eller arbeidsmarkedsloven. Form\u00e5let er \u00e5 bidra til at flere i  m\u00e5lgruppen kommer i arbeid. \u00c5 gi fedre rett til foreldrepenger n\u00e5r mor deltar i et kvalifiseringsprogram, vil st\u00f8tte opp om arbeidet for \u00e5 f\u00e5 flere kvinner med vesentlig nedsatt arbeids- eller inntektsevne i arbeid og bedre fedres foreldrepengerettigheter...\u201d", "\u201d...Utvidelsen av fedres rett til foreldrepenger vil gi fedre der mor deltar i enten introduksjonsprogram eller kvalifiseringsprogram rett til \u00e5 ta ut foreldrepenger i inntil 37/47 uker...\u201d ( ) \u201d Far kan ikke ta ut foreldrepenger i de f\u00f8rste seks ukene etter f\u00f8dselen, jf folketrygdloven \u00a714-10 f\u00f8rste ledd. Endringen vil omfatte b\u00e5de familier der mor ved f\u00f8dselen eller omsorgsovertakelsen deltar i et program, og familier der mor starter i et program f\u00f8r det har g\u00e5tt 43/53 uker f\u00f8dselen eller omsorgsovertakelsen. For \u00e5 kunne ta 37/47 uker fullt ut, m\u00e5 faren p\u00e5begynne uttaket senest seks uker f\u00f8dselen...\u201d", "\u201d... Det er i utgangspunktet bare der mor rent faktisk deltar i program som gir far rett til foreldrepenger. Endringen vil gi flere fedre enn i dag rett til \u00e5 ta ut foreldrepenger.", "Det f\u00f8lger av Ot.prp. nr. 28 (2002-2003) og Ot.prp. nr.70 (2006-2007) at introduksjonsprogrammet eller kvalifiseringsprogrammet skal v\u00e6re p\u00e5 full tid. Det er s\u00e5ledes ikke \u00e5pnet for deltakelse p\u00e5 deltid. Hva som anses som heltid i programmene, kan avvike noe fra det som anses som heltid etter folketrygdloven \u00a7 14-13 bokstav b) og c). I forslag til endringer er det derfor presisert at det bare er deltakelse p\u00e5 heltid som gir fra rett til \u00e5 ta ut foreldrepenger. Der mor dokumenterer at hun deltar i et av programmene legges det ikke opp til at Nav skal foreta en n\u00e6rmere vurdering av programmet innhold og omfang. Det skal da legges til grunn at kravet til deltakelse p\u00e5 heltid er oppfylt.", "N\u00e5r mor etter f\u00f8dselen eller omsorgsovertakelsen faktisk har startet i et introduksjons- eller kvalifiseringsprogram, b\u00f8r frav\u00e6r fra programmet i forbindelse med for eksempel sykdom, ferie eller permisjon, behandles p\u00e5 samme m\u00e5te som frav\u00e6r fra arbeid/utdanning der mor g\u00e5r ut i arbeid/utdanning, jf folketrygdloven \u00a7 14-13 f\u00f8rste ledd bokstav a) eller b)...\u201d", "\u00a7 14-13 Andre ledd - Delvis gjenopptakelse av arbeid", "Morens arbeidsforhold etter f\u00f8dselen eller omsorgsovertakelsen har betydning for utm\u00e5lingen av st\u00f8naden til far. Foreldrepengene skal reduseres i samme grad som mors arbeid er redusert, dersom hun arbeider under 75 prosent av full stilling. Arbeider mor 75 prosent eller mer av full stilling vil far beholde foreldrepenger beregnet etter hva han tjener i sitt arbeid. Det er morens formelle stillingsandel som er avgj\u00f8rende.", "Departementet uttalte i Ot.prp. nr. 52 (1999 - 2000) f\u00f8lgende vedr\u00f8rende fars rett til f\u00f8dselspenger der mor g\u00e5r ut i deltidsstilling etter f\u00f8dselen:", "\u201cDepartementet har kommet til at grensen b\u00f8r settes til 75 prosent av stillingens ordin\u00e6re arbeidstid i tr\u00e5d med Fedreutvalgets forslag. Forslaget inneb\u00e6rer at far i prinsippet bare er berettiget reduserte f\u00f8dselspenger dersom mor etter f\u00f8dselen g\u00e5r ut i en deltidsstilling som tilsvarer mindre enn 75 prosent av full arbeidstid. N\u00e5r mor arbeider minst 75 prosent stilling, f\u00e5r imidlertid far f\u00f8dselspenger basert p\u00e5 egen stillingsbr\u00f8k. Dette vil \u00e5pne for en viss grad av dobbeltomsorg, som m\u00e5 kunne aksepteres p\u00e5 bakgrunn av at deltidsarbeid er utbredt blant norske kvinner og at det i enkelte bransjer kan v\u00e6re vanskelig \u00e5 f\u00e5 full stilling\u201d.", "For at far skal kunne f\u00e5 fulle foreldrepenger forutsettes det at mor ikke mottar foreldrepenger for den delen hun ikke arbeider.", "\u00a7 14-13 Tredje ledd - Graderte foreldrepenger", "Dersom ogs\u00e5 faren fyller vilk\u00e5rene for rett til foreldrepenger, kan moren og faren dele p\u00e5 \u00e5 motta foreldrepenger, slik at foreldrepenger til hver av foreldrene tilsvarer den tid de er borte fra arbeidet p\u00e5 grunn av omsorgen for barnet. Det samlede uttak av foreldrepenger m\u00e5 imidlertid ikke overstige 100 prosent. Bare p\u00e5 visse vilk\u00e5r kan det samlede uttak av foreldrepenger overskride 100 prosent, se \u00a7 14\u201012 andre ledd med merknader.", "Eksempel:", "Mor har opptjent rett til foreldrepenger i henhold til \u00a7 14\u20106 i full stilling. Far fyller ogs\u00e5 vilk\u00e5rene for rett til foreldrepenger. Etter f\u00f8dselen har mor bare 50 % arbeid \u00e5 g\u00e5 tilbake til. I tillegg f\u00e5r hun 50 prosent dagpenger under arbeidsl\u00f8shet. Far f\u00e5r da rett til foreldrepenger, men bare for den delen som tilsvarer den stillingsandel mor har gjenopptatt (50 prosent ).", "Se kommentarene til \u00a7 14\u201016 om gradert uttak.", "\u00a7 14-13 Fjerde ledd - Fars rett f\u00f8rste seks uker etter f\u00f8dselen", "Ingen merknader.", "\u00a7 14-13 Femte ledd - Krav til legeerkl\u00e6ring", "Det er et vilk\u00e5r at sykdom eller skade dokumenteres med en s\u00e6rskilt legeerkl\u00e6ring. Det vises til kommentarene til \u00a7 14\u201011 tredje ledd.", "\u00a7 14-13 Sjette ledd - Fedrekvote og utvidelsen som f\u00f8lge av flerbarnsf\u00f8dsel eller adopsjon av flere barn samtidig", "Bestemmelsen presiserer at vilk\u00e5rene i denne bestemmelsen ikke gjelder ved uttak av fedrekvote (se merknadene til \u00a7 14\u201012) eller ved uttak av utvidelsen som f\u00f8lge av flerbarnsf\u00f8dsel eller adopsjon av flere barn samtidig (se merknadene til \u00a7 14\u20109 fjerde ledd).", "(Kilde: Nav, rundskriv)"]}, {"field": "category0", "value": "familieogoppvekst"}, {"field": "contenthash", "value": "8f8f2b1cd6674b1d9b745e02144858e47e90df64b43b0fb062b05bb22aabbd67"}, {"field": "createtime", "value": "2017-05-02T11:33:17.000Z"}, {"field": "description", "value": "Her er r\u00e5dene fra andre foreldre, jus-eksperten og Nav."}, {"field": "heading", "value": "Sliter du med \u00e5 skj\u00f8nne Navs regelverk rundt foreldrepermisjon? -adressa.no"}, {"field": "id", "value": "b3edf4420dc3631c5ae42e88298fd64f5ab654ca"}, {"field": "keyword", "value": ["Foreldrepermisjon", "Barn og unge", "Likestilling", "Svangerskap"]}, {"field": "keywords", "value": "Foreldrepermisjon,Barn og unge,Likestilling,Svangerskap"}, {"field": "kw-category", "value": "familieogoppvekst"}, {"field": "kw-concept", "value": ["mor", "foreldrepenger", "vesentlig nedsatt arbeids", "arbeid", "ledd bokstav", "mor deltar"]}, {"field": "kw-entity", "value": ["fjerde", "generelle", "l\u00e5nekassen", "endret 7", "endret 10", "nav drift", "fag", "likestilling", "tredje", "femte", "barn", "sjette", "far", "svangerskap", "stortinget", "ytelsesavdelingen", "barne", "pensjon", "introduksjonsprogrammet", "maistrellis", "kilde", "kirke", "fedreutvalgets", "arbeids"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/dfa1f467-abcb-42f1-b76a-0893808df8f2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sliter du med \u00e5 skj\u00f8nne Navs regelverk rundt foreldrepermisjon?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Sliter-du-med-a-skjonne-Navs-regelverk-rundt-foreldrepermisjon-9392b.html"}, {"field": "pageclass", "value": ["article"]}, {"field": "publishtime", "value": "2016-12-06T09:12:27.000Z"}, {"field": "recs-articleid", "value": "9392"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-12-06T09:12:27.000Z"}, {"field": "recs-rawtitle", "value": "Sliter du med \u00e5 skj\u00f8nne Navs regelverk rundt foreldrepermisjon? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Her er r\u00e5dene fra andre foreldre, jus-eksperten og Nav."}, {"field": "thumbnail", "value": "http://content-thumbnail.cxpublic.com/content/thumbnail200x150/b3edf4420dc3631c5ae42e88298fd64f5ab654ca.jpg?598883f3"}, {"field": "thumbnailfullheightdimensions", "value": "200x1730"}, {"field": "timestamp", "value": "2017-08-07T15:14:59.000Z"}, {"field": "title", "value": "Sliter du med \u00e5 skj\u00f8nne Navs regelverk rundt foreldrepermisjon?"}, {"field": "url", "value": "http://www.adressa.no/familieogoppvekst/Sliter-du-med-a-skjonne-Navs-regelverk-rundt-foreldrepermisjon-9392b.html"}, {"field": "urlhash", "value": "b3edf4420dc3631c5ae42e88298fd64f5ab654ca"}], "score": 0.5429641, "siteId": "9222270286501375973", "id": "b3edf4420dc3631c5ae42e88298fd64f5ab654ca"}

