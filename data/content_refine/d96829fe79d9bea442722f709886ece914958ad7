{"fields": [{"field": "modifiedtime", "type": "time", "value": "2015-07-31T19:46:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "john inge seljehaug"}, {"field": "body", "value": ["Saken oppdateres.", "\u2013 Jeg har brygget dette \u00f8let hver sommer de siste fire \u00e5rene s\u00e5 jeg hadde stor tro p\u00e5 at det kunne passe til en fiskerett, men at jeg skulle vinne var overraskende.", "Det sier Morland som har brygget det beste \u00f8let som kan kombineres til en fiskerett, mens Vidar Andersen fra Bergen hadde det beste \u00f8let til kj\u00f8tt. Sammen vant de hver sin hjemmebryggemaskin p\u00e5 25 liter og en tur til enten Tyskland eller Belgia.", "\u2013 Det er en premie p\u00e5 over 20 000 s\u00e5 det er veldig g\u00f8y. Det er ogs\u00e5 veldig stas at s\u00e5 flinke folk smaker p\u00e5 \u00f8let og at de likte det, men jeg tror nok ikke det er noe jeg kommer til \u00e5 satse p\u00e5 videre, sier Morland som til vanlig jobber som webutvikler.", "\u2013 Jeg har brygget \u00f8let sammen med kameraten min Fredrik Hoen, s\u00e5 han skal ogs\u00e5 ha en stor del av \u00e6ren, sier 31-\u00e5ringen.", "LES OGS\u00c5: \u00c9n av disse blir k\u00e5ret til Tr\u00f8ndelags beste IPA", "Det er f\u00f8rste gang i verden et slikt mesterskap arrangeres, hvor vinner-\u00f8len i et mesterskap skal baseres p\u00e5 matoppskrift. Restauranten \u00c5got Lian har laget en fiskerett, mens To Rom og Kj\u00f8kken har laget en kj\u00f8ttrett som alle bryggerne har f\u00e5tt bryne seg p\u00e5.", "\u2013 Det er en veldig stor interesse for \u00f8l og det finnes mange konkurranser for \u00e5 lage det beste \u00f8let. Men det fantes ikke noen konkurranse som gikk ut p\u00e5 \u00e5 brygge det beste \u00f8let til en bestemt type matrett, og det var den ideen som var utgangspunkt for dette mesterskapet, sier Aslaug Rustad, daglig leder i Oi! Tr\u00f8ndersk Mat og Drikke.", "Over 100 hjemmebryggere har deltatt i delfinalene som i l\u00f8pet av v\u00e5ren har blitt arrangert i Trondheim, Oslo, Bergen, Stavanger, Bod\u00f8 og Kristiansand. For hver type matrett har det blitt k\u00e5ret en vinner, og de 12 delfinalistene har n\u00e5 de siste dagene konkurrert i hovedfinalen under Bryggerifestivalen.", "LES OGS\u00c5: \u00c5pner kranene p\u00e5 Bakklandet", "\u2013 Fagligheten i denne konkurransen er langt h\u00f8yere enn det som er normalt i hjemmebrygging. En m\u00e5 ha en forst\u00e5else for b\u00e5de mat og smak, i tillegg til teknikk. Vinnerne er begge to erfarne bryggere og har tydelig vist at de kan \u00e5 kombinere smaken mellom mat og \u00f8l, sier Thomas Sjue i Austmann bryggeri.", "Det er Austmann bryggeri i Trondheim som er arrang\u00f8r av mesterskapet sammen med Oi! Tr\u00f8ndersk Mat og Drikke. Juryen ble ledet av den amerikanske \u00f8l-guruen John Palmer, forfatter av boken \u00abHow to brew\u00bb, som er en av de mest solgte b\u00f8kene for hjemmebryggere. I tillegg har han hatt med seg Mike Murphy, bryggemester hos Lervig bryggeri, samt Alexander Skjefte fra To Rom og Kj\u00f8kken og Eivind Almli fra \u00c5got Lian.", "\u2013 Hjemmebrygging er en global og voksende trend. Det som kjennetegner hjemmebryggerne er at de er opptatt av smak, teknikk og fag. De liker \u00e5 eksperimentere, pr\u00f8ve, feile og dele kunnskap med hverandre. Det er et \u00e5pent milj\u00f8 der bryggerne gir hverandre tips og triks, sier Sjue.", "LES OGS\u00c5: - \u00d8l er blitt hipt, kult og interessant", "Bryggerifestivalen er en utstillingsarena for spesial\u00f8l og h\u00e5ndbrygget \u00f8l. 20 bryggerier st\u00e5r bak, men det er likevel en sterk hovedvekt fra Midt-Norge. Form\u00e5let med festivalen er \u00e5 dele kunnskapen om ulike \u00f8lstiler og selve prosessen bak. Som et ledd i denne formidlingen blir det ogs\u00e5 arrangert kurs i b\u00e5de brygging og smaking.", "\u2013 Det er en trend som har kommet fra USA og det har blitt veldig popul\u00e6rt i Norge de siste \u00e5rene, bare i Tr\u00f8ndelag er det 14 bryggeri. Mange hjemmebryggere har n\u00e5 blitt profesjonelle og etablert egne bryggeri p\u00e5 grunn av \u00f8kende popularitet fra deres publikum, sier Rustad."]}, {"field": "category0", "value": "kultur"}, {"field": "contenthash", "value": "12ea2827b45ccf1ab7ad8a657a650bfe0362d31be5fdc210c9df6f90e98d41ce"}, {"field": "createtime", "value": "2015-07-31T18:01:46.000Z"}, {"field": "description", "value": "Tr\u00f8nderen Erik Morland (31) vant NM i \u00d8l og Mat for hjemmebryggere."}, {"field": "dominantimage", "value": "http://www.adressa.no/incoming/article11372599.ece/sfadq6/ALTERNATES/w980-default/IMG_8763.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d96829fe79d9bea442722f709886ece914958ad7.jpg?59107512"}, {"field": "dominantthumbnaildimensions", "value": "300x169"}, {"field": "heading", "value": ["Han har brygget landets beste \u00f8l -adressa.no", "Historisk mesterskap", "\u2013 H\u00f8yt faglig niv\u00e5", "Flere tjener penger p\u00e5 \u00f8l"]}, {"field": "id", "value": "d96829fe79d9bea442722f709886ece914958ad7"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["dele kunnskap", "smak", "\u00f8let", "mat", "brygget landets", "brygge", "mesterskap", "bryggeri", "type matrett"]}, {"field": "kw-entity", "value": ["bakklandet", "bod\u00f8 og kristiansand", "to rom og kj\u00f8kken", "how", "mat og drikke", "\u00f8l og mat", "to rom", "austmann", "bryggerifestivalen", "lervig"]}, {"field": "kw-location", "value": ["oslo", "midt-norge", "tyskland", "stavanger", "tr\u00f8ndelag", "belgia", "trondheim", "norge", "bergen"]}, {"field": "kw-pageclass", "value": "article"}, {"field": "kw-person", "value": ["fredrik hoen", "alexander skjefte", "vidar andersen", "aslaug rustad", "thomas sjue", "eivind almli", "\u00e5got lian", "john palmer", "erik morland", "mike murphy"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article11372599.ece/sfadq6/ALTERNATES/w980-default/IMG_8763.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han har brygget landets beste \u00f8l"}, {"field": "og-type", "value": "article"}, {"field": "og-url", "value": "http://www.adressa.no/kultur/article11372597.ece"}, {"field": "pageclass", "value": ["article"]}, {"field": "publishtime", "value": "2015-07-31T18:33:32.000Z"}, {"field": "recs-articleid", "value": "11372597"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-07-31T18:33:32.000Z"}, {"field": "recs-rawtitle", "value": "Han har brygget landets beste \u00f8l -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Tr\u00f8nderen Erik Morland (31) vant NM i \u00d8l og Mat for hjemmebryggere."}, {"field": "thumbnail", "value": "http://content-thumbnail.cxpublic.com/content/thumbnail200x150/d96829fe79d9bea442722f709886ece914958ad7.jpg?59107512"}, {"field": "thumbnailfullheightdimensions", "value": "200x1065"}, {"field": "timestamp", "value": "2017-05-08T13:39:30.000Z"}, {"field": "title", "value": "Han har brygget landets beste \u00f8l"}, {"field": "url", "value": "http://www.adressa.no/kultur/article11372597.ece"}, {"field": "urlhash", "value": "d96829fe79d9bea442722f709886ece914958ad7"}], "score": 0.9187205, "siteId": "9222270286501375973", "id": "d96829fe79d9bea442722f709886ece914958ad7"}

