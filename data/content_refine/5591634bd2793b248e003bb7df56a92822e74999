{"fields": [{"field": "modifiedtime", "type": "time", "value": "2013-08-02T09:06:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "Nyheten om at forfatteren og skribenten Jan H. Jensen ble funnet d\u00f8d p\u00e5 Filippinene 10. mai i \u00e5r, n\u00e5dde norske medier f\u00f8rst denne uka. En tragisk utgang for en bemerkelsesverdig mann. Jeg kjente han ikke, selv om jeg m\u00f8tte ham flere ganger. Dette er ikke en nekrolog, men en slags p\u00e5minnelse om en mann som i en epoke preget Trondheim for noen av oss.", "F\u00f8rste gang jeg s\u00e5 ham, m\u00e5 ha v\u00e6rt tidlig p\u00e5 80-tallet. Jeg var student. Han satt og drakk, p\u00e5 Strossa, p\u00e5 Kieglekroa eller Trubben. Jeg husker en bekjent pekte p\u00e5 ham og bad meg ansl\u00e5 hvor gammel han var. I hvitt h\u00e5r og skjegg, med nikotinbrune fingre, tippet jeg godt over 60. S\u00e5 vidt 40, fikk jeg h\u00f8re.", "Dessuten fikk jeg h\u00f8re at han var forfatter, skribent i alt fra Kriminaljournalen til Romantikk. Tekstforfatter i det eneste morsomme programmet p\u00e5 NRK Radio i min oppvekst, med Knut Lystad og Lars Mj\u00f8en. Dessuten hadde han sammen med tryllekunstner Tore Torell skrevet manus til en av de morsomste d\u00e5rlige norske filmene, rockdramaet \u00ab1958\u00bb fra 1980.", "Utp\u00e5 80-tallet , da jeg begynte \u00e5 skrive for Adressa, ble vi fjerne kolleger. Han var spaltisten Kassandra i Uke-Adressa og en morson bokanmelder. Fortsatt m\u00f8tte jeg ham mest ved bardisker, overrasket over at en mann som kunne v\u00e6re s\u00e5 skarp p\u00e5 trykk, framsto s\u00e5 mild av vesen.", "Det sp\u00f8rs om en forsoffen frilansjournalist noen gang er skildret bedre i norsk litteratur enn i Jan H. Jensen eneste litt ber\u00f8mte bok, krimromanen \u00abSnuff\u00bb fra 1982. Den skildrer frilansjournalist Jan Glennes ferd inn i de m\u00f8rkeste kroker av pornobransjen. Boka har blitt samleobjekt, og \u00e5pner slik:", "\u00ab Jeg kan g\u00e5 p\u00e5 fylla i tre d\u00f8gn uten problemer. Det fjerde d\u00f8gnet inntreffer skandalen, sikkert som gj\u00f8ken. Skandalens art kan variere, avhengig av den ytre rammen om fyllefesten. Drikker jeg sammen med folk jeg liker, blir jeg ekkelt sentimental og f\u00e5r homofile tendenser hvis den jeg liker er en mann og heterofile hvis den jeg liker er en kvinne: drikker jeg sammen med folk jeg misliker, blir jeg aggressiv og vulg\u00e6r: drikker jeg alene, vet jeg ikke hva jeg blir, for da er det ingen som kan fortelle meg det dagen derp\u00e5. Sikkert er det i hvert fall at jeg bestandig lager skandale p\u00e5 den fjerde dag, og derfor har jeg gjort det til et prinsipp aldri \u00e5 drikke mer enn tre dager i strekk \u00bb.", "Da Dagbladet i 2009 k\u00e5ret tidenes 25 beste norske krimb\u00f8ker, kom \u00abSnuff\u00bb p\u00e5 23. plass. Av de ca. 40 b\u00f8kene Jensen skrev, ga den ham kultstatus, alt mens han levde. Som mange i byen s\u00e5 jeg og leste Jensen, mer enn jeg kjente ham. En gang jeg skulle intervjue prest Bj\u00f8rn Bj\u00f8rneboe, kom Jensen plutselig fra en sofa i leiligheten, hvor han hadde tilhold for tida, forklarte presten.", "Av bildene av Jan H. Jensen, er jeg spesielt svak for dette, tatt i anledning Olavsstafetten i 1984. Da utfordret tr\u00f8nderske forfattere, med Jensen som lagleder (til h\u00f8yre), andre kulturarbeidere til \u00e5 konkurrere med dem i aktiviteten Jensen ikke forbindes med: l\u00f8ping. Sammen med fra venstre Idar Lind, Bj\u00f8rn Erik Hansen og Torvald Sund, proklamerte Jensen at han skulle l\u00f8pe \u00ab i stedet for \u00e5 g\u00e5 til Bykroa\u00bb. P\u00e5 sp\u00f8rsm\u00e5l om han hadde tenkt \u00e5 l\u00f8pe hjem igjen ogs\u00e5, svarte han: \u00abNei, den turen har alltid g\u00e5tt i drosje og den tradisjonen akter vi \u00e5 fastholde \u00bb.", "Mange vil huske ham som spaltist i Uke-Adressa. Selv husker jeg ham bedre som underholdende bokanmelder. Som da han ga Ola Bauers \u00abL\u00f8vetemmersken\u00bb lunken medfart, slaktet Lars Noren i samme slengen og mente romanen hadde gjort seg bedre som novelle. \u00ab Romaner som heller burde v\u00e6rt noveller, er ellers gjerne drinker som er tynnet for mye ut. I dette tilfellet dreier det seg om en drink som er spritet altfor sterkt opp\u00bb. Slik skrev Jensen. Det er verdt \u00e5 minnes."]}, {"field": "category0", "value": "kultur"}, {"field": "contenthash", "value": "208b5c29a86b0248f0987d9109874c7fbaa7c4eef882009bf8b9d3dc466e8b78"}, {"field": "createtime", "value": "2015-12-09T10:37:21.000Z"}, {"field": "description", "value": "En av de store originalene i Trondheims kultur- og brune barliv p\u00e5 80- og 90-tallet er ikke blant oss lenger. Han s\u00e5 ut som en 70-\u00e5ring i en mannsalder, men ble bare 69."}, {"field": "dominantimage", "value": "http://www.adressa.no/kultur/article8027515.ece/ALTERNATES/w980-default/DenGangDaJensen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5591634bd2793b248e003bb7df56a92822e74999.jpg?596e7a71"}, {"field": "dominantthumbnaildimensions", "value": "300x169"}, {"field": "heading", "value": "En sk\u00e5l for lagleder Jensen -adressa.no"}, {"field": "id", "value": "5591634bd2793b248e003bb7df56a92822e74999"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["tida", "mann", "dag", "norsk", "skrev", "huske", "l\u00f8pe", "drikke", "liker", "lagleder", "forfatter", "skandale", "bok"]}, {"field": "kw-entity", "value": ["bykroa", "kriminaljournalen", "uke-adressa", "radio", "dagbladet", "kassandra", "snuff", "olavsstafetten", "l\u00f8vetemmersken", "strossa", "trubben", "kieglekroa", "adressa", "knut lystad og lars mj\u00f8en", "bj\u00f8rn erik hansen og torvald sund", "romantikk"]}, {"field": "kw-location", "value": ["trondheim", "filippinene"]}, {"field": "kw-pageclass", "value": "article"}, {"field": "kw-person", "value": ["lars mj\u00f8en", "ola bauers", "tore torell", "bj\u00f8rn bj\u00f8rneboe", "jan glennes", "idar lind", "torvald sund", "jan h. jensen", "knut lystad", "lars noren", "bj\u00f8rn erik hansen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article8027515.ece/ALTERNATES/w980-default/DenGangDaJensen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En sk\u00e5l for lagleder Jensen"}, {"field": "og-type", "value": "article"}, {"field": "og-url", "value": "http://www.adressa.no/kultur/article8027519.ece"}, {"field": "pageclass", "value": ["article"]}, {"field": "publishtime", "value": "2013-08-02T09:06:47.000Z"}, {"field": "recs-articleid", "value": "8027519"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-08-02T09:06:47.000Z"}, {"field": "recs-rawtitle", "value": "En sk\u00e5l for lagleder Jensen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "En av de store originalene i Trondheims kultur- og brune barliv p\u00e5 80- og 90-tallet er ikke blant oss lenger. Han s\u00e5 ut som en 70-\u00e5ring i en mannsalder, men ble bare 69."}, {"field": "thumbnail", "value": "http://content-thumbnail.cxpublic.com/content/thumbnail200x150/5591634bd2793b248e003bb7df56a92822e74999.jpg?596e7a71"}, {"field": "thumbnailfullheightdimensions", "value": "200x1636"}, {"field": "timestamp", "value": "2017-07-18T21:15:29.000Z"}, {"field": "title", "value": "En sk\u00e5l for lagleder Jensen"}, {"field": "url", "value": "http://www.adressa.no/kultur/article8027519.ece"}, {"field": "urlhash", "value": "5591634bd2793b248e003bb7df56a92822e74999"}], "score": 0.94806886, "siteId": "9222270286501375973", "id": "5591634bd2793b248e003bb7df56a92822e74999"}

