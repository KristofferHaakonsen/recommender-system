{"fields": [{"field": "modifiedtime", "type": "time", "value": "2012-06-20T10:22:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "john sund"}, {"field": "body", "value": ["Saken oppdateres.", "Det viser rapporten \u00abTillit p\u00e5 pr\u00f8ve\u00bb som kartlegger politifolkene i S\u00f8r-Tr\u00f8ndelag sine holdninger til innbyggere med utenlandsk bakgrunn. NTNU Samfunnsforskning har laget rapporten p\u00e5 oppdrag fra S\u00f8r-Tr\u00f8ndelag politidistrikt.", "Sju prosent av de spurte i S\u00f8r-Tr\u00f8ndelag politidistrikt mener innvandrermilj\u00f8ene er en kilde til utrygghet.", "9 prosent - nesten hver tiende politiansatt - mener bruk av ord som, svarting, pakkis, neger og guling er akseptabelt.", "15 prosent svarer bekreftende p\u00e5 at det finnes negative holdninger til innvandrere.", "11 prosent mener det forekommer rasisme blant ansatte i eget politidistrikt.", "31 prosent av de spurte er usikre p\u00e5 om det finnes negative holdninger.", "- Vi mener at dette er uakseptabelt. Det er krenkende og s\u00e5rende \u00e5 oppleve slike beskrivelser, og det stempler en gruppe. Det viser at noen har sovet i timen, sa forskningsleder Berit Berg \u2013 da hun la frem rapporten i dag.", "Forskeren mener summen av dem som svarer bekreftende, eller ikke vil svare p\u00e5 om det finnes negative holdninger overfor innvandrere, er h\u00f8yt. Hun p\u00e5peker at en tredjedel av de ansatte ikke ville svare p\u00e5 sp\u00f8rsm\u00e5l om holdning til innvandrere.", "- Dette betyr at nesten halvparten mener, er usikre eller har tatt stilling til om det finnes rasistiske holdninger i politiet. Som forsker opplever jeg dette som et h\u00f8yt tall. Et hovedproblem er at mange ikke har tatt stilling. Mange er usikre og har ikke meninger, sier Berg.", "Unders\u00f8kelsen viser videre at S\u00f8r-Tr\u00f8ndelag politidistikt nesten er helt etnisk hvitt, med unntak av noen f\u00e5 vikariater. Ingen av de mellom 500 og 600 ansatte har minoritetsbakgrunn.", "- Det gjenspeiler ikke samfunnet for \u00f8vrig, sier Berg.", "Hun mener S\u00f8r-Tr\u00f8ndelag politidistrikt har noe \u00e5 l\u00e6re av politidistrikt med erfaring med innvandrermilj\u00f8.", "- Om det dreier seg om bes\u00f8k hos Gr\u00f8nland i Oslo, Amsterdam eller London spiller mindre rolle. Det viktigste er at S\u00f8r-Tr\u00f8ndelag politidistrikt m\u00e5 sette av midler for \u00e5 l\u00e6re seg dette, sier Berg.", "Hun trakk ogs\u00e5 frem at \u00e9n av tre av de ansatte mener det er vanskelig \u00e5 si fra om interne forhold i politiet.", "- Det er en intern kultur som preges av mange positive trekk, lojalitet, samhold og solidaritet. Men unders\u00f8kelsen sier ogs\u00e5 noe om en politikultur og et korps som forveksler lojalitet med blind lojalitet. De er redd for \u00e5 ta opp ting, slik at det danner seg et meningsdiktat, sier Berg.", "- Det er en intern kultur som ikke er \u00e5pen for kritikk eller negative ting. Det viktigste r\u00e5det vi vil gi politiet er at de er n\u00f8dt til \u00e5 g\u00e5 inn i de ubehagelige tingene. Og det er viktig at folk har mot til \u00e5 f\u00f8lge opp.", "Politimester Per Marum mener politiet n\u00e5 har f\u00e5tt n\u00f8dvendig kunnskap om situasjonen.", "- Vi hadde mye synsing, men viste lite om interne holdninger. Vi tar hovedsignalene i unders\u00f8kelsen p\u00e5 alvor. Vi har en t\u00f8ff jobb foran oss. La det v\u00e6re sagt: Det er nulltoleranse mot rasisme i S\u00f8r-Tr\u00f8ndelag politidistrikt, som ellers i samfunnet. Vi skal iverksette tiltak, b\u00e5de p\u00e5 kort sikt og lang sikt, sa politimester Per Marum etter \u00e5 ha f\u00e5tt rapporten p\u00e5 bordet.", "Ledelsen og de tillitsvalgte i S\u00f8r-Tr\u00f8ndelag politidistrikt fikk rapporten presentert i dag tidlig. I ettermiddag ble den offentliggjort.", "- Vi \u00f8nsker en 100 prosent \u00e5penhet til publikum og ansatte. Det er den eneste veien \u00e5 g\u00e5, mener Marum.", "Han understreker at sjangerbruk og \u00e5penhet internt er tema som vil sentrale i arbeidet fremover.", "- Det skal v\u00e6re tillatt \u00e5 si fra dersom det finnes holdninger som ikke er akseptabel. Sjangerbruk internt skal det ogs\u00e5 ses p\u00e5. Jeg er glad for at tingene er avdekket og leselig, sier Marum.", "Rapporten som ble lagt frem for pressen i politihuset i Trondheim i ettermiddag, er en del av en unders\u00f8kelse som er en del av et st\u00f8rre prosjekt om politiets forhold til etniske minoriteter.", "Forskningsleder Berit Berg har skaffet seg et inntrykk av hvilket forhold politiet har til etikk og til det flerkulturelle samfunnet, gjennom en sp\u00f8rreunders\u00f8kelser og dybdeintervjuer.", "367 politiansatte har svart p\u00e5 sp\u00f8rreskjema og 20 har deltatt i intervju. De spurte i unders\u00f8kelsen utgj\u00f8r 70 prosent av alle ansatte i distriktet. 22 personer fra innvandrermilj\u00f8ene har deltatt i individuelle intervju.", "If\u00f8lge unders\u00f8kelsen har f\u00e5 innvandrere negative erfaringer med politiet.", "- En person svarte \u00abjeg tror ikke at politiet er rasistisk, men noen f\u00e5\u00bb. Det kan v\u00e6re en slags konklusjon p\u00e5 svarene fra innvandrermilj\u00f8et, sier Berg.", "Hun innledet med \u00e5 si at rapporten ikke handler om Obiora-saken, karikaturtegningene eller ambulansesaken i Oslo.", "- Dette har selvf\u00f8lgelig v\u00e6rt et bakteppe. Avisene har v\u00e6rt full av stoff om disse tre sakene det siste \u00e5ret, sier Berg."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "531077e159891fcff8faf55d932565287e017c901723ff5ab0f6a33db0e17abb"}, {"field": "createtime", "value": "2016-09-27T19:34:50.000Z"}, {"field": "description", "value": "Nesten halvparten av de ansatte i S\u00f8r-Tr\u00f8ndelag politidistrikt mener, er usikre eller har tatt stilling til om det finnes rasistiske holdninger i politiet."}, {"field": "dominantimage", "value": "http://www.adressa.no/incoming/article1216028.ece5/ALTERNATES/w980-default/Marum2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e88973b29d56e47c8dee2d170865b51a7743f40.jpg?593e8d06"}, {"field": "dominantthumbnaildimensions", "value": "300x169"}, {"field": "heading", "value": ["En av ti godtar svarting og pakkis -adressa.no", "Krenkende og s\u00e5rende", "Etnisk hvitt", "- Blind lojalitet", "Varsler strakstiltak", "Dybdeintervjuer"]}, {"field": "id", "value": "0e88973b29d56e47c8dee2d170865b51a7743f40"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["holdninger", "politiet", "prosent", "intern", "innvandrere", "ting", "ansatte", "svare", "unders\u00f8kelse", "negative holdninger", "politidistrikt", "rapporten"]}, {"field": "kw-entity", "value": ["obiora", "samfunnsforskning", "tillit", "per marum"]}, {"field": "kw-location", "value": ["s\u00f8r-tr\u00f8ndelag", "london", "trondheim", "oslo", "gr\u00f8nland", "amsterdam"]}, {"field": "kw-pageclass", "value": "article"}, {"field": "kw-person", "value": "berit berg"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1216028.ece5/ALTERNATES/w980-default/Marum2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En av ti godtar svarting og pakkis"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article928292.ece"}, {"field": "pageclass", "value": ["article"]}, {"field": "publishtime", "value": "2007-09-13T12:00:19.000Z"}, {"field": "recs-articleid", "value": "876383"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-09-13T12:00:19.000Z"}, {"field": "recs-rawtitle", "value": "En av ti godtar svarting og pakkis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Nesten halvparten av de ansatte i S\u00f8r-Tr\u00f8ndelag politidistrikt mener, er usikre eller har tatt stilling til om det finnes rasistiske holdninger i politiet."}, {"field": "thumbnail", "value": "http://content-thumbnail.cxpublic.com/content/thumbnail200x150/0e88973b29d56e47c8dee2d170865b51a7743f40.jpg?593e8d06"}, {"field": "thumbnailfullheightdimensions", "value": "200x2225"}, {"field": "timestamp", "value": "2017-06-12T12:45:58.000Z"}, {"field": "title", "value": "En av ti godtar svarting og pakkis"}, {"field": "url", "value": "http://www.adressa.no/nyheter/trondheim/article928292.ece"}, {"field": "urlhash", "value": "0e88973b29d56e47c8dee2d170865b51a7743f40"}], "score": 1.0521094, "siteId": "9222270286501375973", "id": "0e88973b29d56e47c8dee2d170865b51a7743f40"}

