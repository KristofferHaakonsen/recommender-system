{"fields": [{"field": "modifiedtime", "type": "time", "value": "2013-04-27T11:16:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "- Jeg har ikke plutselig g\u00e5tt tom for penger. Men det kan sikkert fort skje, sier Elise Iversen Ringstad.", "I dag er det undulaten som skal f\u00e5 fr\u00f8 og hirsekolber fra dyrebutikken p\u00e5 Lillestr\u00f8m Torg. Lillebror Martin betaler - med kort dekorert med fotballer. Elise valgte en kanin til sitt kort.", "Elise og Martin er nesten for drevne kortbrukere \u00e5 regne. Begge fikk sine egne bankkort i november, etter at pappa \u00c5ge hadde talt litt p\u00e5 knappene og funnet ut at de like gjerne kunne l\u00e6re seg om kortbruk og abstrakte penger f\u00f8rst som sist.", "Forsker Line Lervik Olsen ved Handelsh\u00f8yskolen BI mener bankene ikke bare fyller et behov hos foreldre og barn n\u00e5r de utstyrer ti\u00e5ringer med bankkort.", "- De gj\u00f8r det for \u00e5 f\u00e5 kundene inn s\u00e5 tidlig som mulig, sier hun.", "Nordmenn blir if\u00f8lge Olsen n\u00e6rmest f\u00f8dt inn i en bank - vi f\u00e5r opprettet en konto av foreldre og besteforeldre, og den banken holder vi oss til - nesten uansett hva banken gj\u00f8r. Elise og Martin har konto i samme bank som pappa.", "- Bankene gj\u00f8r nok dette for \u00e5 skaffe seg flere kunder, sier \u00c5ge Ringstad - som uansett synes det er en praktisk l\u00f8sning.", "- Jeg var litt skeptisk i begynnelsen, tenkte det kanskje var litt tidlig og at spesielt Martin kom til \u00e5 rote bort b\u00e5de kort og kode. Men det har g\u00e5tt veldig greit.", "Barna f\u00e5r ukepengene rett inn p\u00e5 konto. Kortene har en bel\u00f8pssperre p\u00e5 400 kroner i uken. Og forel\u00f8pig har ikke far sett noen store endringer i forbruket etter barna byttet kontanter med kort.", "- De er stort sett veldig flinke til \u00e5 disponere, sier han.", "Avtalen er at barna stort sett kan disponere pengene sine fritt, men at de m\u00e5 sp\u00f8rre f\u00f8rst hvis de skal kj\u00f8pe st\u00f8rre ting.", "- Vi har hatt noen diskusjoner om hva som er sm\u00e5tt og stort. For eksempel er 200 kroner stort, ikke sant, Elise? sp\u00f8r pappa med glimt i \u00f8yet. Han mener mor og far har vel s\u00e5 god kontroll med hva barna bruker penger p\u00e5 n\u00e5r transaksjonene fremg\u00e5r av en kontoutskrift.", "LES OGS\u00c5:", "- Barneforsikring er altfor komplisert", "Ikke g\u00e5 i disse kvinnefellene", "- Betal for all del ikke disse regningene", "Martin er den f\u00f8rste blant vennene som har f\u00e5tt kort, mens Elise har noen f\u00e5 venninner som har andre typer betalingskort. S\u00e5nn kommer det trolig ikke til \u00e5 v\u00e6re lenge.", "- Det har tatt veldig av i det siste. Vi f\u00e5r n\u00e5 rundt 2000 nye s\u00f8knader i m\u00e5neden om barnekort, sier forbruker\u00f8konom Magne Gundersen i Sparebank 1.", "Han mener barnekortene fyller et etterlengtet behov hos mange foreldre.", "- Mange har, som meg, nesten ikke kontanter i lommeboken lenger. Men n\u00e5r ungene plutselig trenger penger til noe, kan man overf\u00f8re penger p\u00e5 ett minutt.", "Han sier betalingskort er tryggere enn kontanter. Kortet er beskyttet med pin og kan sperres. Og det har bel\u00f8psgrense. Faren for at poden mister alle lommepengene f\u00f8rste dagen p\u00e5 klassetur, reduseres.", "- Mange foreldre ser nok ogs\u00e5 kortet som en god m\u00e5te \u00e5 l\u00e6re barna om verdien av abstrakte penger. Det er bedre \u00e5 l\u00e6re dette tidlig med sm\u00e5 summer enn n\u00e5r du er student og f\u00e5r kredittkort. Da kan det plutselig forsvinne ut store bel\u00f8p.", "Ogs\u00e5 DNB har n\u00e5 begynt \u00e5 gi sitt ungdomskort til barn helt ned til \u00e5tte \u00e5r dersom foreldrene \u00f8nsker det. Tidligere var aldersgrensen 13 \u00e5r.", "- Vi beveger oss mot et mer og mer kontantl\u00f8st samfunn, p\u00e5 godt og vondt. Det kan v\u00e6re barna f\u00e5r en d\u00e5rligere f\u00f8lelse med penger n\u00e5r de ikke ser de fysiske pengene lenger. Men det kan ogs\u00e5 v\u00e6re lettere \u00e5 f\u00e5 pengene til \u00e5 vare n\u00e5r de kommer inn p\u00e5 konto og ikke brenner i lomma, sier forbruker\u00f8konom Silje Sandm\u00e6l hos DNB.", "Hun mener kortet gj\u00f8r det lettere for dagens digitale barn \u00e5 holde oversikt over pengebruken sin. Har barna kort, har de gjerne ogs\u00e5 mobil, og det er dagligdags for dem \u00e5 g\u00e5 inn i mobilbanken for \u00e5 sjekke saldo, mener hun.", "Saldoen forteller imidlertid ikke Elise noe om hvor mye av ukens kvote p\u00e5 400 kroner hun til enhver tid har brukt. Derfor hender det at hun tar ut kontanter i minibanken for \u00e5 v\u00e6re sikker p\u00e5 \u00e5 ha penger nok til det hun skal kj\u00f8pe.", "- Men det gj\u00f8r ikke du, Martin, sier pappa \u00c5ge. - Du trekker kort!", "Det kan v\u00e6re hensiktsmessig for mange foreldre \u00e5 utstyre barna med betalingskort, mener forbruker\u00adombud Gry Nerg\u00e5rd.", "Men bankene m\u00e5 ta st\u00f8rre ansvar n\u00e5r de gir kort til barn helt ned i \u00e5tte-ti\u00e5rsalder, mener Nerg\u00e5rd.", "- Kortholder har for eksempel ansvar for tap hvis man har handlet uaktsomt, men det kan man vanskelig si for eksempel om en 11-\u00e5ring som har r\u00f8pet pin-koden sin til en voksen eller eldre barn hun har tillit til.", "Hun sier Sparebank1 har tilpasset vilk\u00e5rene for sine barnekort etter overenskomst med Forbrukerr\u00e5det, og r\u00e5det har n\u00e5 en tilsvarende prosess p\u00e5g\u00e5ende med Nordea. DNB, derimot, bruker samme vilk\u00e5r som de gj\u00f8r p\u00e5 kortene som er beregnet p\u00e5 barn over 13 \u00e5r.", "- Det synes vi er uheldig. Det er store forskjeller p\u00e5 en 11-\u00e5ring og en 14-\u00e5ring, sier hun.", "Et annet viktig aspekt ved kortene er at de er sperret for kj\u00f8p p\u00e5 nettet. Flere av bankene \u00f8nsker \u00e5 \u00e5pne kortet for nettbruk til ungdom over 13 \u00e5r, og Forbrukerr\u00e5det jobber n\u00e5 sammen med Finans Norge for \u00e5 komme frem til felles regler om vilk\u00e5r for slik kortbruk.", "- Her er det viktig \u00e5 f\u00e5 vilk\u00e5r tilpasset aldersgruppene. P\u00e5 nett kan for eksempel en 12-\u00e5ring f\u00e5 kj\u00f8pt snus fra svenske butikker - og det kan v\u00e6re vanskelig for barna \u00e5 skj\u00f8nne at prisen st\u00e5r i euro og ikke kroner.", "- Du kan ikke si at en 11-\u00e5ring som har gitt fra seg pin-koden sin til en voksen eller et eldre barn hun har tillit til, er uaktsom, sier forbrukerombud Gry Nerg\u00e5rd."]}, {"field": "category0", "value": "familieogoppvekst"}, {"field": "contenthash", "value": "f1bcdb4d37c3279681961a91bbd1b6043019699cfbdeccaab30a03d81f9614e4"}, {"field": "createtime", "value": "2017-04-30T22:31:38.000Z"}, {"field": "description", "value": "Martin (10) og Elise (12) ber ikke om mynter og sedler til is. De trekker kort. Det sikrer bankene en ny generasjon med lojale kunder."}, {"field": "dominantimage", "value": "http://www.adressa.no/familieogoppvekst/article7473549.ece/ALTERNATES/w980-default/undulat-IkIHB4kpfD.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c0e17f4e9b99e6e7b0213033f7426a855028e6a5.jpg?5935b446"}, {"field": "dominantthumbnaildimensions", "value": "300x169"}, {"field": "heading", "value": ["Mange foreldre bestiller bankkort til barna -adressa.no", "Livslange kundeforhold", "Ukepenger p\u00e5 konto", "Mange foreldre bestiller kort", "\u00c5tte\u00e5rsgrense", "400 kr. i uken", "Legger mer ansvar p\u00e5 bankene", "- Uheldig"]}, {"field": "id", "value": "c0e17f4e9b99e6e7b0213033f7426a855028e6a5"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["nordea", "handelsh\u00f8yskolen bi"]}, {"field": "kw-concept", "value": ["bank", "foreldre bestiller bankkort", "foreldre", "kort", "barn", "foreldre bestiller", "penger"]}, {"field": "kw-entity", "value": ["sparebank 1", "forbrukerr\u00e5det", "elise og martin", "lillestr\u00f8m torg", "finans norge"]}, {"field": "kw-location", "value": "martin"}, {"field": "kw-pageclass", "value": "article"}, {"field": "kw-person", "value": ["elise iversen ringstad", "line lervik olsen", "magne gundersen", "silje sandm\u00e6l", "gry nerg\u00e5rd", "\u00e5ge ringstad"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article7473549.ece/ALTERNATES/w980-default/undulat-IkIHB4kpfD.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mange foreldre bestiller bankkort til barna"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7473431.ece"}, {"field": "pageclass", "value": ["article"]}, {"field": "publishtime", "value": "2013-04-27T11:03:42.000Z"}, {"field": "recs-articleid", "value": "7473431"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-04-27T11:03:42.000Z"}, {"field": "recs-rawtitle", "value": "Mange foreldre bestiller bankkort til barna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Martin (10) og Elise (12) ber ikke om mynter og sedler til is. De trekker kort. Det sikrer bankene en ny generasjon med lojale kunder."}, {"field": "thumbnail", "value": "http://content-thumbnail.cxpublic.com/content/thumbnail200x150/c0e17f4e9b99e6e7b0213033f7426a855028e6a5.jpg?5935b446"}, {"field": "thumbnailfullheightdimensions", "value": "200x1692"}, {"field": "timestamp", "value": "2017-06-05T19:43:02.000Z"}, {"field": "title", "value": "Mange foreldre bestiller bankkort til barna"}, {"field": "url", "value": "http://www.adressa.no/familieogoppvekst/article7473431.ece"}, {"field": "urlhash", "value": "c0e17f4e9b99e6e7b0213033f7426a855028e6a5"}], "score": 0.73796266, "siteId": "9222270286501375973", "id": "c0e17f4e9b99e6e7b0213033f7426a855028e6a5"}

