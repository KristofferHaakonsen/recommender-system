{"fields": [{"field": "modifiedtime", "type": "time", "value": "2012-04-11T11:39:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjell inge reitan forskningsleder", "aleksander hand\u00e5 forsker", "sintef fiskeri", "havbruk"]}, {"field": "body", "value": ["Saken oppdateres.", "Fiskeri- og kystdepartementet har hovedansvaret for forvaltningen av oppdrettsn\u00e6ringen. I sin utredning \u00abStrategi for en milj\u00f8messig b\u00e6rekraftig havbruksn\u00e6ring\u00bb, sier departementet at \u00abei b\u00e6rekraftig havbruksn\u00e6ring er ei n\u00e6ring som drives milj\u00f8messig forsvarlig, og er tilpasset hensynet til havmilj\u00f8 og biologisk mangfold. Som matprodusent er havbruksn\u00e6ringa avhengig av gode milj\u00f8forhold og god vannkvalitet\u00bb.", "I den senere tiden har det fra flere hold kommet argumenter om at havbruksn\u00e6ringen i Norge ikke drives milj\u00f8messig forsvarlig med hensyn til biologisk mangfold og forurensing. Oppdrett av laks og \u00f8rret skjer i merder i sj\u00f8anlegg og det er valgt lokaliteter som har h\u00f8y vannutskifting med god tilf\u00f8rsel av oksygen, samtidig som avfallsstoffene raskt uttynnes. Det har blitt hevdet at n\u00e6ringen f\u00f8lger filosofien at \u00abthe solution to pollution is dilution\u00bb; det vil si at man l\u00f8ser utslippsproblematikken med fortynning i vannmassene.", "I den senere tiden har konsesjonene blitt flyttet fra fjord til kyst, samtidig som anleggene har \u00f8kt betydelig i st\u00f8rrelse. De st\u00f8rste anleggene kan i dag produsere 4\u20135000 tonn laks, noe som tilsvarer vekten av 17000 kyr \u2013 p\u00e5 \u00e9n lokalitet. Det er en teknologisk bragd, men har samtidig gitt en del utfordringer. Den \u00f8kte st\u00f8rrelse p\u00e5 anleggene kan trolig knyttes til \u00f8kt forekomst av lakselus og \u00f8kt mulighet for r\u00f8mming. H\u00f8y fiskeproduksjon p\u00e5 enkeltlokaliteter kan ogs\u00e5 gi mulige negative milj\u00f8effekter som f\u00f8lge av store mengder f\u00f4r og avfallsprodukter.", "Oppdrettsvirksomhet slipper ut stoffer til vannmassene; b\u00e5de naturfremmede stoffer, som for eksempel giftige kjemikalier fra medisinering og kontroll av parasitter, og naturlige stoffer, som i utgangspunktet ikke er skadelig for milj\u00f8et, men som kan gi forurensningseffekter ved h\u00f8y tilf\u00f8rsel. Dette er for eksempel overfl\u00f8dig fiskef\u00f4r og avfallsprodukter fra fisken i form av faste og l\u00f8ste n\u00e6ringsstoffer (nitrogen og fosfor). H\u00f8y tilf\u00f8rsel av n\u00e6ringsstoffer kan resultere i overgj\u00f8dslingseffekter som kan p\u00e5virke biologisk mangfold, og i ytterste konsekvens medf\u00f8re oksygenmangel og d\u00f8dt milj\u00f8 p\u00e5 havbunn (eutrofiering).", "All matproduksjon b\u00e5de b\u00f8r og skal skje p\u00e5 en b\u00e6rekraftig m\u00e5te. Havbruksn\u00e6ringen har et ansvar for at oppdrettsaktiviteten skjer innenfor det som det marine \u00f8kosystemet kan t\u00e5le. H\u00f8y tilf\u00f8rsel av avfallsstoffer kan forskyve balansen i \u00f8kosystemet og f\u00f8re til manglende b\u00e6rekraft i produksjonen. Men dette kan vi motvirke ved \u00e5 begrense de mulige negative milj\u00f8effektene. Det er mulig \u00e5 fange store deler av avfallsproduktene fra vannmassene rundt oppdrettsanleggene med biologiske filtre. Med biologiske filtre menes i en slik sammenheng bruk av andre arter som kan nyttegj\u00f8re seg avfallsproduktene fra fiskeoppdrett. Dette m\u00e5 baseres p\u00e5 grunnleggende forst\u00e5else av hvilke \u00f8kologiske prosesser som p\u00e5virkes av oppdrettsaktiviteten.", "Med denne forst\u00e5elsen kan det skapes en mer b\u00e6rekraftig havbruksn\u00e6ring, s\u00e5 vel som \u00e5 \u00f8ke produksjon av sj\u00f8mat per kg fiskef\u00f4r.", "I 2009 ble det brukt 1173000 tonn fiskef\u00f4r til \u00e5 produsere 1016000 tonn laks i Norge. Dette betyr at omtrent 40 prosent av f\u00f4ret ble brukt til vekst mens 60 prosent ble tilf\u00f8rt vannmassene i form av uspist f\u00f4r og l\u00f8ste og faste avfallsprodukter. P\u00e5 den ene siden kan disse stoffene representere et problem, mens de p\u00e5 den andre siden representerer en verdifull ressurs som vi kan ta ut i form av ny akvakultur, som for eksempel dyrking av tare og skjell.", "Tare tar effektivt opp l\u00f8ste n\u00e6ringsstoffer fra vannmassene. Teoretisk resulterte lakseproduksjonen i S\u00f8r Tr\u00f8ndelag i 2009 i tilf\u00f8rsel av l\u00f8st nitrogen til vannmassene tilsvarende en potensiell taredyrking p\u00e5 ca. 3000000 tonn v\u00e5t vekt. Dette er et betydelig verdigrunnlag for \u00e5 etablere ny n\u00e6ringsvirksomhet.", "Partiklene som slippes ut fra fiskeoppdrett kan tas opp av bl\u00e5skjell. Dette er vist i laboratoriefors\u00f8k ved NTNU, og forel\u00f8pige resultater fra et forskningsprosjekt ved Sintef og ACE i Tr\u00f8ndelag tyder p\u00e5 at bl\u00e5skjell og tare vokser bedre n\u00e5r de dyrkes ved et lakseanlegg sammenlignet med dyrking p\u00e5 lokaliteter som ikke blir \u00abgj\u00f8dslet\u00bb av lakseoppdrett. Slik samproduksjon kalles Integrert Multi-Trofisk Akvakultur (IMTA), og inkluderer som navnet tilsier arter fra forskjellige \u00f8kologiske niv\u00e5er i n\u00e6ringskjeden. Her vil artene nyttegj\u00f8re seg de faste og l\u00f8ste n\u00e6ringsstoffene fra lakseproduksjon. IMTA er en produksjonsstrategi for \u00e5 \u00f8ke verdiskapingen fra det h\u00f8yverdige fiskef\u00f4ret som brukes. Samtidig er det en milj\u00f8strategi som vil gj\u00f8re dagens oppdrettsn\u00e6ring mer b\u00e6rekraftig.", "Slik produksjon er allerede etablert i Canada hvor 16 prosent av laksekonsesjonene er knyttet til slike IMTA-lokaliteter.", "V\u00e5r langstrakte kyst gir oss de beste forutsetninger for \u00e5 drive med fiskeoppdrett. Norge b\u00f8r derfor ta en ledende rolle innen utvikling av \u00f8kosystembasert b\u00e6rekraftig havbruksproduksjon, hvor fangst av n\u00e6ringssalter fra fiskeoppdrett b\u00f8r fremst\u00e5 like naturlig som CO2\u2013fangst fra gasskraftverk. Det ble eksportert sj\u00f8matprodukter fra havbruk for 26 mrd. i 2009 og det g\u00e5r mot ny eksportrekord for 2010. B\u00e5de n\u00e6ringen og det offentlige b\u00f8r utvikle en mer b\u00e6rekraftig helhetlig produksjon.", "Dette er ingen m\u00e5nelanding. B\u00e6rekraftig akvakultur har eksistert i den \u00f8stlige verden i \u00e5rhundrer. V\u00e5r oppgave er \u00e5 utvikle teknologi for b\u00e6rekraftig havbruk under norske naturgitte forhold \u2013 som kan gi \u00f8kt b\u00e6rekraftig produksjon \u2013 p\u00e5 laksens premisser."]}, {"field": "category0", "value": "meninger"}, {"field": "contenthash", "value": "4dbe129b37d2385448049425f0b3de31230bf847ed55a6a8a36da5de08815752"}, {"field": "createtime", "value": "2014-10-27T17:06:30.678Z"}, {"field": "description", "value": "Oppdrett av laks og \u00f8rret er blitt en viktig n\u00e6ring for mangt et kystsamfunn, og sj\u00f8matproduksjonen har p\u00e5 f\u00e5 \u00e5r blitt landets tredje st\u00f8rste eksportn\u00e6ring, og mange prognoser tilsier at dens betydning vil \u00f8ke i framtiden. Samtidig viser den siste tidens nyhetsbilde et \u00f8kende fokus p\u00e5 milj\u00f8p\u00e5virkning og mulig manglende b\u00e6rekraft i denne n\u00e6ringen. Dette m\u00e5 akt\u00f8rene forholde seg til, og b\u00e6rekraftig produksjon m\u00e5 st\u00e5 sentralt i den videre utviklingen av norsk fiskeoppdrett."}, {"field": "dominantimage", "value": "http://www.adressa.no/incoming/article1376720.ece5/ALTERNATES/w980-default/Uke41-oppdre-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53f03b48b435963f440a1d16f9e63db68b6c7f4d.jpg?593db031"}, {"field": "dominantthumbnaildimensions", "value": "300x169"}, {"field": "heading", "value": "B\u00e6rekraftig oppdrett -adressa.no"}, {"field": "id", "value": "53f03b48b435963f440a1d16f9e63db68b6c7f4d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["\u00f8kt", "biologisk mangfold", "mulige negative milj\u00f8effekter", "b\u00e6rekraftig havbruksn\u00e6ring", "h\u00f8y tilf\u00f8rsel", "drives milj\u00f8messig forsvarlig", "b\u00e6rekraftig", "produksjon", "l\u00f8ste n\u00e6ringsstoffer"]}, {"field": "kw-entity", "value": ["integrert multi-trofisk akvakultur", "s\u00f8r tr\u00f8ndelag", "strategi", "sintef"]}, {"field": "kw-location", "value": ["canada", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1376720.ece5/ALTERNATES/w980-default/Uke41-oppdre-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "B\u00e6rekraftig oppdrett"}, {"field": "og-type", "value": "article"}, {"field": "og-url", "value": "http://www.adressa.no/meninger/article1566164.ece"}, {"field": "pageclass", "value": ["article"]}, {"field": "publishtime", "value": "2010-12-21T09:05:24.000Z"}, {"field": "recs-articleid", "value": "1094383"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-21T09:05:24.000Z"}, {"field": "recs-rawtitle", "value": "B\u00e6rekraftig oppdrett -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Oppdrett av laks og \u00f8rret er blitt en viktig n\u00e6ring for mangt et kystsamfunn, og sj\u00f8matproduksjonen har p\u00e5 f\u00e5 \u00e5r blitt landets tredje st\u00f8rste eksportn\u00e6ring, og mange prognoser tilsier at dens betydning vil \u00f8ke i framtiden. Samtidig viser den siste tidens nyhetsbilde et \u00f8kende fokus p\u00e5 milj\u00f8p\u00e5virkning og mulig manglende b\u00e6rekraft i denne n\u00e6ringen. Dette m\u00e5 akt\u00f8rene forholde seg til, og b\u00e6rekraftig produksjon m\u00e5 st\u00e5 sentralt i den videre utviklingen av norsk fiskeoppdrett."}, {"field": "thumbnail", "value": "http://content-thumbnail.cxpublic.com/content/thumbnail200x150/53f03b48b435963f440a1d16f9e63db68b6c7f4d.jpg?593db031"}, {"field": "thumbnailfullheightdimensions", "value": "200x1681"}, {"field": "timestamp", "value": "2017-06-11T21:03:45.000Z"}, {"field": "title", "value": "B\u00e6rekraftig oppdrett"}, {"field": "url", "value": "http://www.adressa.no/meninger/article1566164.ece"}, {"field": "urlhash", "value": "53f03b48b435963f440a1d16f9e63db68b6c7f4d"}], "score": 0.7828689, "siteId": "9222270286501375973", "id": "53f03b48b435963f440a1d16f9e63db68b6c7f4d"}

