{"fields": [{"field": "modifiedtime", "type": "time", "value": "2012-04-24T11:56:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var en m\u00f8rk vinterkveld i Stj\u00f8rdal. Jeg hadde nettopp sett filmen \u00abHeftig og begeistret\u00bb, og med hjertet fullt av begeistring for mannlig korsang m\u00f8tte jeg Stj\u00f8rdal Mannskor. Godt voksne menn sto p\u00e5 lydl\u00f8se sokkelester i skolens musikkrom; her skulle kun sanggleden h\u00f8res. F\u00f8rst nynnet de lavt, s\u00e5 sang de. De dype basstemmene buldret og opp\u00e5 la de lyse tenorstemmene seg; som fuglekvitter over en stri foss.", "Slik passer det \u00e5 begynne denne teksten, etter \u00e5 ha h\u00f8rt regiss\u00f8r Knut Erik Jensen snakke om opphavet til \u00abHeftig og begeistret\u00bb; filmen om Berlev\u00e5g Mannsangforening. \u00abDet var en sen h\u00f8stdag i Berlev\u00e5g i forbindelse med innspillingen av spillefilmen \u00abN\u00e5r m\u00f8rket er forbi\u00bb. En kald nordvestlig storm drev sn\u00f8en horisontalt gjennom fiskev\u00e6ret. Jeg var p\u00e5 vei til konsert i Samfunnshuset. Der skulle jeg f\u00e5 h\u00f8re Berlev\u00e5g Mannskor. Jeg ble fra f\u00f8rste \u00f8yeblikk grepet til t\u00e5rer. Rett ute ved havgapet sto de der og sang, i fullt alvor, sterkt og inderlig \u00abingen er s\u00e5 trygg i fare som Guds egen barneskare. . .\u00bb.\u00bb", "Kinogjengere landet over har hatt et varmt og hjertelig m\u00f8te med den norske filmen \u00abHeftig og begeistret\u00bb, og et 30-talls mannlige amat\u00f8rkorsangere fra Finnmark har over natta blitt filmstjerner. Regiss\u00f8r Jensen viser oss et mangfoldig utvalg av mannfolk i alle aldre, med ulike skjebner og livssituasjoner, men med et fellesskap i korsangen. Dette er det nordnorske svaret p\u00e5 \u00abBuena Vista Social Club\u00bb, men mannfolka i Berlev\u00e5g har sangbr\u00f8dre p\u00e5 hvert norsk stoppested. De fleste sm\u00e5steder har et mannskor, og i fjor fylte Stj\u00f8rdal Mannskor 70 \u00e5r. I dag er de 36 mannfolk som bruker sangen som det sosiale limet seg imellom. I et par timer er byens r\u00f8rlegger, advokat, elektriker og lensmann like samstemt som skalaen. Yngstemann i koret kaller de guttungen, han er 46 \u00e5r. Eldstemann har v\u00e6rt f\u00f8rstetenor i koret siden 1942. Lua til Ole Kartum (81) er gulnet av v\u00e6r, vind og en mannsalder med korstevner. Dirigenten er eneste dame.", "- Tenk \u00e5 f\u00e5 36 mannfolk til \u00e5 lystre; en dr\u00f8mmesituasjon, ler Rannveig Skillingstad taktfast, og ber barske mannfolk l\u00f8sne opp, slappe av og glemme hverdagen:", "- V\u00e6r varme, varme i hele kroppen. Rist p\u00e5 rompa, og kjenn at dere er varme helt ned i stort\u00e5a. Tenk dypt ned i kroppen n\u00e5r dere synger \u00abher vil jeg for Herren b\u00f8yen mitt kne\u00bb.", "Sangglede og kameratskap", "Sangerne fra Stj\u00f8rdal kjenner Berlev\u00e5g Mannsangforening. Ikke s\u00e5 mange har rukket \u00e5 se filmen, men de har m\u00f8tt mannfolka fra Finnmark p\u00e5 kortreff.", "- Tja, vi ble n\u00e5 best kjent med B\u00e5tsfjord damekor, braker en bass og tenorene rister av latter. Mannfolk med pengebok og kam i baklomma dulter borti hverandre; \u00e5 synge i kor er ikke bare sangglede, men ogs\u00e5 kameratskap. Fellesskap og dameprat.", "- Selvsagt er vi glade i \u00e5 synge, men vi er ogs\u00e5 glade i hverandre, sier formannen i mannskoret, Johnny Thorsen.", "- Mange her hadde aldri blitt kjent, hadde det ikke v\u00e6rt for koret.", "De har hvite seilerluer p\u00e5 gr\u00e5tt h\u00e5r, de begynner hver onsdagskveld med \u00e5 strekke, t\u00f8ye og riste l\u00f8s. S\u00e5 skj\u00e6rer de grimaser, gaper h\u00f8yt og strekker seg enda h\u00f8yere til v\u00e6rs. De senker skuldrene, slipper ut magene og nynner mi-me-ma-mo. Etterhvert m\u00e5 de nok en gang \u00f8ve p\u00e5 \u00abRen som en jomfru\u00bb, for den satt ikke som den skulle p\u00e5 forrige kirkekonsert.", "Stj\u00f8rdal - korets Berlev\u00e5g", "De \u00f8ver igjennom, en, to og tre ganger. S\u00e5 sitter endelig alle stemmene; i harmoni, i lag p\u00e5 lag opp\u00e5 hverandre. Og f\u00f8r pausen rekker de \u00e5 synge \u00abMalt\u00f8lbygda karrakor\u00bb.", "- Du m\u00e5 g\u00e5 fram og h\u00f8re derifra, for dette er ekte korsang, befaler korets politimann, Tore Thobro. Og s\u00e5 klatrer hele bakerste rad opp p\u00e5 stablestolene i bl\u00e5 plast. Dette er korets egen sang, sangen om vennskapet dem imellom og om Stj\u00f8rdal - byen de er glad i. Deres Berlev\u00e5g.", "\u00abN\u00e5r vi fer p\u00e5 sangerstevna e vi berre stor.", "Vi hi sletti ut s\u00e5 mangt et lekkert damekor.", "N\u00e5r vi s\u00f8ng s\u00e5 fint bli vi ofte r\u00e6ttle t\u00f8st.", "Men kj\u00f8p\u00f8l e itj de vi v\u00e6lge aller f\u00f8st.", "Nei, vi brygge \u00f8let sj\u00f8l t\u00e5 malt p\u00e5 godt og gammelt vis.", "Og n\u00e5 st\u00e5r vi her \u00e5 s\u00f8ng en sang til Stj\u00f8rdals\u00f8lets pris.\u00bb", "Hyllest til barske \u00f8mme mannfolk", "Endelig pause, men det kjappe friminuttet er altfor kort. For det er alltids mer \u00e5 snakke om. Formann Thorsen m\u00e5 rope for igjen \u00e5 f\u00e5 stillhet, og n\u00e5 er det alvor: I helga er det konsert i Vuku, men mange har meldt frav\u00e6r. Altfor mange.", "- N\u00e5r vi sier ja, s\u00e5 forplikter det. Vi sa ja til denne konserten allerede i november. Da m\u00e5 vi bare stille, det er den gyldne korvettregel, buldrer bassen Thorsen.", "Og skjenneprekenen hjelper, Stj\u00f8rdal Mannskor kommer til \u00e5 stille delvis mannsterkt p\u00e5 Vuku. Det blir bestemt at bussen skal g\u00e5 fra torget to timer f\u00f8r konserten - liten vits i \u00e5 ha det for travelt.", "Det blir en del turer i buss for korsangerne. I filmen \u00abHeftig og begeistret\u00bb blir vi med Berlev\u00e5g Mannsangforening p\u00e5 kortur til Murmansk. Ogs\u00e5 Stj\u00f8rdal Mannskor planlegger tur til utlandet; sommeren 2002 kan det bli Minnesota i USA. Men det ligger et par vinlotteri fram i tid.", "Filmen \u00abHeftig og begeistret\u00bb er en hyllest til den frivillige og glemte amat\u00f8rkulturen i Finnmark. S\u00e5 da kan dette v\u00e6re en hyllest til ogs\u00e5 Stj\u00f8rdal Mannskor, og til alle landets mannfolk som synger av pur glede, selv om en tone n\u00e5 og da kommer falskt ut. Men det stopper slett ikke landets barske mannfolk som har myke \u00f8mme toner som sprenger p\u00e5 og vil ut."]}, {"field": "category0", "value": "kultur"}, {"field": "contenthash", "value": "b8e90344f4355c8ffd291509f40d25143f1f61647821b89df886343ebde25349"}, {"field": "createtime", "value": "2017-01-31T15:40:06.000Z"}, {"field": "description", "value": "Heftig og begeistret m\u00f8ter de mannsterke opp; barske mannfolk med ulike hverdager og forskjellige liv synger myke toner om kj\u00e6rlighet. Hver onsdag smelter de sammen til Stj\u00f8rdal Mannskor. N\u00e5 takker de norsk suksessfilm, og tror p\u00e5 renessanse for korsangen."}, {"field": "dominantimage", "value": "http://www.adressa.no/incoming/article1037057.ece5/ALTERNATES/w980-default/ver2%20kor"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bd9c66062b65e9e5da7a64106cba7c3c3e409a2a.jpg?58e78c79"}, {"field": "dominantthumbnaildimensions", "value": "300x169"}, {"field": "heading", "value": "\u00d8m og heftig mannssang -adressa.no"}, {"field": "id", "value": "bd9c66062b65e9e5da7a64106cba7c3c3e409a2a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["sang", "mannfolk", "mannskor", "film", "begeistret", "heftig", "barske mannfolk", "kor"]}, {"field": "kw-entity", "value": ["samfunnshuset", "stj\u00f8rdal mannskor", "buena vista social club", "stj\u00f8rdal mannskor 70", "guds", "berlev\u00e5g mannskor", "malt\u00f8lbygda", "rannveig skillingstad", "ren", "herren", "berlev\u00e5g mannsangforening", "stj\u00f8rdals\u00f8lets", "a. men", "heftig", "vuku"]}, {"field": "kw-location", "value": ["berlev\u00e5g", "stj\u00f8rdal", "finnmark", "b\u00e5tsfjord", "minnesota", "murmansk"]}, {"field": "kw-pageclass", "value": "article"}, {"field": "kw-person", "value": ["ole kartum", "johnny thorsen", "knut erik jensen", "tore thobro"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1037057.ece5/ALTERNATES/w980-default/ver2%20kor"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8m og heftig mannssang"}, {"field": "og-type", "value": "article"}, {"field": "og-url", "value": "http://www.adressa.no/kultur/article296463.ece"}, {"field": "pageclass", "value": ["article"]}, {"field": "publishtime", "value": "2001-02-09T23:00:00.000Z"}, {"field": "recs-articleid", "value": "2983934"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-09T23:00:00.000Z"}, {"field": "recs-rawtitle", "value": "\u00d8m og heftig mannssang -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Heftig og begeistret m\u00f8ter de mannsterke opp; barske mannfolk med ulike hverdager og forskjellige liv synger myke toner om kj\u00e6rlighet. Hver onsdag smelter de sammen til Stj\u00f8rdal Mannskor. N\u00e5 takker de norsk suksessfilm, og tror p\u00e5 renessanse for korsangen."}, {"field": "thumbnail", "value": "http://content-thumbnail.cxpublic.com/content/thumbnail200x150/bd9c66062b65e9e5da7a64106cba7c3c3e409a2a.jpg?58e78c79"}, {"field": "thumbnailfullheightdimensions", "value": "200x1419"}, {"field": "timestamp", "value": "2017-04-07T12:56:25.000Z"}, {"field": "title", "value": "\u00d8m og heftig mannssang"}, {"field": "url", "value": "http://www.adressa.no/kultur/article296463.ece"}, {"field": "urlhash", "value": "bd9c66062b65e9e5da7a64106cba7c3c3e409a2a"}], "score": 0.9352189, "siteId": "9222270286501375973", "id": "bd9c66062b65e9e5da7a64106cba7c3c3e409a2a"}

