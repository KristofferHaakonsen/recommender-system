{"fields": [{"field": "modifiedtime", "type": "time", "value": "2017-01-18T12:44:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Bundesliga", "Vegard Forren", "Molde FK"]}, {"field": "author", "value": "martin br\u00f8ste"}, {"field": "body", "value": ["Saken oppdateres.", "Vegard Forren ankom tidligere i uken Portugal, hvor det tyske laget 1860 M\u00fcnchen oppholder seg p\u00e5 treningsleir. Tirsdag ble landslagsstopperen avbildet i treningst\u00f8y fra klubben, og en overgang til \u00abDie L\u00f6wen\u00bb er trolig n\u00e6rt forest\u00e5ende.", "Klubben ligger p\u00e5 en forel\u00f8pig 14. -plass p\u00e5 nest h\u00f8yeste niv\u00e5 i Tyskland, og har bare vunnet fire kamper p\u00e5 de 17 f\u00f8rste kampene. Like f\u00f8r jul tok portugisiske Vitor Pereira over roret som manager i klubben \u2013 mannen som for \u00f8vrig var trener for Fenerbah\u00e7e da MFK herjet i Europa League h\u00f8sten 2015.", "Petter B\u00f8 Tosterud er kommentator for Eurosport og f\u00f8lger tysk fotball tett. Han er overrasket over at Forren etter alle solemerker velger \u00e5 g\u00e5 til 1860 M\u00fcnchen.", "\u2013 \u00ab1860 kaos\u00bb, ja ... Det er en klubb som mildt sagt har hatt sitt \u00e5 stri med i flere \u00e5r, sier han til Rbnett.", "\u2013 De har som m\u00e5l \u00e5 komme opp i Bundesliga innen 2\u20133 \u00e5r. Akkurat n\u00e5 er de ganske langt unna det. De mangler stabilitet p\u00e5 mange fronter. De har sparket trenere over en lav sko de siste \u00e5rene. Inn mot denne sesongen hentet de inn en del rutinerte spillere som skulle hjelpe dem mot toppen ganske fort. Ivica Olic, som har spilt i Bayern M\u00fcnchen og Hamburg blant annet, er en profilert storspiller de har f\u00e5tt inn. Men ingen av de nye har egentlig sl\u00e5tt helt til s\u00e5 langt denne sesongen. Det har g\u00e5tt litt i motbakke. De sliter jo n\u00e5 p\u00e5 nedre halvdel i 2. Bundesliga. Det ser ut som om avslutningen p\u00e5 sesongen kommer til \u00e5 bli en kamp for \u00e5 overleve i divisjonen. Det er en stressende situasjonen klubben er i, og de befinner seg p\u00e5 et sted de absolutt ikke vil v\u00e6re, forteller Tosterud.", "\u2013 Hva gj\u00f8r 1860 M\u00fcnchen til en \u00abkaosklubb\u00bb?", "\u2013 Laget har hatt en del skadeproblemer som nok har hatt sitt \u00e5 si. Dermed har de heller ikke f\u00e5tt ut sitt potensial. S\u00e5 er det ingen hemmelighet at de har slitt defensivt. I tillegg har det v\u00e6rt mye annet rundt klubben. De har f\u00e5tt streng p\u00e5pakning fra DFL (Den tyske ligaforeningen) n\u00e5r det gjelder overv\u00e5king over overgangene til klubben. Det var noen ting de ikke var forn\u00f8yde med sist overgangsvindu. Dermed har klubben f\u00e5tt ligaen til \u00e5 f\u00f8lge dem med falkeblikk, noe som forteller at kanskje ikke alt er p\u00e5 stell der. De har ogs\u00e5 en utenlandsk eier. I Tyskland har man en spesiell regel, som kalles 50+1-regelen. Den sier at medlemmene i klubben skal ha hovedmajoriteten av makten. Eiere har aldri mer makt enn medlemmene. S\u00e5 det er blandede f\u00f8lelser rundt det. Tyskerne er opptatt av tradisjoner, og vil ikke ha noe voldsom oppriving i stolthet og historie.", "Fotballkommentatoren syns det er et overraskende valg dersom Forren skulle velge \u00e5 signere for den tyske klubben, som blant annet har hatt Erik Mykland og Vidar Riseth p\u00e5 laget tidligere.", "\u2013 Det er veldig overraskende med tanke p\u00e5 hva han har uttalt tidligere. Han har sagt at n\u00e5r han skal velge ny klubb s\u00e5 skal hen vektlegge \u00e5 komme til en stabil klubb hvor han f\u00e5r spilletid. Stabilitet er ikke blant de f\u00f8rste ordene som dukker opp n\u00e5r jeg tenker p\u00e5 1860 M\u00fcnchen, sier Tosterud.", "\u2013 N\u00e5r det er sagt s\u00e5 er det en klubb som trenger forsterkninger i forsvarsleddet. I tillegg har kanskje ikke Forren hatt s\u00e5 mange alternativer som det er blitt fremstilt i media. Det er et overraskende valg, men jeg skj\u00f8nner at det er vanskelig \u00e5 si nei n\u00e5r man er norsk fotballspiller og kanskje ikke har s\u00e5 mye \u00e5 velge i. Jeg forst\u00e5r den eventyrlysten. Det er en klubb med et tilskuersnitt p\u00e5 rundt 20.000, som det helt sikkert er morsomt \u00e5 spille for. De har entusiastiske supportere, fortsetter han.", "Tosterud tror ogs\u00e5 det er en fordel at nytrener Pereira nylig har kommet til klubben. I tyske medier spekuleres det om portugiseren vil sette opp laget med en trebackslinje.", "\u2013Vi f\u00e5r se hvilke tanker den nye treneren har rundt Forren. Jeg vil tro at Pereira har v\u00e6rt veldig involvert i overgangen, i og med at han er fersk og skal sette sitt preg p\u00e5 laget. Derfor er det viktig \u00e5 f\u00e5 inn de rette typene. Det har v\u00e6rt snakket om at de skal spille med tre forsvarsspillere fremover. Da har de kanskje lyst p\u00e5 en litt ballspillende Forren som kan styre litt fra baki der. Med tanke p\u00e5 spilletid for ham er jeg positiv, sier Tosterud.", "\u2013 Hva tror du Vegard Forren kan tilf\u00f8re klubben?", "\u2013 Det er alltid litt ekkelt \u00e5 komme til en klubb som ligger i bunnen. Samtidig kan han tilf\u00f8re positiv energi. Kanskje kan han komme inn med litt entusiasme, s\u00e5 det blir spennende \u00e5 se hvordan han takler niv\u00e5et. Det er jo en stund siden han har spilt kamp n\u00e5, men det kommer viktige kamper med en gang. Folk forventer at nye spillere leverer med en gang, s\u00e5 det er viktig at han f\u00e5r en god start. Alle nye spillere blir vurdert med lupe av b\u00e5de journalister og supportere, sier han.", "For allerede fredag i neste uke skal 1860 M\u00fcnchen spille sin f\u00f8rste kamp etter vinterpausen. Da kommer Greuther F\u00fcrth med nordmennene Zlatko Tripic (MFK-spiller fra 2011\u20132014) og Veton Berisha p\u00e5 bes\u00f8k. Kanskje f\u00e5r de da en annen landsmann \u00e5 bryne seg p\u00e5 motsatt banehalvdel.", "Noen hevder at det \u00e5 g\u00e5 fra Molde til et lag p\u00e5 nedre halvdel nesten er som et steg ned \u00e5 regne for Forren. Det er imidlertid Tosterud uenig i.", "\u2013 Jeg tenker at det er et h\u00f8yt niv\u00e5 der. Det er en liga med fullt av landslagsspillere, b\u00e5de norske og utenlandske. For dem som tror at Molde er et veldig mye bedre lag enn 1860 M\u00fcnchen, s\u00e5 vil jeg anbefale dem \u00e5 f\u00f8lge mer med p\u00e5 2. Bundesliga. Det er ikke noe \u00abwalk in the park\u00bb \u00e5 spille borte mot Stuttgart foran 60.000 mennesker. Men jeg tror det er et fint mellomsteg for mange nordmenn. Det er jo ikke s\u00e5 mange nordmenn som har hatt suksess der, s\u00e5 det viser kanskje at niv\u00e5et der er h\u00f8yere enn man tror, mener Tosterud."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "701bae7094928f8680838dba695cdc2c754f5b160efb8b1159a54605c508545e"}, {"field": "createtime", "value": "2017-01-18T13:23:02.000Z"}, {"field": "description", "value": "Ekspert p\u00e5 tysk fotball mener at det som trolig blir Vegard Forrens nye klubb er preget av kaos."}, {"field": "heading", "value": ["\u2013 Et veldig overraskende klubbvalg av Forren -adressa.no", "\u00abKaosklubb\u00bb", "Overrasket", "Kan m\u00f8te tidligere lagkamerat", "\u2013 H\u00f8yt niv\u00e5"]}, {"field": "id", "value": "105b11e85877f06962298f9358177a559f8abed4"}, {"field": "keyword", "value": ["Bundesliga", "Vegard Forren", "Molde FK"]}, {"field": "keywords", "value": "Bundesliga,Vegard Forren,Molde FK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "eurosport"}, {"field": "kw-concept", "value": ["h\u00f8yt niv\u00e5", "klubb"]}, {"field": "kw-entity", "value": ["bayern m\u00fcnchen og hamburg", "olic", "greuther f\u00fcrth", "molde fk", "europa league", "rbnett", "erik mykland og vidar riseth", "bundesliga", "die l\u00f6wen", "bayern m\u00fcnchen", "fenerbah\u00e7e"]}, {"field": "kw-location", "value": ["stuttgart", "m\u00fcnchen", "tyskland", "portugal"]}, {"field": "kw-pageclass", "value": "article"}, {"field": "kw-person", "value": ["petter b\u00f8 tosterud", "veton berisha", "zlatko tripic", "vitor pereira", "vidar riseth", "erik mykland", "vegard forren"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/bcbeaae6-313c-4fca-b91e-64d630fc4222?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Et veldig overraskende klubbvalg av Forren"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/-Et-veldig-overraskende-klubbvalg-av-Forren-229008b.html"}, {"field": "pageclass", "value": ["article"]}, {"field": "publishtime", "value": "2017-01-18T12:44:29.000Z"}, {"field": "recs-articleid", "value": "229008"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-01-18T12:44:29.000Z"}, {"field": "recs-rawtitle", "value": "\u2013 Et veldig overraskende klubbvalg av Forren -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Ekspert p\u00e5 tysk fotball mener at det som trolig blir Vegard Forrens nye klubb er preget av kaos."}, {"field": "thumbnail", "value": "http://content-thumbnail.cxpublic.com/content/thumbnail200x150/105b11e85877f06962298f9358177a559f8abed4.jpg?59103d53"}, {"field": "thumbnailfullheightdimensions", "value": "200x1267"}, {"field": "timestamp", "value": "2017-05-08T09:41:39.000Z"}, {"field": "title", "value": "\u2013 Et veldig overraskende klubbvalg av Forren"}, {"field": "url", "value": "http://www.adressa.no/100Sport/fotball/-Et-veldig-overraskende-klubbvalg-av-Forren-229008b.html"}, {"field": "urlhash", "value": "105b11e85877f06962298f9358177a559f8abed4"}], "score": 0.8857437, "siteId": "9222270286501375973", "id": "105b11e85877f06962298f9358177a559f8abed4"}

