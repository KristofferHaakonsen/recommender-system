{"fields": [{"field": "modifiedtime", "type": "time", "value": "2016-11-30T13:37:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ellen saur", "f\u00f8rsteamanuensis h\u00f8gskolen i nord-tr\u00f8ndelag", "oddbj\u00f8rn johansen", "f\u00f8rstelektor h\u00f8gskolen i nord-tr\u00f8ndelag"]}, {"field": "body", "value": ["Saken oppdateres.", "I Adresseavisen fredag 23. januar sto det en artikkel om ultralyddiagnostikk. Hovedbudskapet i artikkelen var at i Danmark f\u00e5r alle gravide kvinner tilbud om scanning for Downs syndrom i 12 svangerskapsuke. Resultatet fra Danmark viser at de aller fleste kvinner velger \u00e5 ta abort.", "Vi \u00f8nsker ikke \u00e5 g\u00e5 til angrep p\u00e5 kvinnens rett til selv \u00e5 bestemme om hun skal b\u00e6re fram et barn eller ikke. Dette er en rett som kvinnen har. Dette handler om noe annet enn rett til abort eller ikke, det handler om muligheten til \u00e5 bestemme om hva slags barn en skal b\u00e6re frem. Dette gir oss store etiske utfordringer.", "N\u00e5r professor og overlege Kjell Salvesen setter fokus p\u00e5 om det er samfunnets ord som skal veie tyngst eller individets selv som skal bestemme, havner en midt i en etisk diskusjon. P\u00e5 hvilken m\u00e5te skal vi gi informasjon om forhold rundt barnet som gj\u00f8r at kvinnen kan velge \u00e5 ta det bort fordi det ikke tilfredsstiller de krav vi som enkeltmennesker eller samfunnet stiller til velfungerende individer? For det er her det etiske dilemmaet oppst\u00e5r. Helsepersonell foretar unders\u00f8kelser prim\u00e6rt for \u00e5 behandle eller tilrettelegge hverdagen slik at den enkelte kan leve livet ut fra sine forutsetninger, ikke for \u00e5 sortere hvem som har livets rett eller ikke.", "Det er helsepersonell som forvalter denne kunnskapen, og det er helsepersonellets kunnskap og holdninger til hva som er \u00abnormalt\u00bb og et velskapt barn, som vil v\u00e6re med p\u00e5 \u00e5 legge f\u00f8ringer for om kvinnen \u00f8nsker \u00e5 b\u00e6re dette barnet frem. Hvilke kriterier skal man f\u00e5 lov til \u00e5 velge ut fra? Hvor g\u00e5r grensen for hva som er en belastning? Og en belastning for hvem? For barnet? Foreldrene? Samfunnet? Er det en belastning \u00e5 f\u00e5 en jente om man \u00f8nsker seg en gutt? I Kina har det definitivt v\u00e6rt det. Er det en belastning \u00e5 bli f\u00f8dt med s\u00e5 store skader at man vil f\u00e5 et liv i konstant smerte? Mange vil nok mene det. Hvem skal si om det er en belastning \u00e5 v\u00e6re f\u00f8dt med Down syndrom? Medisinsk forskning, pedagogisk tilrettelegging og samfunnets syn p\u00e5 mennesker med utviklingshemming har gjort at denne gruppen mennesker p\u00e5 mange m\u00e5ter har f\u00e5tt en sterk vekst i sin livskvalitet.", "I Adressa l\u00f8rdag 24. januar blir tre m\u00f8dre til barn med Downs syndrom intervjuet. De trekker fram hvordan denne diskusjonen p\u00e5g\u00e5r i media (p\u00e5 nettavisa) uten tanke for at mange med Downs syndrom faktisk leser og kan delta i samfunnsdebatten. Dette er, som oss andre, mennesker som har tanker om eget liv, b\u00e5de hvilke gleder og utfordringer det gir. Hanne Mathiasen er en dame p\u00e5 34 \u00e5r som i et av sine dikt skriver at hun ser p\u00e5 seg selv som en \u00e5ndssterk dame med et kromoson for mye. I boken \u00abSelvbestemmelse\u00bb (Ellingsen 2007) forteller Hanne Mathisen om seg selv og der kan en lese f\u00f8lgende:", "\u00abFor femten \u00e5r siden (1992) s\u00e5 jeg et tv-program som gjorde meg sint. Det var et debattprogram om abort og da snakket de om mennesker med Downs syndrom. En politiker mente at fostre med Downs syndrom skulle fjernes. Da f\u00f8lte jeg meg u\u00f8nsket i samfunnet. De sier at funksjonshemmede mennesker ikke er likeverdige. /.../Abort er et vanskelig sp\u00f8rsm\u00e5l. Noen tror at det blir vanskelig hvis de f\u00e5r et funksjonshemmet barn, og at det ikke blir s\u00e5 mye glede. Noen sier at det er best for barnet \u00e5 ta abort. Jeg har f\u00e5tt mye glede ut av livet mitt. Jeg synes at alle skal tenke seg om. Alle barn har en sjel, og har verdi, og er et menneske som betyr noe. Et barn som kan spre glede og kj\u00e6rlighet. Vi er alle verdifulle.\u00bb", "Er det slik at om 99 % danske kvinner velger \u00e5 ta abort om fosteret viser seg \u00e5 ha Downs syndrom, s\u00e5 er dette et bevis p\u00e5 at dette er det eneste riktige, ogs\u00e5 for disse kvinnene? Like interessant kan det v\u00e6re \u00e5 stille sp\u00f8rsm\u00e5l om hva det er som styrer slike valg. Dersom man har en opplevelse av at samfunnet som s\u00e5dan er fiendtlig innstilt til annerledeshet, er det kanskje n\u00e6rliggende \u00e5 tenke at valget om abort er n\u00e6rmere enn om man opplever \u00e5 bo i et inkluderende samfunn. Det er mange som mener at det danske samfunnet har utviklet seg retning av \u00e5 v\u00e6re fiendtlig mot de s\u00e5kalt \u00absvake gruppene\u00bb i samfunnet. Noe teaterstykket og filmen \u00abHvordan slipper vi af med de andre?\u00bb (regi Anders R\u00f8nnow Klarlund) aktualiserte og skapte debatt i Danmark, hvor man satte s\u00f8kelys p\u00e5 den holdningen at de som mottar mer st\u00f8tte fra samfunnet enn de yter, er en risiko for nasjonen. Det v\u00e6re seg funksjonshemmede, rusmisbrukere, alenem\u00f8dre, innvandrere eller eldre.", "S\u00e5 n\u00e5r Ann Tabor sier at Norge ligger litt etter Danmark, er kanskje dette et sunnhetstegn. Dessverre tyder mye p\u00e5 at dette er str\u00f8mninger vi ogs\u00e5 kjenner igjen i Norge. Dette er nemlig ikke en debatt om Downs syndrom eller ikke, men en debatt om hvilket samfunn vi \u00f8nsker oss og hvilke verdier vi \u00f8nsker at det skal tuftes p\u00e5. Det at man i det hele tatt gir tilbud om ultralyd for \u00e5 avdekke mulig Downs syndrom er derfor et sterkt signal om at du b\u00f8r tenke deg godt om f\u00f8r du b\u00e6rer fram dette barnet ettersom samfunnet koster p\u00e5 en ultralydunders\u00f8kelse for \u00e5 gi deg muligheten.", "Dette handler om \u00e5 godta at individer har forskjellige forutsetninger for \u00e5 leve sine liv. Faren ved \u00e5 sette s\u00f8kelyset p\u00e5 at ditt barn er noe spesielt er at en samtidig sier at barnet ikke vil f\u00e5 et fullverdig liv. Det \u00e5 f\u00e5 et fullverdig liv er ikke et ansvar som bare ligger hos den enkelte. I v\u00e5rt samfunn er det \u00e5 f\u00e5 et fullverdig liv ogs\u00e5 et samfunnsanliggende.", "For oss handler dette sp\u00f8rsm\u00e5let om hvor mangfoldig og rikt samfunn skal vi ha, og hvordan vi kan tilrettelegge dagens samfunn slik at gapet mellom samfunnets krav og den enkeltes forutsetninger ikke blir for stort.", "Helsearbeidere har stor makt og autoritet. Det p\u00e5hviler derfor helse- og sosialarbeidere et stort ansvar for hvordan vi bruker denne autoriteten og makten. Hvordan vi med v\u00e5r kunnskap sier til den gravide: ja du skal ha barn, men vi ser at ditt barn har Downs syndrom, legger f\u00f8ringer for hvordan man vurderer dette barnets rettigheter og muligheter til et fullverdig liv.", "oddbjorn.johansen@hint.no"]}, {"field": "category0", "value": "meninger"}, {"field": "contenthash", "value": "ad505c03f7beaae14a7fb9a6aed598869c98fbfab9c5256a7e664ce368397186"}, {"field": "createtime", "value": "2016-12-09T09:23:05.000Z"}, {"field": "description", "value": "Dersom man har en opplevelse av at samfunnet som s\u00e5dan er fiendtlig innstilt til annerledeshet, er det kanskje n\u00e6rliggende \u00e5 tenke at valget om abort er n\u00e6rmere enn om man opplever \u00e5 bo i et inkluderende samfunn."}, {"field": "dominantimage", "value": "http://www.adressa.no/incoming/article1295931.ece5/ALTERNATES/w980-default/Ellen%20Saur"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fa3616433bb9a973e3319f3f2b7830c8daaf7af1.jpg?5978aebb"}, {"field": "dominantthumbnaildimensions", "value": "300x169"}, {"field": "heading", "value": "Hva er et verdig liv? -adressa.no"}, {"field": "id", "value": "fa3616433bb9a973e3319f3f2b7830c8daaf7af1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["syndrom", "liv", "fullverdig liv", "samfunn", "barn"]}, {"field": "kw-entity", "value": ["adresseavisen", "adressa", "down", "selvbestemmelse", "ellingsen 2007"]}, {"field": "kw-location", "value": ["danmark", "norge", "kina"]}, {"field": "kw-pageclass", "value": "article"}, {"field": "kw-person", "value": ["anders r\u00f8nnow klarlund", "ann tabor", "hanne mathiasen", "kjell salvesen", "hanne mathisen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1295931.ece5/ALTERNATES/w980-default/Ellen%20Saur"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er et verdig liv?"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/02/02/Hva-er-et-verdig-liv-1441446.ece"}, {"field": "pageclass", "value": ["article"]}, {"field": "publishtime", "value": "2009-02-02T11:12:27.000Z"}, {"field": "recs-articleid", "value": "1441446"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-02-02T11:12:27.000Z"}, {"field": "recs-rawtitle", "value": "Hva er et verdig liv? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Dersom man har en opplevelse av at samfunnet som s\u00e5dan er fiendtlig innstilt til annerledeshet, er det kanskje n\u00e6rliggende \u00e5 tenke at valget om abort er n\u00e6rmere enn om man opplever \u00e5 bo i et inkluderende samfunn."}, {"field": "thumbnail", "value": "http://content-thumbnail.cxpublic.com/content/thumbnail200x150/fa3616433bb9a973e3319f3f2b7830c8daaf7af1.jpg?5978aebb"}, {"field": "thumbnailfullheightdimensions", "value": "200x1985"}, {"field": "timestamp", "value": "2017-07-26T15:01:15.000Z"}, {"field": "title", "value": "Hva er et verdig liv?"}, {"field": "url", "value": "http://www.adressa.no/meninger/2009/02/02/Hva-er-et-verdig-liv-1441446.ece"}, {"field": "urlhash", "value": "fa3616433bb9a973e3319f3f2b7830c8daaf7af1"}], "score": 0.4372223, "siteId": "9222270286501375973", "id": "fa3616433bb9a973e3319f3f2b7830c8daaf7af1"}

