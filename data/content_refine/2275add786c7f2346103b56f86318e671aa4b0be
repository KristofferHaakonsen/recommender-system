{"fields": [{"field": "modifiedtime", "type": "time", "value": "2014-05-25T07:55:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Denne historien starter p\u00e5 V\u00e6rnes en tidlig torsdag morgen sist uke.", "Eller den startet dagen f\u00f8r med at katta forsvant.", "Bare seks m\u00e5neder, stakkar, og ute snart et d\u00f8gn. Kom ikke selv om vi kisset og lette overalt. Men far har en viktig jobb \u00e5 gj\u00f8re, og katter kommer jo tilbake \u2013 de har ni liv, vet du.", "Dermed bar det mot V\u00e6rnes. Alltid den samme f\u00f8lelsen. Om at verden venter. I dette tilfellet Oslo.", "Som dere lesere vet er det utfordringer i mediebransjen, og vi i avisene justerer oss ned p\u00e5 papir og opp p\u00e5 nett. For \u00e5 f\u00e5 til godt nytt digitalt kulturinnhold m\u00e5 vi samarbeide med andre i samme situasjon. Derfor blir det noen reiser opp og ned halve Norge for \u00e5 tenke kloke, digitale tanker.", "Det var et slikt morgenfly fra Trondheim til Oslo vi skulle ta. Jeg og bokansvarlig Ole Jacob Hoel. Hodet var fullt av tanker om denne nye ideen vi skulle diskutere.", "\u2013 \u00c5slo. \u00c5slo??", "Kvinnen peker i retning gate-en og jeg bekrefter smilende, ja det er veien til Oslo.", "\u2013 Help me?", "Kvinnen peker p\u00e5 en koffert, to plastikkposer, en babybj\u00f8rn b\u00e6repose. Og tre barn i alderen ett til fem \u00e5r. Det st\u00e5r helt klart for meg at hun aldri vil greie \u00e5 f\u00e5 med seg alt dette p\u00e5 flyet.", "\u2013 Litt lite framsynt ikke \u00e5 tenke p\u00e5 det, da, tenker jeg. Har hun liksom lagt inn hjelp fra fremmede som en del av planen?? De sm\u00e5lige tankene dyttes bakover og jeg b\u00e6rer koffert og poser, mens Ole Jacob leier to\u00e5ringen. Hele familien kommer seg p\u00e5 flyet. Flyvertinnene himler med \u00f8ynene. Jeg h\u00f8rer dem sier til hverandre at passasjeren ikke kan et ord norsk eller engelsk. Bare russisk.", "Vi sitter bak familien. Snakker litt om litteraturjournalistikk p\u00e5 digital plattform. Tenker litt p\u00e5 katta. Hvor KAN den v\u00e6re??", "I treseteren foran oss sitter det fire mennesker. Den yngste sover i fanget p\u00e5 mor. Den midterste hylskriker. Den eldste holder hum\u00f8ret oppe og kommer innimellom med noen norske gloser.", "S\u00e5 skal vi av flyet. Tankene er fokusert rundt m\u00f8tet. Kan det ligge en knallid\u00e9 der fremme over m\u00f8tebordet i Aftenposten? For reisef\u00f8lget foran oss er det mer kortsiktige og prek\u00e6re utfordringer.", "Flypersonalet mener vi bare skal ignorere dem.", "\u2013 Det er ikke deres ansvar, sier de.", "\u2013 Kommer dere til \u00e5 hjelpe dem, da?", "\u2013 Bare ut av flyet, repliserer flyverten.", "Familien kommer seg ikke en meter uten b\u00e6rehjelp fra de digitale journalistene. S\u00e5 slik blir det.", "\u2013 P\u00e5 ett eller annet tidspunkt m\u00e5 vi jo bare gi opp dette her, sier Ole Jacob leiende p\u00e5 to\u00e5ringen.", "\u2013 Istanbul. Police, sier kvinnen. Hun peker p\u00e5 en utskrift med reiserute Trondheim-Istanbul-Baku.", "Ole Jacob leser papirene. Blir matt i blikket.", "\u2013De er kastet ut av landet. De skal reise til Baku i dag. Kommer fram i tretida i natt.", "Det g\u00e5r et ras gjennom kroppen. Skal de til Baku i dag? Uten mer enn en koffert og noen plastikkposer? De som ikke kom seg av og p\u00e5 flyet fra Trondheim til Oslo? Asyl- og innvandringspolitikken fikk plutselig fire ansikt. Det skjer noe n\u00e5r politikk f\u00e5r ansikt. Kloke resymeer om at barna kan bli brukt som forhandlingskort i en s\u00f8keprosess, og den tverrpolitiske enigheten om en streng, men rettferdig, asylpolitikk blir kald i m\u00f8te med en varm barneh\u00e5nd og redde \u00f8yne.", "\u2013Meeting point. Meeting point, sier kvinnen og peker p\u00e5 utskriften. Det er bilde av s\u00f8ylen mellom innsjekkingsskranke C og D.", "Vi skj\u00f8nner at de skal opp i avgangshallen \u00e5 vente til klokka 09.20. Formodentlig p\u00e5 \u00abPolice\u00bb \u2013 for \u00e5 kastes ut av landet.", "En mor. En baby. En to\u00e5ring og en fire\u00e5ring.", "Vi g\u00e5r gjennom gangene i Gardermoen. B\u00f8rstet st\u00e5l, heltre. Velstandssamfunn.", "Familier og forretningsfolk haster forbi oss.", "Jeg har tatt to\u00e5ringen p\u00e5 arma \u2013 han gikk i alle retninger da han fikk g\u00e5 selv. Mor har ikke sjans til \u00e5 f\u00f8lge med p\u00e5 virringen til to\u00e5ringen \u2013 hun har babyen.", "En varm liten neve holder seg ekstra hardt fast i jakkeermet mitt n\u00e5r vi n\u00e6rmer oss rulletrappa. Stores\u00f8ster er livredd og t\u00f8r ikke ned den fryktinngytende rulletrappa.", "Oppe ved \u00abMeeting point\u00bb setter stores\u00f8ster opp et digert smil. P\u00e5 et slags norsk jubler hun: Mamma, se, se: Meeting point. Som p\u00e5 bildet!", "De hadde klart det, tenkte hun sikkert. Selv om mamma m\u00e5tte ha hjelp, hadde de klart \u00e5 komme seg dit de skulle. Slik det sto p\u00e5 arket.", "P\u00e5 det samme arket st\u00e5r det Baku. Og utkastelse. Det vet hun nok ikke noe om.", "Vi f\u00e5r mobiltelefonen til kvinnen, hun har sl\u00e5tt et nummer. Mannen som tar telefonen bekrefter at han kommer klokka 09.20 p\u00e5 Meeting point.", "\u2013 Ti minutter, s\u00e5 er vi der, sier mannspersonen. Det er sikkert de som skal f\u00f8lge dem ut \u2013 police, tenker jeg og sp\u00f8r i befippelsen ikke hvem han er.", "\u2013 Ten minutes, sier jeg til kvinnen etter \u00e5 ha lempet utstyret ned under Meeting point. Viser med ti fingre slik at hun skal forst\u00e5.", "\u2013 Thank you, sier kvinnen og viser for f\u00f8rste gang f\u00f8lelser. Hun er p\u00e5 gr\u00e5ten.", "Eldstedattera er fortsatt forn\u00f8yd med \u00e5 v\u00e6re p\u00e5 rett sted og sier glad til seg selv: \u00abMeeting point \u2013 Meeting point\u00bb.", "Vi vinker til de fire og g\u00e5r ned til ankomsthallen", "\u2013 Fy faen, sier jeg til Ole Jacob.", "Han sukker oppgitt. \u2013 Det er ikke riktig, dette.", "Vel nede sm\u00e5l\u00f8per vi \u2013 kj\u00f8rer billettl\u00f8st p\u00e5 flytoget (m\u00e5 huske \u00e5 f\u00e5 kvittering slik at jeg f\u00e5r tilbake utlegget) og er snart i hovedstaden og inn i m\u00f8te med gode kolleger fra regionsavisene i Norge. Rakk det med god margin, selv om vi ble hindret av en familietragedie.", "P\u00e5 turen hjem satt vi med hver v\u00e5r gode og distingverende bok og sov oss over fjellet,", "Vel hjemme er katta enn\u00e5 ikke kommet til rette. Det er gr\u00e5t og sorg i huset. Vi saumfarer nabolaget \u2013 i flere timer. Like f\u00f8r vi gir opp, g\u00e5r jeg over en grense og sp\u00f8r om \u00e5 f\u00e5 lete i gangene i nabohusene. Og der, oppe i loftsgangen til et av nabohusene... Der ligger hun og ser p\u00e5 meg, mjauer n\u00e5r jeg stormer bort til henne \u2013 overlykkelig for \u00e5 ha avverget en liten familietragedie. De fem neste minuttene er blant de lykkeligste vi har hatt sammen som kjernefamilie.", "Etter at ungene har lagt seg, forteller jeg om familien p\u00e5 vei til Baku. M\u00e5 fortelle det i bolker for ikke \u00e5 miste fatningen.", "Tre dager senere er det nasjonaldag.", "Den lykkelige katte-eierfamilien skal p\u00e5 overraskelsestur til Kristiansand. P\u00e5 V\u00e6rnes er det meste stengt. Men noen butikker og restauranter er \u00e5pne. De snakker svensk alle sammen som er p\u00e5 jobb denne dagen. Gratulerer oss med dagen og serverer oss is og rekesm\u00f8rbr\u00f8d.", "Vi g\u00e5r mot gaten.", "I en bokhandel st\u00e5r en mann og ser i Jo Nesb\u00f8-boka \u00abPoliti\u00bb. Han holder den opp slik at kona ser den. Hun st\u00e5r noen meter unna.", "\u2013 Tror jeg kj\u00f8per med meg denne, sier han.", "\u2013 Den har du fra f\u00f8r. Du fikk den av meg i fjor."]}, {"field": "category0", "value": "meninger"}, {"field": "contenthash", "value": "6deeb413be9322c744f76c2ccb572493a2d2e574fea50185ec6e84877092ab64"}, {"field": "createtime", "value": "2014-05-24T07:16:52.940Z"}, {"field": "description", "value": "For meg er flyplassen starten p\u00e5 en dr\u00f8m. For henne var den et skritt n\u00e6rmere en knust dr\u00f8m."}, {"field": "dominantimage", "value": "http://www.adressa.no/meninger/article9737245.ece/ALTERNATES/w980-default/Exit.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2275add786c7f2346103b56f86318e671aa4b0be.jpg?597b1099"}, {"field": "dominantthumbnaildimensions", "value": "300x169"}, {"field": "heading", "value": "Go to gate -adressa.no"}, {"field": "id", "value": "2275add786c7f2346103b56f86318e671aa4b0be"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["mor", "flyet", "familien", "klokka 09.20", "tenke", "kvinnen", "to\u00e5ring", "kvinnen peker", "katta", "dag", "point"]}, {"field": "kw-entity", "value": ["trondheim-istanbul-baku", "aftenposten", "politi", "meeting", "gardermoen", "jo nesb\u00f8"]}, {"field": "kw-location", "value": ["v\u00e6rnes", "kristiansand", "oslo", "police", "baku", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["ole jacob hoel", "ole jacob"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article9737245.ece/ALTERNATES/w980-default/Exit.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Go to gate"}, {"field": "og-type", "value": "article"}, {"field": "og-url", "value": "http://www.adressa.no/meninger/article9737246.ece"}, {"field": "pageclass", "value": ["article"]}, {"field": "publishtime", "value": "2014-05-24T08:12:55.000Z"}, {"field": "recs-articleid", "value": "9737246"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2014-05-24T08:12:55.000Z"}, {"field": "recs-rawtitle", "value": "Go to gate -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "For meg er flyplassen starten p\u00e5 en dr\u00f8m. For henne var den et skritt n\u00e6rmere en knust dr\u00f8m."}, {"field": "thumbnail", "value": "http://content-thumbnail.cxpublic.com/content/thumbnail200x150/2275add786c7f2346103b56f86318e671aa4b0be.jpg?597b1099"}, {"field": "thumbnailfullheightdimensions", "value": "200x1827"}, {"field": "timestamp", "value": "2017-07-28T10:23:21.000Z"}, {"field": "title", "value": "Go to gate"}, {"field": "url", "value": "http://www.adressa.no/meninger/article9737246.ece"}, {"field": "urlhash", "value": "2275add786c7f2346103b56f86318e671aa4b0be"}], "score": 0.38207892, "siteId": "9222270286501375973", "id": "2275add786c7f2346103b56f86318e671aa4b0be"}

