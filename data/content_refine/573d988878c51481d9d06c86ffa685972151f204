{"fields": [{"field": "modifiedtime", "type": "time", "value": "2012-06-20T09:31:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Se, her kan du stoppe og kaste opp Hanne.", "Arbeidskollegene peker ertende p\u00e5 en prikk i kartboka for S\u00f8r-Tr\u00f8ndelag. Det er ikke fritt for at Hannes ambisi\u00f8se sykkelprosjekt har vakt b\u00e5de beundring og muntre kommentarer hos kollegene ved Hjelpemiddelsentralen i S\u00f8r-Tr\u00f8ndelag. De siste m\u00e5nedene har de sett hvordan den nye livsstilen har resultert i en betydelig slankere kropp, utallige bokser tunfisk og en treningsiver utenom et vanlige.", "- Vi er nok alle sammen blitt sterkt engasjert i hennes kamp for \u00e5 n\u00e5 m\u00e5lene sine, sier Frode Selbo. Han legger ikke skjul p\u00e5 at det har v\u00e6rt mye sykkelsnakk rundt lunsjbordet i det siste.", "- Det f\u00f8les litt som at hun representerer oss alle sammen i helga. Hun er et forbilde for mange, og har vist at alt g\u00e5r an, bare man er m\u00e5lbevisst nok.", "Selv forteller hun at da hun f\u00f8rst meldte seg p\u00e5 3Ts treningsopplegg for Den store styrkepr\u00f8ven, hadde hun egentlig ikke helt \u00e6rlige hensikter. Hun hadde ikke tenkt seg til Oslo, hun hadde bare satt seg selv p\u00e5 en ekstra t\u00f8ff slankekur.", "- Jeg hadde d\u00e5rlig samvittighet for at jeg lurte meg til en plass noen andre heller skulle hatt, innr\u00f8mmer hun. - Men jeg hadde i en \u00e5rrekke pr\u00f8vd mange forskjellige treningsmetoder uten at jeg oppn\u00e5dde det resultatet jeg \u00f8nsket. N\u00e5 ville jeg finne ut om denne treningsformen var det som skulle til.", "Hun forteller at hun har slitt med betydelig overvekt de siste 15 - 16 \u00e5rene. At hun siden i fjor h\u00f8st har slanket seg 23 kilo, gj\u00f8r henne overbevist om at det er de lange turene med lavintensitet i treningen, som for hennes del har forbrent fettet mest effektivt.", "- Her er jeg veldig enig med treneren i Rosenborg da, ler hun. - Han ville jo sende guttene p\u00e5 treningstur i bymarka for \u00e5 f\u00e5 vekk overfl\u00f8dig fett. - Jeg er helt sikker p\u00e5 at han har et poeng.", "Treningsopplegget p\u00e5 Rosten ligger p\u00e5 et profesjonelt niv\u00e5, og forutsetter en helhjertet innsats fra f\u00f8rste oppm\u00f8te. Siden i fjor h\u00f8st har de hatt fellestreninger, de siste m\u00e5nedene tre-fire ganger i uka. Selv om de fysiske forutsetningene blant deltakerne er p\u00e5 forskjellige niv\u00e5, gjelder uskrevne regler om at treningene skal gjennomf\u00f8res i solidarisk \u00e5nd. Hanne har ikke alltid hatt fordelen av \u00e5 sykle sammen med gruppa, og det har til tider v\u00e6rt tungt \u00e5 kj\u00f8re alene i lange strekninger.", "- Du vet, det har kostet ekstra mye \u00e5 v\u00e6re s\u00e5pass overvektig. Alt blir forholdsvis tyngre, og jeg blir fort etter i motbakkene. Samme hvor mye jeg setter inn av ressurser klarer jeg ikke \u00e5 f\u00f8lge de andre. Hun forteller litt stolt om den f\u00f8rste langturen i vinter.", "- Vi skulle sykle til L\u00f8kken. Det var b\u00e5de vind og hagl, og etter at jeg ble sittende alene var jeg ogs\u00e5 litt usikker p\u00e5 hvilken vei de andre hadde tatt. De trodde nok ikke at jeg kom etter, s\u00e5 de var tydelig overrasket da jeg dukket opp, smiler hun forn\u00f8yd. S\u00e5 ble hun da ogs\u00e5 bel\u00f8nnet med b\u00e5de jubel og \u00abb\u00f8lgen\u00bb etter ankomsten i Meldal.", "I l\u00f8pet av det siste halv\u00e5ret har hun flere ganger endret m\u00e5lene sine. Tanken p\u00e5 at hun kanskje kunne klare \u00e5 henge med til St\u00f8ren kom f\u00f8rst. Etter hvert som kiloene rant av og oksygenopptaket \u00f8kte, var tanken p\u00e5 Lillehammer - Oslo overkommelig. At hun skulle stille til start \u00f8verst i Munkegata og ta sikte p\u00e5 \u00e5 gjennomf\u00f8re det hele, var utenkelig til bare noen f\u00e5 m\u00e5neder siden.", "- Jeg visste jeg m\u00e5tte ned minst tjue kilo f\u00f8r jeg kunne tenke p\u00e5 \u00e5 kunne gjennomf\u00f8re noe s\u00e5nt. Da dette m\u00e5let var n\u00e5dd, hadde jeg allerede innkassert den viktigste seieren. Dette var selvf\u00f8lgelig utrolig motiverende og fikk meg etter hvert til \u00e5 tro at jeg faktisk kunne fullf\u00f8re hele l\u00f8pet.", "Hun har telt p\u00e5 knappene, men velger for sikkerhets skyld \u00e5 starte kvelden f\u00f8r. Likevel, det er langt fra snakk om noe slaraffenliv over Dovre. Det er med unntak av ti minutters pause p\u00e5 Lillehammer, ikke planlagt noen nevneverdige stopp f\u00f8r hun passerer m\u00e5lstreken ved L\u00f8ren idrettsanlegg i Oslo. Den f\u00f8rste utfordringen blir \u00e5 f\u00e5 de to karene hun skal sykle sammen med til \u00e5 spare p\u00e5 kreftene opp til Hjerkinn. De skal tross alt holde ut i 540 kilometer.", "- Det er mye testosteron p\u00e5 startstreken vet du, ler hun. Dessuten er hun blitt fortalt at strekningen langs Mj\u00f8sa oppleves ulidelig lang. De tre i gruppa har etter hvert l\u00e6rt \u00e5 kjenne hverandre godt, og har funnet sine egne metoder for \u00e5 holde hum\u00f8ret oppe. Kunsten er \u00e5 f\u00e5 hjernen til \u00e5 fokusere p\u00e5 andre ting enn smerten og motl\u00f8sheten. Dermed blir den enkeltes sm\u00e5 og store historier til viktig underholdning. Selv en middelm\u00e5dig musikalitet, blir til den vakreste tonetrall i slike situasjoner.", "Tida er det ikke s\u00e5 farlig med, rekordene f\u00e5r de andre ta seg av.", "- M\u00e5let mitt er \u00e5 fullf\u00f8re. Ogs\u00e5 hadde det v\u00e6rt artig \u00e5 ikke bli sist, sier Hanne Lock Nilsen."]}, {"field": "category0", "value": "forbruker"}, {"field": "category1", "value": "forbruker|livsstil"}, {"field": "contenthash", "value": "1a4e1aec6717612f5a61907438cbadb07ae8ba23771a87de52db1103d298cd7c"}, {"field": "createtime", "value": "2015-07-04T09:13:16.000Z"}, {"field": "description", "value": "Hanne Lock Nilsen hadde slitt med overvekt i mange \u00e5r, da hun bestemte seg for \u00e5 f\u00f8lge det beinharde treningsopplegget til deltakerne i Den store styrkepr\u00f8ven. Etter bare ni m\u00e5neder er hun 23 kilo lettere, og klar for \u00e5 sykle strekningen Trondheim - Oslo."}, {"field": "dominantimage", "value": "http://www.adressa.no/incoming/article1258293.ece5/ALTERNATES/w980-default/styrkeproeven_024"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/573d988878c51481d9d06c86ffa685972151f204.jpg?5975ad0b"}, {"field": "dominantthumbnaildimensions", "value": "300x169"}, {"field": "heading", "value": ["Uka f\u00f8r: God tur, Hanne! -adressa.no", "D\u00e5rlig samvittighet", "Har slitt i mange \u00e5r", "Ensom rytter", "Alt blir tyngre", "Var usikker", "Uten stopp"]}, {"field": "id", "value": "573d988878c51481d9d06c86ffa685972151f204"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "livsstil"]}, {"field": "kw-classification", "value": "hobbies-and-interests"}, {"field": "kw-concept", "value": ["treningsopplegg", "stopp", "m\u00e5neder", "uka", "strekningen", "m\u00e5let", "tur", "gjennomf\u00f8re", "kilo", "sykle", "sikker", "slitt", "d\u00e5rlig samvittighet"]}, {"field": "kw-entity", "value": ["hjelpemiddelsentralen", "l\u00f8kken", "st\u00f8ren", "munkegata", "mj\u00f8sa", "l\u00f8ren", "rosten", "hjerkinn", "rosenborg"]}, {"field": "kw-location", "value": ["s\u00f8r-tr\u00f8ndelag", "meldal", "dovre", "trondheim", "oslo", "lillehammer"]}, {"field": "kw-pageclass", "value": "article"}, {"field": "kw-person", "value": ["hanne lock nilsen", "frode selbo"]}, {"field": "kw-taxonomy", "value": ["forbruker", "forbruker/livsstil"]}, {"field": "og-image", "value": "http://www.adressa.no/incoming/article1258293.ece5/ALTERNATES/w980-default/styrkeproeven_024"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uka f\u00f8r: God tur, Hanne!"}, {"field": "og-type", "value": "article"}, {"field": "og-url", "value": "http://www.adressa.no/forbruker/livsstil/article1124726.ece"}, {"field": "pageclass", "value": ["article"]}, {"field": "publishtime", "value": "2008-06-20T07:00:28.000Z"}, {"field": "recs-articleid", "value": "861067"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|livsstil"}, {"field": "recs-publishtime", "value": "2008-06-20T07:00:28.000Z"}, {"field": "recs-rawtitle", "value": "Uka f\u00f8r: God tur, Hanne! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/livsstil"]}, {"field": "teaser", "value": "Hanne Lock Nilsen hadde slitt med overvekt i mange \u00e5r, da hun bestemte seg for \u00e5 f\u00f8lge det beinharde treningsopplegget til deltakerne i Den store styrkepr\u00f8ven. Etter bare ni m\u00e5neder er hun 23 kilo lettere, og klar for \u00e5 sykle strekningen Trondheim - Oslo."}, {"field": "thumbnail", "value": "http://content-thumbnail.cxpublic.com/content/thumbnail200x150/573d988878c51481d9d06c86ffa685972151f204.jpg?5975ad0b"}, {"field": "thumbnailfullheightdimensions", "value": "200x1906"}, {"field": "timestamp", "value": "2017-07-24T08:17:15.000Z"}, {"field": "title", "value": "Uka f\u00f8r: God tur, Hanne!"}, {"field": "url", "value": "http://www.adressa.no/forbruker/livsstil/article1124726.ece"}, {"field": "urlhash", "value": "573d988878c51481d9d06c86ffa685972151f204"}], "score": 0.5869161, "siteId": "9222270286501375973", "id": "573d988878c51481d9d06c86ffa685972151f204"}

