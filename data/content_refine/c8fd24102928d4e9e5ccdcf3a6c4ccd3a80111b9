{"fields": [{"field": "modifiedtime", "type": "time", "value": "2012-04-19T14:43:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "(Ukeadressa 10.6.2000)En mer omfattende traktorsamling finnes knapt her i landet, men du m\u00e5 nesten vite om den for \u00e5 oppdage skatten p\u00e5 Ed\u00f8ya. N\u00e5 skal Fugelsnes (45) f\u00e5 til et skikkelig museum, et nytt bygg p\u00e5 300 kvadratmeter er under oppf\u00f8ring. Rustne krabater Vi kommer syklende forbi den velstelte g\u00e5rden ved havna, og nettopp fordi vi ikke kj\u00f8rer bil, f\u00e5r vi \u00f8ye p\u00e5 en rekke av svart gummi og falmet r\u00f8dfarge bak bj\u00f8rketr\u00e6rne. Ved n\u00e6rmere ettersyn viser det seg \u00e5 v\u00e6re en hel armada av Ferguson, Volvo Krabat, Farmall, Bolinder Munktell og mange andre av femtitallets velkjente traktorer.Det skal vise seg at utstillingen i tunet bare er en forsmak. Det er traktorer og motorer over alt p\u00e5 g\u00e5rden. Fortsatt har han ungdyr og sauer i fj\u00f8set, men de ser ut til \u00e5 v\u00e6re p\u00e5 vikende front, for jammen har han motorer p\u00e5 b\u00e5sen ogs\u00e5. Fugelsnes samler p\u00e5 traktorer og restaurer dem. Inne i redskapshuset har han n\u00e6rmere tretti som alle er gjort fullt kj\u00f8rbare. Her har det g\u00e5tt med tusenvis av arbeidstimer. Gl\u00f8dende interesse Drivkraften er gleden over \u00e5 ta vare p\u00e5 gamle ting.- Jeg vokste opp p\u00e5 60-tallet, da det bare handlet om \u00e5 kvitte seg med det som var gammelt. Jeg husker at jeg stod med \u00f8ksa og hugde opp hesteredskap til ved. Alt her p\u00e5 g\u00e5rden forsvant. Men alts\u00e5 ikke traktorene. Arild fikk tak i en gammel traktor som han ville pusse opp og bruke i g\u00e5rdsdriften. S\u00e5 fikk han tak i en til, og s\u00e5 fant han ut at dette kunne v\u00e6re en artig hobby. Dermed var han hekta.- N\u00e5 ringer det folk hele tiden, og jeg har sikkert tusen bes\u00f8kende i l\u00f8pet av et \u00e5r. Jeg pleier \u00e5 sp\u00f8ke med at herfra har det dratt mange sure kvinnfolk. Ofte er det slik at mannen sier han bare skal se innom i ti minutter, og s\u00e5 blir han i et par timer. N\u00e5r jeg er i ferd med \u00e5 g\u00e5 litt lei selv, er det utrolig inspirerende \u00e5 se hvor gl\u00f8dende interessert bes\u00f8kende er.Ingen tvil om at Sm\u00f8la her har en skikkelig potensiell turist-magnet. Fugelsnes vurderer da ogs\u00e5 \u00e5 s\u00f8ke om offentlig st\u00f8tte, men han er samtidig litt redd for at han da mister styringen med museet sitt. Vakkert forfall Han har ikke pusset opp traktorene utvendig, alle har den slitte original-lakken i behold. Det er rart hvordan forfallet noen ganger blir vakkert, p\u00e5 gjenstander, hus, biler - eller mennesker. En perfekt og blankpusset traktor er flott, men uten karakter. Det er som om slitasjen gradvis omskaper den effektive maskinen. Som om traktoren gjennom mange \u00e5rs samarbeid med bonden og like mange \u00e5rs m\u00f8te med kuling og regn, gj\u00f8dsel, jord og stein, nesten blir levende.- Jeg har spekulert litt p\u00e5 dette, men har kommet til at en traktor sjelden var til stas. Den var alltid i bruk og det er slik vi husker den. I det siste har mange frar\u00e5det meg \u00e5 lakkere dem, sier Arild. De gamle sliterne vekker minner hos dem som har en viss tilknytning til landbruket for en mannsalder siden. Den f\u00f8rste traktoren p\u00e5 g\u00e5rden, kj\u00f8pt med l\u00e5n og kausjonering, var en stor begivenhet. Noen husker barndommens vidundermaskin, andre minnes bestefars k\u00e5rkaill-traktor som ble tatt fram n\u00e5r sk\u00e5nsomme krefter trengtes.\u00abAkkurat en slik hadde vi\u00bb, mumles det n\u00e5r gammeltraktorene dukker opp p\u00e5 utstilling. Mannfolkene flokker seg rundt som om de var utsatt for magnetisme. Uforst\u00e5elig for dem som ikke ser magien i velsmurte stempler og som ikke kan undre seg over de utallige varianter av finurlige tekniske l\u00f8sninger som er p\u00f8nsket ut for \u00e5 hjelpe bonden med \u00e5 dyrke jorda. Uforst\u00e5elig, p\u00e5 grensen til det latterlige, for dem som bare ser en klump med jern og rust der gammelkara kan nyte gjensynsgleden med farger og fasonger, kjenne trangen til \u00e5 sette seg ned i et sk\u00e5lformet, fj\u00e6rende jern-sete og h\u00f8re den velkjente godlyden fra motoren. 50-tallets ikon P\u00e5 Ed\u00f8ya finner traktorfolket mange gamle kjenninger. Ferguson \u00abGr\u00e5tass\u00bb er blitt selve ikonet for femtitallets jordbruksmekanisering. Den var kanskje den vanligste og mest p\u00e5litelige av dem alle. Med Perkins-motor og enkel hydraulikk gjorde den unna pl\u00f8ying og h\u00f8ykj\u00f8ring mye mer effektivt enn hesten hadde klart.Mindre utbredt var Porsche-traktoren. De fleste av oss forbinder vel Porsche med dyre sportsbiler, men ogs\u00e5 p\u00e5 traktoren ser man de s\u00e6rpregede runde formene. Rundt omkring p\u00e5 g\u00e5rden finner vi mange traktorer de f\u00e6rreste har h\u00f8rt om. Hva med G\u00fcldner Spessart og Allis Chalmer? Eller OTA, en skikkelig s\u00e6ring med bare ett hjul foran.- Hva skulle v\u00e6re fordelen med tre hjul?- Nei, den velter vel bare lettere, ler samleren. Den lille rare Hos Fugelsnes finner vi f\u00e5 traktorer som er produsert senere enn 1960, s\u00e5 her er det historien om traktorens f\u00f8rste skikkelige gjennombrudd i norsk landbruk som er dokumentert. Det var i 50-\u00e5ra det ble fart i mekaniseringen p\u00e5 de mindre g\u00e5rdene.Den lille, rare Farmall Cub kom til landet med Marshall-hjelpen og ble popul\u00e6r, s\u00e6rlig i potet- og gr\u00f8nnsak\u00e5keren. Ingen andre traktorer ser ut som den. Motoren plassert p\u00e5 venstre side, slik at den er \u00e5pen p\u00e5 h\u00f8yre side. Redskap ble montert midt under, noe som gav f\u00f8reren full oversikt uten \u00e5 f\u00e5 kink i nakken. Den ble funnet forlatt i skogkanten p\u00e5 en g\u00e5rd p\u00e5 Sm\u00f8la, senere har Arild skaffet seg fire til av samme sort.- Jeg har f\u00e5tt traktorer fra alle kanter av landet. Siden jeg bor ved trondheimsleia og har havna som nabo, er det lett \u00e5 f\u00e5 rimelig frakt med b\u00e5ter som g\u00e5r langs kysten. Ellers er det blitt noen turer med lastebil og kran.Utrolig hva han f\u00e5r tid til ved siden av familien og jordbruk p\u00e5 over 200 m\u00e5l.Den sjeldneste traktoren i samlingen hans er en Kramer fra 1937.Den ligner ikke p\u00e5 noen annen traktor og har liggende sylinder og et digert svinghjul utenfor motoren.- Jeg har lagt ned nesten for mange timer p\u00e5 den, men det var artig \u00e5 f\u00e5 den fullt kj\u00f8rbar.Mest familievennlig er nok en stor Lanz med sitteplasser og armlene p\u00e5 begge skjermene. Hvis passasjerene ikke var for storvokste, var det plass til fire. Neppe helt i tr\u00e5d med dagens sikkerhetsforskrifter! R\u00f8rt av Trabanten Ed\u00f8y-bonden har ikke bare traktorer. Rundt omkring p\u00e5 g\u00e5rden finner vi ogs\u00e5 et femtitalls gamle b\u00e5tmotorer og rundt 20 stasjon\u00e6re motorer, beregnet p\u00e5 \u00e5 drive treskeverk, sag og andre maskiner. Den eldste er fra 1903 og har \u00e9n sylinder og \u00e5pent veivhus.En og annen gammel bil gjemmer seg ogs\u00e5 blant mengden av traktorer. Den morsomste er kanskje den lille lysegr\u00f8nne Trabanten. Ikke rart han ble b\u00e5de overrasket og blank i \u00f8ynene, den \u00f8sttyske turisten som seilte langs m\u00f8rekysten, da han kom til Fugelsnes og oppdaget folkebilen fra DDR's glansdager.Etterord:Arild Fugelsnes m\u00e5tte gi tapt for kreften og d\u00f8de i 2003."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "3f6dea106c80144adfc2dd0854ff35df0e95d19ddc25f89fe347b519411bfb49"}, {"field": "createtime", "value": "2016-01-24T10:17:47.000Z"}, {"field": "description", "value": "I konkurranse med Ed\u00f8y gamle kirke og spisse Tustna-fjell, er det rekken av rustne gammeltraktorer som gj\u00f8r st\u00f8rst inntrykk i tunet hos Arild Fugelsnes. Mannen har samlet hele 70 eksemplarer av de gamle arbeidshestene."}, {"field": "dominantimage", "value": "http://www.adressa.no/incoming/article1078968.ece5/ALTERNATES/w980-default/ver2%20TRAKTOR-SM_LA004_151147a"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8fd24102928d4e9e5ccdcf3a6c4ccd3a80111b9.jpg?59963a9c"}, {"field": "dominantthumbnaildimensions", "value": "300x169"}, {"field": "heading", "value": "Gamle traktorer - eller sangen om den rustne arbeidshest -adressa.no"}, {"field": "id", "value": "c8fd24102928d4e9e5ccdcf3a6c4ccd3a80111b9"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-concept", "value": ["rustne arbeidshest", "traktor", "g\u00e5rden finner", "gamle traktorer"]}, {"field": "kw-entity", "value": ["porsche", "p\u00e5 ed\u00f8ya", "ukeadressa", "drivkraften", "g\u00fcldner spessart og allis chalmer", "volvo krabat", "hos fugelsnes", "kramer", "bolinder munktell", "tustna", "farmall cub", "g\u00fcldner spessart", "ed\u00f8y", "lanz", "allis chalmer", "fugelsnes", "trabanten ed\u00f8y", "gr\u00e5tass"]}, {"field": "kw-location", "value": ["ferguson", "sm\u00f8la", "perkins", "marshall"]}, {"field": "kw-pageclass", "value": "article"}, {"field": "kw-person", "value": "arild fugelsnes"}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1078968.ece5/ALTERNATES/w980-default/ver2%20TRAKTOR-SM_LA004_151147a"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gamle traktorer - eller sangen om den rustne arbeidshest"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article29442.ece"}, {"field": "pageclass", "value": ["article"]}, {"field": "publishtime", "value": "2004-02-12T14:29:53.000Z"}, {"field": "recs-articleid", "value": "1443500"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-02-12T14:29:53.000Z"}, {"field": "recs-rawtitle", "value": "Gamle traktorer - eller sangen om den rustne arbeidshest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "I konkurranse med Ed\u00f8y gamle kirke og spisse Tustna-fjell, er det rekken av rustne gammeltraktorer som gj\u00f8r st\u00f8rst inntrykk i tunet hos Arild Fugelsnes. Mannen har samlet hele 70 eksemplarer av de gamle arbeidshestene."}, {"field": "thumbnail", "value": "http://content-thumbnail.cxpublic.com/content/thumbnail200x150/c8fd24102928d4e9e5ccdcf3a6c4ccd3a80111b9.jpg?59963a9c"}, {"field": "thumbnailfullheightdimensions", "value": "200x1822"}, {"field": "timestamp", "value": "2017-08-18T00:53:48.000Z"}, {"field": "title", "value": "Gamle traktorer - eller sangen om den rustne arbeidshest"}, {"field": "url", "value": "http://www.adressa.no/tema/villeveier/article29442.ece"}, {"field": "urlhash", "value": "c8fd24102928d4e9e5ccdcf3a6c4ccd3a80111b9"}], "score": 1.0991755, "siteId": "9222270286501375973", "id": "c8fd24102928d4e9e5ccdcf3a6c4ccd3a80111b9"}

