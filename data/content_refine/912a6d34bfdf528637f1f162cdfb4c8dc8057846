{"fields": [{"field": "modifiedtime", "type": "time", "value": "2012-04-11T13:45:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["harald morten iversen", "f\u00f8rstelektor i norskdidaktikk", "avd. for l\u00e6rer-", "tolkeutdanning", "program for l\u00e6rerutdanning", "ntnu"]}, {"field": "body", "value": ["Saken oppdateres.", "Med den nye l\u00e6replanen (LK06) er den likestilt med skj\u00f8nnlitteraturen i skolen. N\u00e5 foreligger ogs\u00e5 en skolens \u00absakprosakanon\u00bb. Hver dag leser vi sakprosa i form av aviser, e-post, brosjyrer, plakater, fagb\u00f8ker, SMS osv. De fleste leser trolig mer sakprosa enn skj\u00f8nnlitteratur, og den kan ofte v\u00e6re like spennende! Emnet kan v\u00e6re spennende, men ogs\u00e5 spr\u00e5ket som brukes for \u00e5 informere, argumentere, appellere, overbevise og underholde. Ved Universitetet i Oslo har det siden 2005 v\u00e6rt et eget forskningsmilj\u00f8 innen sakprosa knyttet til Institutt for lingvistiske og nordiske studier med Johan T\u00f8nnesson som den f\u00f8rste professor i sakprosa. Det kan dessuten nevnes at det i \u00e5r er lansert et tidsskrift for sakprosaforskning.", "I skolen har sakprosaen v\u00e6rt et fors\u00f8mt omr\u00e5de i alle fag og s\u00e6rlig i norskfaget. Selv om den siste l\u00e6replanen likestiller skj\u00f8nnlitteratur og sakprosa, viser unders\u00f8kelser at undervisningspraksis og tekstsamlinger fortsatt domineres av skj\u00f8nnlitter\u00e6re tekster. Derfor er det nylig tatt initiativ overfor skolen gjennom f\u00f8rst \u00e5 fremskaffe et utvalg av representative sakprosatekster og deretter utgi en antologi om sakprosatekster for l\u00e6rere. Vi hilser dette velkomment. Landslaget for norskundervisning (LNU) i samarbeid med Spr\u00e5kr\u00e5det k\u00e5ret v\u00e5ren 2009 en norsk sakprosakanon. Det overordnede premisset for utvelgelsen var at tekstene skulle egne seg til bruk i skolen. Tekstene skulle dessuten utfordre unge mennesker og gi nye perspektiver p\u00e5 sakprosaens mangfold. Juryen vektla tekster som den betraktet som litter\u00e6rt verdifulle, historisk og samfunnsmessig betydningsfulle og representative for viktige sjangrer eller epoker. Tekstsamlingen inneholder b\u00e5de historiske tekster (Holberg, Vinje, \u00d8verland, Hallesby m.fl.) og samtidstekster (fra 1990 til 2009). S\u00e6rlig de siste er ment som skrivem\u00f8nstre for elevene. De 45 utvalgte tekstene omfatter fire hundre\u00e5r og sjangrer som brev, partiprogram, grunnlov, foredrag, tale, fagartikkel, essayog avisreportasje. Selv om vi savner enkelte tekster og sjangrer, synes vi at juryen har gjort en god jobb.", "Sakprosatekstene er utgitt av Fagbokforlaget i antologien \u00abSakprosa i skolen\u00bb, der det ogs\u00e5 er artikler av sakprosaforskere, journalister, og spr\u00e5k-, litteratur- og medievitere. Blant artiklene er underholdende lesing som Kjell Lars Berges glitrende artikkel om skriftens betydning og magiske rolle, og Gudmund Hernes\u2019 artige fortelling om da han kuppet plass p\u00e5 f\u00f8rste rad under Karl Evangs onani-foredrag i Studentersamfunnet i 1962. Den SMS\u2019en legen Mads Gilbert sendte fra Gaza i 2009 \u2013 som endte p\u00e5 manges mobiltelefoner og ogs\u00e5 p\u00e5 Adresseavisens forside \u2013 er en av de 45 tekstene som kommenteres i flere av artiklene.", "Hverdagsprosaen er undervurdert i forskning og skole. I boka \u00abHva er sakprosa\u00bb skriver T\u00f8nnesson at sakprosa er \u00aballe disse hverdagslige og mer h\u00f8ytidelige tekstene som utgj\u00f8r store deler av kommunikasjonen vi har med hverandre (\u00bf) ofte s\u00e5 dagligdagse at vi knapt legger merke til dem\u00bb). Han hevder at sakprosaens brede repertoar er altfor viktig til \u00e5 bli betraktet som selvf\u00f8lgelig, eller noe som bare er der. Sakprosaen er en hovedvei til dannelse, sier han \u2013 ikke i ordets snobbete betydning, men som en mer omfattende og varig form for dannelse vi oppn\u00e5r gjennom en kritisk og nysgjerrig refleksjon over den mangfoldige sakprosaen.", "Postkort, brev, beskjeder og lappeskriving er eksempler p\u00e5 hverdagslige sakprosatekster. Og de f\u00f8rste tekstene barn skriver, er gjerne \u00f8nskelister. Huskelappen er en gammel og innarbeidd brukssjanger innenfor hverdagsprosaen. Handlelister har ligget p\u00e5 mange kj\u00f8kkenbord opp gjennom tida, og organisering av handling er en hverdagsutfordring i alle familier. Mobiltelefonens SMS har i dag overtatt mye av beskjedens, huskelappensog handlelistas funksjon. I telefonens display dukker ofte slike tekster opp: Husk br\u00f8d, melk og Dagbladet! Sosiale medier gj\u00f8r at ungdommer skriver og leser mer enn noensinne. Digitale tekster som SMS, chat, nettsamfunn og blogg er eksempler p\u00e5 dette. Elevene har en taus kunnskap fra sitt m\u00f8te med sakprosatekster i hverdagen som skolen b\u00f8r utnytte. I skolens sakprosakanon er det bare tatt med noen f\u00e5 tekster fra hverdagsprosaen, og disse er digitale \u2013 en sms, en wikipediatekst og et blogginnlegg. Det blir l\u00e6rerens oppgave \u00e5 trekke inn hverdagstekstene i undervisningen. Her trengs ingen tekstsamling \u2013 her har elevene tekstene selv.", "Skillet mellom sakprosa og skj\u00f8nnlitteratur har aldri v\u00e6rt tydelig, og er det aller minst i dag. Sakprosaen benytter mange av skj\u00f8nnlitteraturens virkemidler \u2013 og motsatt. T\u00f8nnesson hevder at det eneste som skiller sakprosaen fra skj\u00f8nnlitteraturen, er den s\u00e5kalte lesekontrakten. Sakprosaforfattere utgir seg for \u00e5 skrive om virkeligheten, og lesere tilegner seg sakprosatekster p\u00e5 denne premissen. Dette har v\u00e6rt tema mange ganger de siste \u00e5rene i mediedebatter om biografier som n\u00e6rmer seg skj\u00f8nnlitteraturen, og om romaner som handler om virkeligheten, som Sejerstads Kabul-roman og Fl\u00f8gstads roman \u00abGrense Jakobselv\u00bb. Dette er interessante debatter som b\u00e5de l\u00e6rerstudenter og skoleelever b\u00f8r involvere seg i. Skj\u00f8nnlitter\u00e6re leseopplevelser er fremdeles viktige m\u00e5lsettinger for norskfaget. I tillegg er det viktig at elevene f\u00e5r gode ferdigheter og kunnskaper innenfor sakprosa. Elever skal l\u00e6re \u00e5 lese, forst\u00e5 og tolke sakprosatekster som omgir dem. Det er utvilsomt ogs\u00e5 slik at elevene skal skrive mer sakprosa enn skj\u00f8nnlitteratur i sitt voksne liv. Jobbs\u00f8knader, leserbrev, invitasjoner og julebrev er blant de aktuelle sakprosasjangrene de kommer til \u00e5 skrive.", "Pusser vi brillene, har sakprosaen store overraskelser \u00e5 by p\u00e5. I LNU\u2019s antologi presiserer T\u00f8nnesson at det ofte kreves \u00abmer brillepussing \u00e5 f\u00e5 \u00f8ye p\u00e5 spenningen i en sakprosatekst enn i en kriminalnovelle. Derfor trenger elever og l\u00e6rere noen ekstra gode sett med pussefiller for \u00e5 tr\u00e5 inn i sakprosaens mysterier\u00bb. Det har blant annet utgivelsen \u00abSakprosa i skolen\u00bb bidratt til.", "hildegunn.otnes@plu.ntnu.no"]}, {"field": "category0", "value": "meninger"}, {"field": "contenthash", "value": "0b5a61e7a2d78d064dd14ed2134e5b250449e16c537419dce1cf43165ced24f9"}, {"field": "createtime", "value": "2016-01-24T10:48:09.000Z"}, {"field": "description", "value": "Sakprosaen er en sentral del av hverdagen."}, {"field": "dominantimage", "value": "http://www.adressa.no/incoming/article1366573.ece5/ALTERNATES/w980-default/Kronikkfoto%200609"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/912a6d34bfdf528637f1f162cdfb4c8dc8057846.jpg?59806e67"}, {"field": "dominantthumbnaildimensions", "value": "300x169"}, {"field": "heading", "value": "Den mangfoldige sakprosaen -adressa.no"}, {"field": "id", "value": "912a6d34bfdf528637f1f162cdfb4c8dc8057846"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["tekster", "mangfoldige sakprosaen", "sakprosa"]}, {"field": "kw-entity", "value": ["fl\u00f8gstads", "\u00f8verland", "fagbokforlaget", "sakprosa", "spr\u00e5kr\u00e5det", "adresseavisens", "institutt", "holberg", "dagbladet", "studentersamfunnet", "sejerstads kabul", "grense jakobselv", "universitetet", "hallesby"]}, {"field": "kw-location", "value": ["gaza", "vinje", "oslo"]}, {"field": "kw-pageclass", "value": "article"}, {"field": "kw-person", "value": ["karl evangs", "mads gilbert", "gudmund hernes", "kjell lars berges", "johan t\u00f8nnesson"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1366573.ece5/ALTERNATES/w980-default/Kronikkfoto%200609"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den mangfoldige sakprosaen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1525913.ece"}, {"field": "pageclass", "value": ["article"]}, {"field": "publishtime", "value": "2010-09-06T08:15:41.000Z"}, {"field": "recs-articleid", "value": "1141977"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-09-06T08:15:41.000Z"}, {"field": "recs-rawtitle", "value": "Den mangfoldige sakprosaen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Sakprosaen er en sentral del av hverdagen."}, {"field": "thumbnail", "value": "http://content-thumbnail.cxpublic.com/content/thumbnail200x150/912a6d34bfdf528637f1f162cdfb4c8dc8057846.jpg?59806e67"}, {"field": "thumbnailfullheightdimensions", "value": "200x1497"}, {"field": "timestamp", "value": "2017-08-01T12:04:55.000Z"}, {"field": "title", "value": "Den mangfoldige sakprosaen"}, {"field": "url", "value": "http://www.adressa.no/meninger/article1525913.ece"}, {"field": "urlhash", "value": "912a6d34bfdf528637f1f162cdfb4c8dc8057846"}], "score": 1.3621345, "siteId": "9222270286501375973", "id": "912a6d34bfdf528637f1f162cdfb4c8dc8057846"}

