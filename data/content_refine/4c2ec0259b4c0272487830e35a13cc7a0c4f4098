{"fields": [{"field": "modifiedtime", "type": "time", "value": "2012-04-11T16:55:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per morten schiefloe", "professor i sosiologi ntnu"]}, {"field": "body", "value": ["Saken oppdateres.", "Ikke bare i privatlivet, men ogs\u00e5 for de universitetsfagene som har menneskers adferd som studieobjekt. Og det har jo sosiolog Eia f\u00e5tt satt p\u00e5 dagsorden, selv om vi kan mene mye b\u00e5de om programmets form og innhold. Temaet inviterer uansett til et par faglige betraktninger.", "For det f\u00f8rste kan vi sl\u00e5 fast at kvinner og menn er forskjellige, ikke bare fysisk, men ogs\u00e5 i noen grad n\u00e5r det gjelder orientering og preferanser. Skillet er tydeligst i forhold til omsorgsorientering og aggressivitet, men fremtrer ogs\u00e5 i ulike interesseprofiler i forhold til hjemmeliv og yrkeskarriere. N\u00e5r slike forskjeller g\u00e5r i samme retning i alle kjente kulturer og historiske epoker, m\u00e5 det n\u00f8dvendigvis ligge en arvemessig komponent i bunnen. N\u00e5r det er sagt, m\u00e5 vi imidlertid tilf\u00f8ye to helt avgj\u00f8rende momenter. Det ene er at det dreier seg om statistiske gjennomsnittsforskjeller. Eller for \u00e5 si det litt mer teknisk: Hvis vi antar at typisk maskuline og feminine adferdstendenser er normalfordelte innenfor hvert kj\u00f8nn, betyr det at de to normalfordelingskurvene er noe forskj\u00f8vet i forhold til hverandre. Det inneb\u00e6rer at vi finner relativt flere kvinner som er omsorgs- og hjemmeorienterte, mens det er relativt flere menn som er aggressive, teknologiinteresserte og karrieremotiverte. Kurvene overlapper imidlertid s\u00e5 mye at vi finner mange kvinner som har \u00abmaskuline\u00bb adferds- og interessem\u00f8nster, og vice versa.", "Det andre sentrale momentet er at biologisk betingede tendenser sier sv\u00e6rt lite om hvordan forskjellene mellom kvinners og menns grunnleggende orientering og preferanser kommer til uttrykk. Eksempelvis er noen samfunn gjennomf\u00f8rt kj\u00f8nnssegregerte og patriarkalske, mens det i andre samfunn er relativt h\u00f8y grad av likestilling. Og om vi betrakter dagens situasjon i et historisk perspektiv, finner vi at kvinners adferd i forhold til utdanning og yrkesliv er ganske annerledes n\u00e5 enn for et par generasjoner tilbake. Tilsvarende gjelder for menns forhold til barn og hjem. Biologien kan ikke hjelpe oss med forklaringer p\u00e5 slike fenomener, verken n\u00e5r det gjelder forskjeller mellom samfunn eller forandringer over tid.", "P\u00e5 engelsk har en to uttrykk for kj\u00f8nn. Biologisk kj\u00f8nn uttrykkes som \u00absex\u00bb, mens \u00abgender\u00bb er betegnelsen p\u00e5 det vi kan omtale som \u00absamfunnsskapt kj\u00f8nn\u00bb. Og det er den samfunnsskapte kj\u00f8nnsdimensjonen sosiologer er interessert i: Hvordan former samfunnets kultur og institusjoner kvinners og menns handlingsmuligheter og livssituasjon? Hvordan p\u00e5virker samfunnsmessige forhold de individuelle konstruksjonene av kj\u00f8nnsidentitet? Og hvordan og hvorfor skjer endringer i slike forhold? \u00c5 avvise at biologisk ulikhet spiller en rolle for utgangssituasjonen, er naturligvis dumt. Nesten like dumt som \u00e5 tro at biologien forklarer komplekse samfunnsmessige prosesser. Den andre betraktningen dreier seg om den samfunnsvitenskapelige kj\u00f8nnsforskningen. Da denne forskningsinteressen vokste frem fra syttitallet og utover, var det i stor grad som opposisjon til synspunkter som forklarte kvinners stilling i samfunnet med biologiske argumenter. Vi skal som kjent ikke langt tilbake i tid f\u00f8r det var vanlig \u00e5 hevde at kvinnens naturlige plass er i hjemmet, at kvinner ikke egnet seg for h\u00f8yere utdanning, at kvinner ikke kunne tiltros stemmerett, og at de i hvert fall ikke var mentalt utrustet for \u00e5 bekle ansvarsfulle samfunnsposisjoner. Det er mye av kj\u00f8nnsforskningens fortjeneste at den type argumenter ikke lenger er gangbare.", "Kj\u00f8nnsforskningen hadde imidlertid ogs\u00e5 en politisk dimensjon. De fleste av dem som jobbet med slike sp\u00f8rsm\u00e5l var \u00absinte damer\u00bb, som ikke bare ville avdekke sammenhenger og forst\u00e5 prosesser, de ville ogs\u00e5 p\u00e5virke politikken og samfunnet. Hovedgrepet i argumentasjonen var derfor at alle kj\u00f8nnsmessige ulikheter i adferd og holdninger var samfunnsmessige konstruksjoner, og at medf\u00f8dte forskjeller ikke spilte noen rolle. N\u00e5r noen ogs\u00e5 i dag avviser den adferdsmessige betydningen av biologien, m\u00e5 det derfor forst\u00e5s i et slikt historisk-politisk perspektiv.", "Den f\u00f8rste generasjonen av iherdige kj\u00f8nnsforskere var ikke forn\u00f8yde bare med \u00e5 f\u00e5 ting inn i fagene og opp p\u00e5 den politiske dagsordenen. De ville ogs\u00e5 ha sine egne forskningsmilj\u00f8er. Ulike grupper og sentre for kvinne- og kj\u00f8nnsforskning finnes derfor n\u00e5 ved flere universiteter. Og det er til slike milj\u00f8er Harald Eia har g\u00e5tt for \u00e5 finne og kryssklippe sine intervjuobjekter. Sett i forhold til hovedstr\u00f8mningene i norsk sosiologi, er imidlertid disse milj\u00f8ene i dag relativt marginaliserte og lite representative, b\u00e5de n\u00e5r det gjelder synspunkter og tematisk orientering.", "perms@svt.ntnu.no"]}, {"field": "category0", "value": "meninger"}, {"field": "contenthash", "value": "8f2f75aa1ba0cd960c825d8854537436483b89db3f287a6d06921534cb59de1f"}, {"field": "createtime", "value": "2015-04-14T11:01:48.000Z"}, {"field": "description", "value": "Kj\u00f8nn og kj\u00f8nnsbetingede ulikheter er problematiske saker."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c2ec0259b4c0272487830e35a13cc7a0c4f4098.jpg?5901d995"}, {"field": "dominantthumbnaildimensions", "value": "256x256"}, {"field": "heading", "value": "Biologi, sosiologi og kj\u00f8nn -adressa.no"}, {"field": "id", "value": "4c2ec0259b4c0272487830e35a13cc7a0c4f4098"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kvinne", "biologi", "samfunn", "forhold", "kj\u00f8nn"]}, {"field": "kw-pageclass", "value": "article"}, {"field": "kw-person", "value": "harald eia"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Biologi, sosiologi og kj\u00f8nn"}, {"field": "og-type", "value": "article"}, {"field": "og-url", "value": "http://www.adressa.no/meninger/article1470761.ece"}, {"field": "pageclass", "value": ["article"]}, {"field": "publishtime", "value": "2010-04-16T09:02:11.000Z"}, {"field": "recs-articleid", "value": "1210227"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-04-16T09:02:11.000Z"}, {"field": "recs-rawtitle", "value": "Biologi, sosiologi og kj\u00f8nn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kj\u00f8nn og kj\u00f8nnsbetingede ulikheter er problematiske saker."}, {"field": "thumbnail", "value": "http://content-thumbnail.cxpublic.com/content/thumbnail200x150/4c2ec0259b4c0272487830e35a13cc7a0c4f4098.jpg?5901d995"}, {"field": "thumbnailfullheightdimensions", "value": "200x1139"}, {"field": "timestamp", "value": "2017-04-27T11:44:21.000Z"}, {"field": "title", "value": "Biologi, sosiologi og kj\u00f8nn"}, {"field": "url", "value": "http://www.adressa.no/meninger/article1470761.ece"}, {"field": "urlhash", "value": "4c2ec0259b4c0272487830e35a13cc7a0c4f4098"}], "score": 1.0535727, "siteId": "9222270286501375973", "id": "4c2ec0259b4c0272487830e35a13cc7a0c4f4098"}

