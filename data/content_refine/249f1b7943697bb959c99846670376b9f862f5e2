{"fields": [{"field": "modifiedtime", "type": "time", "value": "2016-12-23T12:47:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "julehandel", "Trondheim", "Likestilling"]}, {"field": "author", "value": ["kim nyg\u00e5rd", "stein risstad larssen"]}, {"field": "body", "value": ["De ser ut som sm\u00e5 stykker frosset tid. Stille \u00f8yer i et oppr\u00f8rt hav av hektisk handel. Sittende, noen ganger nesten liggende - men aldri helt. F\u00e5r du tak i \u00f8ynene deres kan du skimte et desperat h\u00e5p om at det hele snart skal v\u00e6re over. Men det er det ikke. Advent betyr travle tider for menn som venter. Desember er h\u00f8ysesong for venting, og menn med formtoppen prikket inn har inntatt byens kj\u00f8pesentre.", "Fremdeles er det nemlig kvinner som har ansvaret for handlingen n\u00e5r jula skal forberedes. Mennenes oppgave er tilsynelatende \u00e5 gj\u00f8re seg s\u00e5 komfortable de kan i spesialkonstruerte omr\u00e5der designet for \u00e5 holde dem rolige s\u00e5 lenge som mulig. I hvert fall lenge nok til at en kvinnelig ledsager kan legge igjen mesteparten av julehandelbudsjettet p\u00e5 akkurat dette kj\u00f8pesenteret.", "Du synes kanskje dette h\u00f8res mest ut som en ordning fra forrige \u00e5rhundre \u2013 og at julehandelen neppe foreg\u00e5r slik i en tid hvor menn og kvinner deler p\u00e5 oppgavene i hjemmet. Da tar du feil. Vi har et stykke igjen.", "For eksempel viser en britisk unders\u00f8kelse gjengitt i Aftenposten i 2005 at julehandel kan v\u00e6re helseskadelig for menn. B\u00e5de blodtrykk og hjerterytme steg faretruende n\u00e5r mannfolkene entret butikken med handleliste i h\u00e5nden, i motsetning til hos kvinnene. Er det rett og slett medisinsk forebyggende aktivitet de bedriver der de sitter?", "I 2016 er kj\u00f8pesentrene fremdeles fulle av menn som sitter med tomme blikk og armer og bein stivnet i noe som en gang m\u00e5 ha v\u00e6rt komfortable vinkler. Denne typen vente-aktivitet er s\u00e5 utbredt for menn at den er grundig dokumentert flere steder p\u00e5 internett. Instagram-kontoen miserable_men har for eksempel 278 000 f\u00f8lgere som mesker seg med slitne menn \u2013 som venter.", "Men hvorfor sitter de bare der?", "- Det er rett og slett kvinner som har ansvaret for store deler av julehandelen, sier Anita Borch, forskningsleder ved Statens institutt for forbruksforskning.", "- De starter tidligere med julehandelen, og bruker ogs\u00e5 mer tid p\u00e5 den. Det henger nok sammen med at mye av juleforberedelsene og deler av julehandelen ses p\u00e5 som en type omsorgsarbeid og slektsbevaring. Dette har kvinner tradisjonelt hatt ansvaret for, og de tradisjonelle kj\u00f8nnsrollene st\u00e5r ekstra sterkt i jula. Kvinner har mest ansvar for \u00e5 handle julegaver, mat og dekorasjoner, mens menn kj\u00f8per polvarer og juletre.", "Kristine Warhuus Smeby er stipendiat ved Institutt for sosiologi og statsvitenskap ved NTNU, og skriver doktorgrad om likestilt ansvar i hverdagen hos heltidsarbeidende sm\u00e5barnsforeldre. Hun bekrefter inntrykket.", "- Det ligger i kulturen v\u00e5r, og blir tatt for gitt, at juleforberedelsene er damenes ansvar. Norge er et av verdens mest likestilte land, men det gjelder ikke i jula. I forskningen min har jeg intervjuet par som er opptatt av likestilling i dagliglivet. N\u00e5r det kommer til julefeiringen, er det kvinnene som sitter igjen med ansvaret.", "- Vi har snakket med noen menn som sitter og venter p\u00e5 at konene skal bli ferdige med julegavehandlingen. De mener damene gj\u00f8r det fordi de liker det?", "- Ja, det sier de nok. Menn har minst to strategier for \u00e5 slippe \u00e5 ta dette ansvaret. Den ene er \u00e5 si at dette med gavene ikke er viktig. En annen er \u00e5 hevde at kvinnene b\u00e5de liker det og gj\u00f8r det bedre. Men", "m\u00f8drene jeg har intervjuet synes ikke det er g\u00f8y eller lystbetont. De opplever det tvert imot som stress.", "Det eneste kvinnene opplever som mer stressende, forteller Smeby, er \u00e5 vente forgjeves p\u00e5 at mennene skal s\u00f8rge for julehandel.", "- Fordi det ligger i kulturen v\u00e5r at det uansett er hun som blir sittende med ansvaret, og kjenner p\u00e5 konsekvensene i form av d\u00e5rlig samvittighet hvis svigermor ikke f\u00e5r gave, forklarer hun.", "- Hvorfor gj\u00f8r vi det fremdeles s\u00e5nn i 2016?", "- Vel. Det er jo behagelig for menn at kvinnene tar ansvaret, og s\u00e5 lenge det blir tatt for gitt og ikke stilt sp\u00f8rsm\u00e5l ved, vil det fortsatt v\u00e6re s\u00e5nn.", "Bak et ganske stort og mistenkelig symmetrisk juletre p\u00e5 Tillertorget, et kj\u00f8pesenter s\u00f8r for Trondheim sentrum, sitter Harald Hindbj\u00f8rgmo (72).", "Han har kommet seg helskinnet forbi en offensiv spekep\u00f8lseselger og en hyggelig type fra Burger King som deler ut julepynt i form av sm\u00e5 plasthamburgere til \u00e5 henge i juletreet. N\u00e5 har han funnet en stol og et lite bord og smurt seg med t\u00e5lmodighet.", "- N\u00e5 venter jeg p\u00e5 kona som er p\u00e5 julehandel, forteller han. Men bruker han \u00e5 v\u00e6re med p\u00e5 handlingen?", "- Jada, jeg er med. Men s\u00e5 setter jeg meg ned og venter.", "- Men du er ikke med helt inn i butikkene?", "- Jo da, noen ganger. Men jeg sitter mest og venter. Jeg orker ikke \u00e5 g\u00e5 inn i alle butikkene for \u00e5 kikke. Jeg blir lei noen ganger.", "- Hva gj\u00f8r du mens du venter?", "- Kikker p\u00e5 folket. Jeg legger merke til at de har det veldig travelt. Jeg har bedre tid. Jeg venter, jeg.", "- Tenker du noen ganger at du skulle v\u00e6rt mere med inn p\u00e5 butikkene og handlet?", "- Ja. Jeg skulle nok v\u00e6rt det. Men jeg synes det er trivelig \u00e5 sitte og vente ogs\u00e5. Alts\u00e5 \u2013 jeg klarer \u00e5 bestemme meg fort, vet du. Men madammen driver jo og kikker litt, da vet du.", "- Hva tror du er grunnen til at damene handler og herrene venter?", "- Stort sett er det s\u00e5nn overalt, tror jeg. At mannfolkene sitter og venter. De orker ikke \u00e5 g\u00e5 i butikkene, bare for \u00e5 kikke.", "Hva venter du p\u00e5?", "- Kjerringa.", "Hva gj\u00f8r hun?", "- Nei, hun er n\u00e5 i omr\u00e5det. Kikker seg rundt.", "Etter noe spesielt?", "- Det er julegavehandel, da vet du.", "Er ikke du med p\u00e5 det?", "- Jo, du ser da det. Jeg tar vare p\u00e5 julegavene.", "Det er din oppgave?", "- Ja. Vakt.", "Har ikke du noen meninger om gavene?", "- Jo da. Jeg har da det. Det hender jeg g\u00e5r gjennom dem.", "Har du ventet lenge n\u00e5?", "- Nei da. 5\u201310 minutter. Det m\u00e5 tolereres. Jeg er pensjonist, s\u00e5 jeg har god tid.", "Mange barn og barnebarn \u00e5 kj\u00f8pe til?", "- Ikke s\u00e5 mange. Men nok.", "Bruker du \u00e5 vente mye n\u00e5r hun er i butikker her?", "- Nei, jeg f\u00f8lger jo etter.", "G\u00e5r det med mye tid til julehandel?", "- Klart, det blir jo det.", "Og da blir det mye venting?", "- Nei, jeg slipper henne som regel l\u00f8s. Jeg er sjelden med. Men det var s\u00e5 stygt v\u00e6r, s\u00e5 jeg m\u00e5tte kj\u00f8re i dag.", "Har dere ulikt ansvar i julehandelen?", "- Ja. Hvis det er nyttegjenstander som skal kj\u00f8pes, blir det meg. Ellers st\u00e5r hun fritt, ja.", "Tror du hun synes det er greit s\u00e5nn?", "- N\u00e5. Det kan jo v\u00e6re begge deler. Men noen m\u00e5 jo bli utsatt for denne handlingen.", "Hvor lenge skal du vente n\u00e5, da?", "- Blir n\u00e5 til jeg ser henne komme. Hun sa jeg skulle sette meg her.", "Hender det du mister t\u00e5lmodigheten?", "- Hun sier det, ja. Hehehe.", "Hva sitter du og venter p\u00e5?", "- Meldinger, om hva jeg skal handle. Fra min samboer.", "Vet du selv hva du skal kj\u00f8pe?", "- Ja, n\u00e5r jeg f\u00e5r melding vet jeg det. Ellers ikke.", "Gj\u00f8r dere vanligvis julehandelen sammen?", "- Ja, vi bor p\u00e5 Brekstad og reiser inn til byen.", "Blir det mye venting for deg?", "- Ja. Jeg hater \u00e5 g\u00e5 i butikker.", "Du hater det?", "- Ja!", "Men samboeren?", "- Hun elsker det. Da blir det mye nettlesing, avislesing og venting.", "En vinn-vinn-situasjon?", "- Egentlig.", "Er det noen ganger det er hun som venter p\u00e5 at du er i en butikk?", "- Nei. Da drar jeg alene. Jeg er veldig kjapp. Jeg er ikke s\u00e5nn som g\u00e5r og kikker og snur p\u00e5 alt. Jeg vet hva jeg skal ha, og s\u00e5 g\u00e5r jeg bare og kj\u00f8per det. S\u00e5nn som alle mannfolk gj\u00f8r. L\u00f8per rundt p\u00e5 lillejulaften og handler det siste.", "Er det derfor vi bestemmer oss s\u00e5 mye fortere? Vi er ute i siste liten, og derfor blir vi n\u00f8dt til \u00e5 bestemme oss fort?", "- Ja \u2013 vi bare m\u00e5 bestemme oss fort.", "Bra hypotese!", "- Vi bruker tiden p\u00e5 andre ting enn \u00e5 g\u00e5 i butikker.", "Hun venter aldri p\u00e5 deg?", "- Nei. Aldri. Hvis jeg kj\u00f8per kl\u00e6r for eksempel, er jeg lynkjapp. Det kan jeg love deg. Det er \u00e9n butikk, s\u00e5 er det b\u00e5de bukse og jakke!", "Er det en spesiell butikk du g\u00e5r i?", "- Nei. Det kan v\u00e6re forskjellig. S\u00e5 lenge de har alt p\u00e5 ett sted.", "Fra topp til t\u00e5 p\u00e5 ett sted?", "- Ja.", "Har dere snakket sammen om ordningen med at hun skal handle og du skal lese n\u00e5r det er julehandel?", "- Nei, det har bare blitt s\u00e5nn. Jeg tror det er veldig vanlig. Du ser jo det sitter mye mannfolk rundt her.", "Har du noen gang foresl\u00e5tt at dere skal bytte? S\u00e5 du kan handle og hun kan sitte og vente?", "- Nei, det tror jeg aldri kommer til \u00e5 bli foresl\u00e5tt. Jeg ser ikke for meg at jeg kan g\u00e5 inn og snu p\u00e5 hver en ting. Og jeg er for gammel til \u00e5 huske hva alle barnebarna skal ha.", "Men du husker alle barnebarna?", "- Hehe. Jada, det gj\u00f8r jeg. Men ikke hva de skal ha.", "Tror du hun hadde likt om rollene var byttet om? At hun kunne lese og du g\u00e5 i butikker?", "- Nei, jeg tror ikke hun er typen til det. Og jeg tror egentlig ikke jeg hadde mestret oppgaven.", "Hva venter du p\u00e5?", "- Kona.", "Hvorfor sitter du og venter?", "- Jeg vil jo gjerne ha henne med hjem, da.", "Men du er ikke med p\u00e5 handlingen?", "- Nei, jeg blir s\u00e5 klar i fotan. Det er tungt \u00e5 g\u00e5.", "Hender det at hun venter p\u00e5 deg, da?", "- Det forekommer, men det er sjelden!", "Har dere fordelt innkj\u00f8psansvaret?", "- Nei \u2013 den som har penger betaler. Det er som regel henne.", "Handler dere mye f\u00f8r jul?", "- Ja. Vi har ti oldebarn og ni barnebarn.", "S\u00e5 hyggelig!", "- Ja, det er det absolutt!", "Det blir kanskje mye venting for tiden?", "- Hvis jeg er med p\u00e5 handlingen blir det mye venting. Hvis jeg er s\u00e5 heldig at jeg f\u00e5r v\u00e6re hjemme s\u00e5 kan jeg holde p\u00e5 litt der - og vente p\u00e5 henne hjemme.", "Det blir venting uansett?", "- Hehe, ja det gj\u00f8r det jo.", "Hvorfor er det bare hun som skal drive med julehandel?", "- Jeg er veldig lite glad i shopping, mens hun liker det. Da har vi gjort en avtale om at hun kan shoppe, og s\u00e5 kan jeg vente med Evy.", "Hvorfor er det s\u00e5nn, tror du?", "- Julehandel er jo enda verre enn vanlig. Det er trengsel og masse folk, og det er jeg veldig lite glad i. Dessuten s\u00e5 vet hun hva folk \u00f8nsker seg. Hun f\u00e5r det med seg og husker det, mens jeg ikke aner. N\u00e5r jeg har kj\u00f8pt julegaver har det stort sett v\u00e6rt p\u00e5 lillejulaften eller julaften.", "Tror du at du skal tilbringe mye tid med venting?", "- Ja. Det er fremtiden min. S\u00e5 lenge hun ordner alt, kan jeg vente. Det er en grei pris \u00e5 betale.", "Er det en typisk fordeling?", "- Ja. Det har vel alltid v\u00e6rt s\u00e5nn? Vi har jo blitt fortalt at det er s\u00e5nn det er, og s\u00e5 viser det seg at jentene er mer glade i \u00e5 shoppe.", "Du sitter og venter?", "- Ja", "P\u00e5 hva?", "- Venter p\u00e5 at vi skal bli ferdige her. Hun bruker som regel litt mer tid. Hun skal kj\u00f8pe litt flere gaver enn meg.", "Hvem er det hun kj\u00f8per til?", "- Hun kj\u00f8per jo for meg. Finner ting for meg, som regel. Hun har vel litt bedre peiling p\u00e5 hva folk \u00f8nsker seg.", "Du slapper av imens?", "- Ja.", "Du har litt \u00e5 holde p\u00e5 med her imens du venter. Liker Mattias \u00e5 vente?", "- Nei, han kan vel bli litt ut\u00e5lmodig.", "Hva med deg \u2013 kan du bli ut\u00e5lmodig?", "- Nei, jeg er innstilt p\u00e5 det. S\u00e5 da g\u00e5r det bra.", "Lar tiden fly og humla suse?", "- Ja.", "Hvorfor er det s\u00e5nn at hun har mer kontroll p\u00e5 julegavene som skal kj\u00f8pes, ogs\u00e5 for deg?", "- Jeg vet ikke. De interesserer seg mer, kanskje? Det er ikke like interessant for oss, sikkert?", "Hender det at hun venter p\u00e5 deg noen ganger?", "- Ja, men det kan vel heller v\u00e6re i andre sammenhenger.", "Hva er det du har kj\u00f8pt i dag, da?", "- Det er vintersko. Til henne. Julegave.", "Oi \u2013 det m\u00e5 hun ikke f\u00e5 vite, kanskje?", "- Jo da, hun vet om det. Hun har pr\u00f8vd dem allerede.", "Du st\u00e5r og venter?", "- Ja. Jeg gj\u00f8r det.", "P\u00e5?", "- Kjerringa. P\u00e5 handling, da.", "Du da?", "- Nei. Jeg b\u00e6rer. Det sp\u00f8rs litt p\u00e5 hva slags butikker. Jeg er med hvis det er noen mannebutikker, hvis man kan kalle dem det.", "Hva tenker du p\u00e5?", "- Mannekl\u00e6r. Clas Olson. Jernia. S\u00e5nne ting.", "Men gavehandlingen, da? Hvorfor gj\u00f8r dere ikke det sammen?", "- Jo, vi bruker jo det. Det er trivelig det. Bare det ikke blir for mange timer. Vi har v\u00e6rt og kj\u00f8pt gaver n\u00e5. Men s\u00e5 skulle hun pr\u00f8ve litt til seg selv. Det er ikke s\u00e5 ofte jeg er med p\u00e5 denne typen handling.", "Hva er det som er ditt ansvar til jul, da?", "- Ikke noe spesielt. Det er jo \u00e9n julegave, da.", "Du sitter og venter?", "- Ja, jeg gj\u00f8r det, vet du.", "P\u00e5 hva?", "- Venter p\u00e5 at hun skal bli ferdig. Hun er ute og f\u00e6r i butikkene.", "Kona?", "- Ja. Hun er ute og handler julegaver og forbereder jula.", "Hva gj\u00f8r du mens du venter?", "- Nei, jeg sitter n\u00e5 her og ... jeg blir jo lei av \u00e5 dra p\u00e5 handlerunder hele tiden.", "Hvor lenge har du sittet?", "- Et kvarter, tenker jeg. Men det blir sikkert flere runder, regner jeg med.", "Fast takst?", "- Ja, det er hun som styrer mest. Jeg er n\u00e5 med.", "Hva er oppgaven din?", "- \u00c5 kj\u00f8re henne, hehehe.", "Dyktig og sikker sj\u00e5f\u00f8r?", "- Jada, hehe. Men jeg m\u00e5 jo v\u00e6re med og st\u00f8tte opp litt ogs\u00e5.", "Du er ikke med inn i butikkene?", "- Jo da, jeg er det ogs\u00e5, men jeg m\u00e5 ha en pause innimellom.", "Har dere snakket om hvem som skal handle hva?", "- Det er stort sett hun som tar seg av det meste. Jeg har \u00e9n julegave jeg skal handle. Den er til henne.", "Har du tenkt p\u00e5 hvorfor det er s\u00e5nn? Det viser seg at det er ganske vanlig.", "- Nei, det har jeg ikke noen tanker om. Hjemme hos oss har det alltid v\u00e6rt s\u00e5nn at det er hun som styrer s\u00e5nne ting. Vi diskuterer selvf\u00f8lgelig hva vi skal handle til unger og barnebarn.", "Hvem har siste ord?", "- Hun. Det er hun, hehehe.", "Blir det mye venting i jula?", "- Ja. Det blir det. Men det er jo koselig det ogs\u00e5. Treffer litt folk. Jeg prater jo med en hyggelig dame her. Tar meg en kaffekopp. Og n\u00e5r vi er ferdige kan det hende kona og jeg tar oss en matbit sammen.", "Blir du lei mens du venter?", "- Neineinei. Bli lenger, sier jeg til henne. Jeg sitter her og koser meg, jeg.", "Hva venter du p\u00e5?", "- Jeg venter p\u00e5 bilvask, og s\u00e5 har jeg benyttet anledningen til \u00e5 handle noen dagligvarer.", "Ikke noe julehandel her alts\u00e5?", "- Nei, vet du, vi har g\u00e5tt for \u00e5 droppe julegaver i \u00e5r.", "Ja vel?", "- Det var s\u00f8steren min som foreslo det, og b\u00e5de jeg og resten av familien syntes det vare en god id\u00e9. N\u00e5r du ser p\u00e5 resten av verden, og hva som skjer der, og hva vi har ... N\u00e5r stress rundt julegavekj\u00f8ping blir det viktigste med julen ... Ja, folk f\u00e5r gj\u00f8re som de vil alts\u00e5. Men vi har bestemt oss for \u00e5 droppe gavekj\u00f8ping i \u00e5r.", "Hva skal dere gj\u00f8re i stedet for \u00e5 gi gaver?", "- Vi skal spise mat, spille kort, samles og kose oss. Hele familien er spredt over hele verden til vanlig.", "Hvor lenge har du ventet n\u00e5 da?", "- En times tid.", "Det h\u00f8res lenge ut?", "- Jo, men jeg har straks eksamen i samfunnsmedisin, s\u00e5 jeg sitter her og leser.", "Bruker du mye tid p\u00e5 venting?", "- Nei. Jeg synes generelt ikke det er noe s\u00e6rlig greit \u00e5 vente. Det hadde v\u00e6rt adskillig kjipere hvis jeg ikke hadde eksamen \u00e5 lese p\u00e5!", "Har du et godt r\u00e5d for \u00e5 unng\u00e5 un\u00f8dig venting?", "- Planlegge godt. Og hvis det det ikke er mulig \u00e5 unng\u00e5 \u2013 gj\u00f8r noe. Det er vel egentlig enkelt. Hvis du ikke liker \u00e5 vente \u2013 ikke vent!", "stein.larssen@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5e47b09c49ed474125a98f2460bd2c732b2ae0fc81fc805b3109d4eea21f71aa"}, {"field": "createtime", "value": "2016-12-17T09:48:16.000Z"}, {"field": "description", "value": "Desember er ventingens finalerunde."}, {"field": "dominantimage", "value": "http://www.adressa.no/pluss/magasin/article13941855.ece/63m80p/ALTERNATES/w980-default/menn%20som%20venter3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/249f1b7943697bb959c99846670376b9f862f5e2.jpg?5908ee3e"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 sett vi \u00f8ss og kvile -adressa.no", "Kvinnens ansvar", "Behagelig for menn", "Bestemmer seg fort"]}, {"field": "id", "value": "249f1b7943697bb959c99846670376b9f862f5e2"}, {"field": "keyword", "value": ["Ukeadressa", "julehandel", "Trondheim", "Likestilling"]}, {"field": "keywords", "value": "Ukeadressa,julehandel,Trondheim,Likestilling"}, {"field": "kw-category", "value": ["pluss", "magasin"]}, {"field": "kw-company", "value": ["burger king", "jernia", "instagram"]}, {"field": "kw-concept", "value": ["sitte", "vent", "handle", "handle julegaver", "menn", "julehandel"]}, {"field": "kw-entity", "value": ["mattias", "aftenposten", "tillertorget", "evy", "institutt", "likestilling", "statens"]}, {"field": "kw-location", "value": ["brekstad", "olson", "trondheim"]}, {"field": "kw-pageclass", "value": "article"}, {"field": "kw-person", "value": ["kristine warhuus smeby", "harald hindbj\u00f8rgmo", "anita borch"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13941855.ece/63m80p/ALTERNATES/w980-default/menn%20som%20venter3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 sett vi \u00f8ss og kvile"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/16/N%C3%A5-sett-vi-%C3%B8ss-og-kvile-13941870.ece"}, {"field": "pageclass", "value": ["article"]}, {"field": "publishtime", "value": "2016-12-16T13:02:32.000Z"}, {"field": "recs-articleid", "value": "13941870"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-16T13:02:32.000Z"}, {"field": "recs-rawtitle", "value": "N\u00e5 sett vi \u00f8ss og kvile -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Desember er ventingens finalerunde."}, {"field": "thumbnail", "value": "http://content-thumbnail.cxpublic.com/content/thumbnail200x150/249f1b7943697bb959c99846670376b9f862f5e2.jpg?5908ee3e"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T20:38:22.000Z"}, {"field": "title", "value": "Derfor lar menn kona handle julegavene: - Hun vet hva folk \u00f8nsker seg"}, {"field": "url", "value": "http://www.adressa.no/pluss/magasin/2016/12/16/N%c3%a5-sett-vi-%c3%b8ss-og-kvile-13941870.ece"}, {"field": "urlhash", "value": "249f1b7943697bb959c99846670376b9f862f5e2"}], "score": 0.5829417, "siteId": "9222270286501375973", "id": "249f1b7943697bb959c99846670376b9f862f5e2"}

