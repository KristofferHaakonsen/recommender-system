{"fields": [{"field": "modifiedtime", "type": "time", "value": "2012-04-11T09:39:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["heidi c. dreyer", "professor institutt for produksjons-", "kvalitetsteknikk", "ntnu seniorforsker", "sintef teknologi", "samfunn ola strandhagen", "professor institutt for produksjons-", "kvalitetsteknikk", "ntnu seniorforsker", "sintef teknologi", "samfunn"]}, {"field": "body", "value": ["Saken oppdateres.", "Mye av maten kastes av forbrukerne. I Norge har de fleste r\u00e5d til \u00e5 kaste mat og for flere av oss skj\u00e6rer det mer i hjertet enn det svir i lommeboka. Manglende kunnskap om holdbarhet og holdninger til matavfall er med p\u00e5 \u00e5 \u00f8ke st\u00f8rrelsen p\u00e5 s\u00f8ppelposene. Andre forklaringer er at akt\u00f8rene i matkjeden ikke n\u00f8yaktig nok klarer \u00e5 beregne hva forbrukerne \u00f8nsker, vi sl\u00f8ser med holdbarhetstiden p\u00e5 veien fra produksjon til butikk, og at hvert enkelt ledd i matkjeden styres enkeltvis og ikke helhetlig.", "For bransjen er matavfall et verditap som rammer \u00f8konomisk. For samfunnet er dette sl\u00f8sing med knappe ressurser. Det er viktig \u00e5 \u00f8ke kunnskapen om hvorfor mat kastes. Vi vet at forklaringsbildet er sammensatt og \u00e5rsakene mange, som i forbindelse med innh\u00f8sting og r\u00e5vareproduksjon, foredling og produksjon, i handelsleddet og ikke minst hvordan vi som forbrukere kj\u00f8per inn og h\u00e5ndterer maten hjemme.", "Hva skjer med maten i verdikjeden \u2013 f\u00f8r den havner hos forbruker? Vi bruker Br\u00e4mhults nypressede appelsinjuice som eksempel p\u00e5 et produkt med begrenset holdbarhet. Appelsiner kj\u00f8pes inn basert p\u00e5 kvalitet og pris. De fraktes til Sverige for pressing. Produksjonsvolumet bestemmes av hvor mye en tror dagligvarekjedene vil kj\u00f8pe. I Norge kan juicen selges til fire kjeder; Norgesgruppen, COOP, Rema og ICA, som hver kj\u00f8per inn p\u00e5 vegne av et tusentalls butikker. Fra Sverige fraktes juicen til kjedenes lager p\u00e5 \u00d8stlandet f\u00f8r den videresendes til butikkene.", "Juicen har en holdbarhet p\u00e5 18 dager og det er en tidskamp \u00e5 f\u00e5 juicen produsert, levert og solgt i l\u00f8pet av denne perioden.", "Jo ferskere mat som ankommer butikken desto st\u00f8rre er sannsynligheten for at den blir solgt og spist f\u00f8r den utg\u00e5r p\u00e5 dato og ender som avfall. Hver time og dag teller!", "De mange leddene som skal koordineres fra g\u00e5rdsbruk, via produksjon, grossist, transport\u00f8r og til butikk bruker opp en stor del av holdbarhetstiden. Juicen produseres i store kvanta, pakkes og transporteres sammen med andre vareslag. Det inneb\u00e6rer venting, lagring og venting. Tidsaspektet forsterkes ytterligere fordi dagens industri- og handelsstruktur er sentralisert. Det f\u00f8rer til lengre avstander og tid, og kortere restholdbarhet i butikk. Butikkene tilbyr et bredt utvalg fersk mat og ettersp\u00f8rselen \u00f8ker fordi vi \u00f8nsker og har r\u00e5d til det. Det er vanskelig \u00e5 beregne hvor mye og hvilke produkter butikken vil selge og kompleksiteten forsterkes med et \u00f8kende vareutvalg. For \u00e5 redusere matavfallet er det desto viktigere \u00e5 ikke ha mer i butikk enn hva en vil selge. Et voksende ferskt vareutvalg betyr mere avfall dersom vi ikke klarer \u00e5 styre varestr\u00f8mmen bedre, basert p\u00e5 faktisk og korrekt informasjon om behovet.", "Mat m\u00e5 selges n\u00e5r den er moden, slik det er med jordb\u00e6r. Gr\u00f8nnsaker og frukt m\u00e5 s\u00e5s, modnes og h\u00f8stes innen en gitt tid. Melken m\u00e5 hentes, fra mange g\u00e5rdsbruk spredd over hele landet. Hele grisen m\u00e5 slaktes og utnyttes, selv om det bare er indrefileten som er etterspurt. Tilbudet av denne maten lar seg vanskelig styre av ettersp\u00f8rselen, men desto viktigere er det \u00e5 f\u00e5 den raskt ut i butikk for \u00e5 forlenge salgsperioden.", "I mathandelen er kj\u00f8pspsykologien viktig og det er kvalitet og varetrykk som gjelder. Vi kj\u00f8per mer og det etableres lojalitet dersom butikkhyllene er fulle. Matkvalitet er en viktig faktor for valg av butikk. Og som forbrukere lar vi oss fascinere av volumtilbud som gj\u00f8r prisen lav. For dopapir er dette uproblematisk, men hvem har ikke kastet en halvt\u00f8mt pose mandariner kj\u00f8pt p\u00e5 tilbud? I forklaringene ligger ogs\u00e5 l\u00f8sninger.", "Realiser deling av informasjon i matkjeden om hva som selges og bruk denne til \u00e5 produsere i tr\u00e5d med behovet. Det finnes teknologi for \u00e5 spore og dele informasjon om maten i verdikjeden. Innf\u00f8res dette mellom bedriftene i matkjeden kan vi produsere og levere det som ettersp\u00f8rres. Det vil gi full innsikt i hvor maten befinner seg og den kan styres hurtigere gjennom matkjeden og eventuelt omdirigeres i forhold til restholdbarhet.", "Ta i bruk produksjonsmetoder- og teknologi for \u00e5 tilpasse forbrukerpakningene. Vi lever i sm\u00e5 og store familier og har ulike behov. Intelligent emballasje og fleksible produksjons og pakkesystemer vil kunne gj\u00f8re det like billig per stykk \u00e5 lage tre som tredve fiskekaker. Dermed kan vi kj\u00f8pe det antallet vi trenger, og ingenting blir kastet.", "Utvikle nye logistikksystem som sikrer matkvalitet og milj\u00f8. Det produseres mat i Norge av lokale produsenter. Lokalprodusert mat har kortere reisevei enn mat som kommer langveisfra. Hvordan en kan utnytte tidsfordelen som lokal- og nasjonalprodusert mat har i forhold til \u00e5 skape mindre matavfall er et sentralt sp\u00f8rsm\u00e5l.", "Med \u00f8kt kj\u00f8pekraft, internasjonalisering og vekst i interessen for mat er matindustrien stadig mer betydningsfull. M\u00e5ten vi forvalter og omsetter maten p\u00e5 er ikke b\u00e6rekraftig og vi s\u00f8ker fremtidsl\u00f8sninger innen forbrukeradferd, den industrielle verdikjeden, produkt og holdbarhet og alternative omsetningskanaler. Det er viktig \u00e5 \u00f8ke innsikten om temaet slik som i prosjektene \u201dReduksjon av matavfall i verdikjeden\u201d og LogiNord.", "Bransjen og bedriftene, myndigheter, teknologtilbydere og kompetansemilj\u00f8er m\u00e5 samhandle for \u00e5 utvikle nye l\u00f8sninger."]}, {"field": "category0", "value": "meninger"}, {"field": "contenthash", "value": "94085aa9f102fb64add78faf04d2940ebd805b6c571064cb24e74cf2fa3e640b"}, {"field": "createtime", "value": "2017-03-30T14:55:17.000Z"}, {"field": "description", "value": "Kan vi redusere mengden matavfall? En fjerdedel av maten i Norge kastes. Det er ikke b\u00e6rekraftig i en verden hvor mat er mangelvare. Det finnes teknologi og kompetanse for \u00e5 unng\u00e5 mye av kastingen. Dette skylder vi samfunnet \u00e5 utnytte, mener kronikkforfatterne."}, {"field": "dominantimage", "value": "http://www.adressa.no/incoming/article1386098.ece5/ALTERNATES/w980-default/kronikknett%20180311"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/38327527793a86dfc9450818fecd96b2b71a83df.jpg?596570ac"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r mat kastes -adressa.no"}, {"field": "id", "value": "38327527793a86dfc9450818fecd96b2b71a83df"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-company", "value": "norgesgruppen"}, {"field": "kw-concept", "value": ["butikk", "mat", "mat kastes"]}, {"field": "kw-entity", "value": ["\u00f8stlandet", "br\u00e4mhults", "loginord", "reduksjon", "rema"]}, {"field": "kw-location", "value": ["norge", "sverige"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1386098.ece5/ALTERNATES/w980-default/kronikknett%20180311"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r mat kastes"}, {"field": "og-type", "value": "article"}, {"field": "og-url", "value": "http://www.adressa.no/meninger/article1605383.ece"}, {"field": "pageclass", "value": ["article"]}, {"field": "publishtime", "value": "2011-03-18T07:57:55.000Z"}, {"field": "recs-articleid", "value": "1050287"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-18T07:57:55.000Z"}, {"field": "recs-rawtitle", "value": "N\u00e5r mat kastes -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kan vi redusere mengden matavfall? En fjerdedel av maten i Norge kastes. Det er ikke b\u00e6rekraftig i en verden hvor mat er mangelvare. Det finnes teknologi og kompetanse for \u00e5 unng\u00e5 mye av kastingen. Dette skylder vi samfunnet \u00e5 utnytte, mener kronikkforfatterne."}, {"field": "thumbnail", "value": "http://content-thumbnail.cxpublic.com/content/thumbnail200x150/38327527793a86dfc9450818fecd96b2b71a83df.jpg?596570ac"}, {"field": "thumbnailfullheightdimensions", "value": "200x1415"}, {"field": "timestamp", "value": "2017-07-12T00:43:24.000Z"}, {"field": "title", "value": "N\u00e5r mat kastes"}, {"field": "url", "value": "http://www.adressa.no/meninger/article1605383.ece"}, {"field": "urlhash", "value": "38327527793a86dfc9450818fecd96b2b71a83df"}], "score": 0.7668562, "siteId": "9222270286501375973", "id": "38327527793a86dfc9450818fecd96b2b71a83df"}

