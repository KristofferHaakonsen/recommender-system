{"fields": [{"field": "modifiedtime", "type": "time", "value": "2012-04-17T10:46:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg sov bare to timer i natt, unnskylder Ivar Gafseth idet han skjenker oss og seg selv en kopp kruttsterk kaffe - mer enn den ene han vanligvis drikker for dagen.", "- F\u00e5r jeg for lite s\u00f8vn, noe som hender litt for ofte, kjenner jeg meg veldig igjen i noe Morgan Kane beskrev som \u00aben svimmel f\u00f8lelse av uvirkelighet\u00bb, forklarer han.", "Den uvirkelige f\u00f8lelsen kan nok dukke opp med jevne mellomrom i tiden som kommer. N\u00e5r dette leses har \u00abThe Julekalender\u00bb, der Gafseth med stort komisk talent spiller nissen Gynter og potetbonden Olaf Sand, allerede g\u00e5tt noen dager - men vi m\u00f8ter ham p\u00e5 \u00abN\u00f8ysomhet\u00bb, Gafseths g\u00e5rd p\u00e5 \u00d8ysand, p\u00e5 premieredagen 1. desember.", "- Det siste jeg h\u00f8rte p\u00e5 radio i g\u00e5r kveld f\u00f8r jeg sovnet, var \u00abThe St\u00f8vel Dance\u00bb p\u00e5 natt\u00f8nsket, forteller Gafseth, som merker at interessen er i ferd med \u00e5 ta seg opp igjen for serien som i \u00e5r sendes for fjerde gang. Det vil bli \u00abblesse tu b\u00e6lgen\u00bb og \u00abb\u00e6rre l\u00e6kkert\u00bb p\u00e5 gata. Snart kommer de nattlige telefonene.", "- Man er jo vant til at dersom det ringer p\u00e5 natta er det noe alvorlig og man f\u00e5r litt angst. S\u00e5 er det bare en eller annen festdeltaker som kauker \u00abHau hau, \u00e6 skulla hatt n\u00e5 pottet\u00bb, smiler Gafseth.", "Digresjonsmester", "Han tror likevel ikke hysteriet vil n\u00e5 h\u00f8ydene det gjorde p\u00e5 90-tallet.", "- I '94 var det ren galskap, pur Beatlemania. Vi opptr\u00e5dte p\u00e5 Trondheim Torg, og seks tusen mennesker hadde presset seg inn. Alt var skeivt, folk hang ut over rekkverkene. Vi ble brifet av alvorlige politi og sikkerhetsvakter om hvor vi skulle l\u00f8pe dersom det ble oppt\u00f8yer, gestikulerer han.", "Skal man intervjue Gafseth, som i det sivile liv er musikkansvarlig ved Tr\u00f8ndelag Teater og bonde p\u00e5 si, er det bare \u00e5 v\u00e6pne seg med t\u00e5lmodighet. I l\u00f8pet av noen timer legger han inn en sterk s\u00f8knad som suveren digresjonsmester i Melhus krets. De fleste bruker kanskje ti minutter p\u00e5 \u00e5 svare p\u00e5 de faste sp\u00f8rsm\u00e5lene i spalten til h\u00f8yre. Gafseth bruker ogs\u00e5 ti minutter. Men p\u00e5 hvert. Mange minner og historier som dukker opp, og det m\u00e5 resonneres. En halvtime etter at vi tror oss ferdige med et emne, spretter Gafseths tankerekke tilbake og legger til noe han har glemt.", "Truet med kvinnfolkbank", "S\u00e5 er han da ogs\u00e5 litt av en skrue, med mange jern i ilden som krever multitasking-evner utover det vanlige. Han har styrt musikken p\u00e5 teateret i snart 25 \u00e5r, men sier sjelden nei om han blir spurt om \u00e5 tr\u00e5 til p\u00e5 scenen. P\u00e5 60-tallet var han popstjerne med Difference. I tillegg styrer han g\u00e5rdsdriften med positive tall p\u00e5 bunnlinja og er ansvarlig for l\u00f8rdagscafeen p\u00e5 teateret.", "- Du vet, det var jeg som opprinnelig tok initiativet til at Stephen Brandt-Hansen, Erik Wenberg Jacobsen og Tore Johansen skulle gj\u00f8re noe sammen, skyter Gafseth inn, midt i det som egentlig var en utlegning om favorittfilmer. Konseptet de fleste i dag kjenner under navnet \u00abTo tenorer (og en te{rsquo})\u00bb het i utgangspunktet \u00abMesterm\u00f8tet - sangens tre musketerer\u00bb, selv om de ville kalle seg \u00abJesus, Judas og Johansen\u00bb. Det var satt opp \u00e9n utsolgt forestilling, og etterp\u00e5 ble Gafseth tilkalt til billettluka. Der fikk han meddelt at noen kvinner som ikke fikk billetter hadde lagt igjen en klar beskjed:", "- Jeg hadde v\u00e6r s\u00e5 god \u00e5 sette opp flere forestillinger, ellers kom det til \u00e5 komme 36 arge kvinnfolk fra Saupstad for \u00e5 banke meg opp, flirer Gafseth og byr p\u00e5 sm\u00e5kaker og \u00abl\u00e6ms\u00bb.", "- Det er madammen som ba meg om \u00e5 handle inn noe \u00e5 servere. Selv tenker jeg ikke p\u00e5 s\u00e5nt, smiler Gafseth.", "I det hele tatt overlater den selverkl\u00e6rte sofabonden det meste av huslige avgj\u00f8relser til \u00abmadammen\u00bb - Randi Andersen Gafseth - som han ble gift med s\u00e5 sent som i 2002. De m\u00f8ttes i forbindelse med teaterforestillingen \u00abMephisto\u00bb i 1994, da hun var publikumsvert og Ivar musikalsk leder. De hadde v\u00e6rt p\u00e5 hils, men ble kj\u00e6rester s\u00e5 \u00e5 si midt i det verste Julekalender-hysteriet.", "- Jeg tror hun lurte f\u00e6lt p\u00e5 hva slags fyr hun hadde gitt seg i kast med da det stormet som verst. Hun fikk nok dosen sin og en t\u00f8ff start, men det har g\u00e5tt fint.", "Antifilmstjerne", "Ivar Gafseth hadde to dr\u00f8mmer som barn. Han ville bli sk\u00f8ytel\u00f8per eller filmstjerne i Hollywood-klassen. Han var avhengig av mandagsfilmen, drev med stepping og jazzballett og dr\u00f8mte om \u00e5 bli en ny Fred Astaire, Charlton Heston eller Gregory Peck. Da han ble eldre og fikk et bevisst forhold til eget speilbilde, skj\u00f8nte han at karrieren som f\u00f8rsteelsker p\u00e5 filmlerretet var d\u00f8df\u00f8dt. S\u00e5 ble han likevel en slags antifilmstjerne som 44-\u00e5ring i stedet.", "- Jeg passer nok best i lavstatus- og underdog-roller, der jeg f\u00e5r boltre meg og se f\u00e6l ut. Jeg er ikke pen, men jeg er spesiell!", "Sk\u00f8ytekarrieren p\u00e5 sin side endte i et sviende nederlag under en 400-meter p\u00e5 Trondheim Stadion. Der ble han sl\u00e5tt med en halv runde av ei jente. Under premieutdelingen ble det vist filmopptak fra stevnet og Ivars ubehjelpelige runde var det komiske h\u00f8ydepunktet. Ikke for det - Gafseth har definitivt talent for idrett og trener for \u00e5 holde stayerevnen oppe i en travel hverdag. Med en kropp som helt opp i 30-\u00e5ra veide under 60 kilo, har han l\u00f8pt 10 000 meter p\u00e5 36 minutter. 7,2 sekunder p\u00e5 60-meteren vitner ogs\u00e5 om at han er like kjapp som han er seig.", "Kjeppjaget p\u00e5 Ler", "Det skulle bli musikken som tok ham da de andre dr\u00f8mmene gikk i grus. P\u00e5 bedehuset p\u00e5 \u00d8ysand p\u00e5 50-tallet vant lille Ivar et munnspill p\u00e5 basar. Senere, som trompetist i skolemusikken i Melhus, kom han bak i k\u00f8en etter Tor Singsaas, fersk biskop i Nidaros og fortsatt en god venn. Gafseth sluttet fort, blant annet p\u00e5 grunn av at han etter eget sigende ble spilt regelrett i senk av Singsaas. Da ble gitaren neste instrument, og han ble medlem i The Sparrows i 1965. Etter en kanonkonsert i Buvika trodde de at verden l\u00e5 for deres f\u00f8tter. En dr\u00f8m som fikk en br\u00e5 slutt under neste konsert p\u00e5 Ler.", "- Vi ble kjeppjagd rundt scenen mens publikum kastet cymbaler etter oss. De ropte ikke \u00abSparrows\u00bb, men \u00abspar oss\u00bb, gapskratter Gafseth, som i neste \u00e5ndedrag forteller at han ogs\u00e5 fikk sin f\u00f8rste dose med juling p\u00e5 Ler.", "- Jeg danset med feil dame og gikk meg p\u00e5 ei \u00f8rt\u00e6v, kan du si.", "Popstjerner", "Spurvenes manglende hell ble fort glemt da Gafseth som organist og sentralt medlem i Difference ble tr\u00f8ndersk popmester i 1967. De spilte med Small Faces, flyttet til Danmark en periode og ble invitert til England og Tyskland av mektige mennesker med tro p\u00e5 bandet. Men de eide ikke penger, og kom bokstavelig talt ingen vei. Likevel har ettertiden k\u00e5ret dem til periodens kanskje aller fineste norske popband, og de spiller fortsatt i ny og ne - sist sammen med legendariske The Zombies tidligere i h\u00f8st.", "Den musikalske karrieren p\u00e5 teateret startet da Bentein Baardson i 1980 hyret Gafseth til \u00e5 lage musikken til \u00abPrins Umulius\u00bb, en barneforestilling som ble en stor suksess. I 1985 ble han, av dagens sjef Otto Homlung, fast ansatt som musikalsk leder. Noe han har v\u00e6rt siden og ser for seg \u00e5 v\u00e6re i langt tid framover. Han ser med spenning frem mot ankomsten til den nye teatersjefen Kristian Seltun, en \u00abtillitvekkende kar\u00bb som if\u00f8lge Gafseth gir inntrykk av \u00e5 skj\u00f8nne at han n\u00e5 f\u00e5r et mye st\u00f8rre bygg \u00e5 r\u00e5 over enn det han er vant med.", "- Jeg har jobbet under mange teatersjefer, og alle har f\u00f8rt noe godt med seg. Vi bommer alle i jobben v\u00e5r av og til, men det m\u00e5 til for at verden skal g\u00e5 videre. Jeg forventer ingen revolusjon, teatersjefer kommer og g\u00e5r. Men \u00e9n ting er alltid sikkert - det blir forestillinger, konkluderer Gafseth.", "Stykkevis og delt", "\u00abDet du er, v\u00e6r fullt og helt og ikke stykkevis og delt\u00bb sier Ibsens Brand. Noe av det f\u00f8rste Ivar Gafseth sier til oss, er at han alltid har \u00f8nsket mer helhet, men at livet har delt ham grundig opp.", "- Jeg tenker ofte p\u00e5 at det hadde v\u00e6rt godt \u00e5 gj\u00f8re \u00e9n ting og ha litt mer fri. S\u00e5 blir det i stedet en nedtur og tomrom n\u00e5r jeg ikke har noe \u00e5 gj\u00f8re. D\u00f8dtid er bortkasta tid, hevder Gafseth, som likevel synes det blir vel hektisk iblant. Som da han spilte i \u00abLes Mis\u00e9rables\u00bb samtidig som han skulle levere musikk til \u00abBerlinerpoplene\u00bb.", "- Jeg m\u00e5tte komponere etter midnatt for \u00e5 bli ferdig til pr\u00f8vene neste dag. Det var steinhardt, sier Gafseth, som samtidig avsl\u00f8rer mye av \u00e5rsaken til at han lytter lite til musikk utenom jobb.", "- Men dukker det opp en fuge av Bach, ja da blir jeg l\u00e5st og arbeidet m\u00e5 vente. Da kan natta bli lang."]}, {"field": "category0", "value": "kultur"}, {"field": "contenthash", "value": "44eec54987252f405fa45ac28e8a15158bde151dc6bd77566b9b48a885ba018d"}, {"field": "createtime", "value": "2015-09-28T19:39:14.000Z"}, {"field": "description", "value": "Ivar Gafseth dr\u00f8mte om \u00e5 bli en ny Fred Anton Maier eller Fred Astaire. Det ble han aldri. Men er man ikke pen kan man komme langt med \u00e5 v\u00e6re spesiell."}, {"field": "dominantimage", "value": "http://www.adressa.no/incoming/article1280186.ece5/ALTERNATES/w980-default/ivar%20gafset001_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/873f6543ffebe6f11ff30f19763e157cb07629fc.jpg?5974cc26"}, {"field": "dominantthumbnaildimensions", "value": "300x169"}, {"field": "heading", "value": "Skruen fra n\u00f8ysomheten -adressa.no"}, {"field": "id", "value": "873f6543ffebe6f11ff30f19763e157cb07629fc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "mephisto"}, {"field": "kw-concept", "value": ["natt", "musikalsk leder", "l\u00f8pt", "spill", "vant", "musikk", "dag", "dr\u00f8m", "spilt", "teater"]}, {"field": "kw-entity", "value": ["mesterm\u00f8tet", "bentein baardson", "erik wenberg jacobsen og tore johansen", "gynter", "beatlemania", "saupstad", "prins umulius", "the julekalender", "trondheim stadion", "\u00f8ysand", "the st\u00f8vel dance", "nidaros", "trondheim torg", "ler", "judas og johansen", "tr\u00f8ndelag teater", "hau", "ibsens brand", "les mis\u00e9rables", "the sparrows", "small faces", "charlton heston", "gafseth", "the zombies", "jesus", "england og tyskland", "difference", "n\u00f8ysomhet", "buvika", "berlinerpoplene"]}, {"field": "kw-location", "value": ["danmark", "melhus", "bach", "hollywood"]}, {"field": "kw-pageclass", "value": "article"}, {"field": "kw-person", "value": ["randi andersen gafseth", "ivar gafseth", "erik wenberg jacobsen", "tore johansen", "fred astaire", "olaf sand", "otto homlung", "tor singsaas", "stephen brandt-hansen", "morgan kane", "gregory peck", "kristian seltun", "fred anton maier"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1280186.ece5/ALTERNATES/w980-default/ivar%20gafset001_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skruen fra n\u00f8ysomheten"}, {"field": "og-type", "value": "article"}, {"field": "og-url", "value": "http://www.adressa.no/kultur/article1203734.ece"}, {"field": "pageclass", "value": ["article"]}, {"field": "publishtime", "value": "2008-12-05T09:46:10.000Z"}, {"field": "recs-articleid", "value": "1506118"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-12-05T09:46:10.000Z"}, {"field": "recs-rawtitle", "value": "Skruen fra n\u00f8ysomheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ivar Gafseth dr\u00f8mte om \u00e5 bli en ny Fred Anton Maier eller Fred Astaire. Det ble han aldri. Men er man ikke pen kan man komme langt med \u00e5 v\u00e6re spesiell."}, {"field": "thumbnail", "value": "http://content-thumbnail.cxpublic.com/content/thumbnail200x150/873f6543ffebe6f11ff30f19763e157cb07629fc.jpg?5974cc26"}, {"field": "thumbnailfullheightdimensions", "value": "200x2545"}, {"field": "timestamp", "value": "2017-07-23T16:17:42.000Z"}, {"field": "title", "value": "Skruen fra n\u00f8ysomheten"}, {"field": "url", "value": "http://www.adressa.no/kultur/article1203734.ece"}, {"field": "urlhash", "value": "873f6543ffebe6f11ff30f19763e157cb07629fc"}], "score": 0.4754565, "siteId": "9222270286501375973", "id": "873f6543ffebe6f11ff30f19763e157cb07629fc"}

