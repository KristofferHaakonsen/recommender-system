{"fields": [{"field": "modifiedtime", "type": "time", "value": "2012-04-11T10:14:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "realfag"}, {"field": "body", "value": ["Saken oppdateres.", "Elektrisitet er en s\u00e5 anvendelig og milj\u00f8vennlig ressurs at man knapt kan f\u00e5 for mye av den.", "Men str\u00f8m finnes ikke fritt i naturen og er i ekstrem grad ferskvare og vanskelig \u00e5 lagre. Str\u00f8m m\u00e5 med andre ord produseres fra andre energikilder og forbrukes \u00f8yeblikkelig. Energidebatten dreier seg derfor om hvilke andre energikilder som er best egnet til dette form\u00e5let. Tida med rikelig ny vannkraft er forbi, og i letingen etter et godt alternativ svetter v\u00e5re politikere. Hovedgrunnen kan v\u00e6re at kjernekraft er tabu i Norge p\u00e5 alle andre m\u00e5ter enn at den kan importeres i rikelige mengder for \u00e5 berge oss fra et totalt sammenbrudd i elforsyningen. Vi kan takke v\u00e5re naboland for at de liksom resten av verden har erkjent at atomkraft er best og gr\u00f8nnest, og har handlet deretter. Et nytt kjernekraftverk under bygging (t.v.) og to eldre i Olkiluoto i Finland vil til sammen produsere 30 prosent av den samlede norske vannkraft.", "Behovet for mer str\u00f8m er reelt. Husholdningene blir flere, og industrien trenger langsiktige str\u00f8mleveranser for \u00e5 kunne konkurrere p\u00e5 pris, kvalitet og milj\u00f8. Eksempler er elektrifisering av oljeindustrien, produksjon av rent silisium til effektive solceller, rasjonalisering, elektrifisering av transport osv. Det er alts\u00e5 betydelige kraftmengder det er snakk om. I tillegg kommer at Europa vil benytte v\u00e5re lett regulerbare vannmagasin som s\u00e5kalt gr\u00f8nne batterier som skal lades ved \u00e5 pumpe opp vann med store energitap. Hvor skal den energien tas fra? Kjernekraft i kombinasjon med vannkraft er sv\u00e6rt gunstig. Vi vil forbli selvforsynt med en stabil basisproduksjon av rimelig str\u00f8m samtidig som vannkraften kan m\u00f8te variasjonene i ettersp\u00f8rselen \u2013 uten \u00e5 produsere et gram et gram CO2 eller andre klimagasser slik gasskraftverk gj\u00f8r i rikt monn. Fangst av CO2 er sv\u00e6rt energikrevende, og hvor skal all den energien tas fra? Deponering betyr \u00e5 stue vekk et problem til v\u00e5re etterkommere.", "Dessuten er naturgass r\u00e5stoff til mange andre form\u00e5l, mens radioaktivt materiale ikke har alternative anvendelser. Kjernekraft er liksom vind fornybar energi fordi den har sin opprinnelse fra atomkraft p\u00e5 sola. Det er bare s\u00e5 uendelig mer effektivt \u00e5 utnytte kjerneenergien direkte her p\u00e5 jorda enn hom\u00f8opatisk fortynnet til vind. Arealbehovet til kjernekraftverk blir minimalt i forhold til vindparker, og en av hovedsetningene i milj\u00f8l\u00e6ra er at du skal sette sm\u00e5 fotavtrykk. Milj\u00f8 er et tverrfaglig tema. St\u00f8y, enorm bruk av naturbiotoper, \u00e5pne roterende vinger som dreper og lemlester fugler og visuell forurensing gj\u00f8r vindm\u00f8ller til en milj\u00f8versting. Den lave energitettheten og irregulariteten til vind gj\u00f8r dem ogs\u00e5 ul\u00f8nn-somme og m\u00e5 subsidieres i form av gr\u00f8nne sertifikat, skatt og avgifter. Det truer b\u00e5de arbeidsplasser og velferd.", "Moderne kjernekraftverk er sikre b\u00e5de i konstruksjon og drift og har i s\u00e5 m\u00e5te lite med Tsjernobyl \u00e5 gj\u00f8re. De designes for \u00e5 t\u00e5le terror-angrep, jordskjelv og i verste fall en nedsmelting uten utslipp. De er stille og gir store kraftmengder. Effekten fra et enkelt anlegg tilsvarer 3\u20135000 store vindm\u00f8ller. Kjernekraft forbruker lite brensel, og de kan plasseres n\u00e6r forbruksstedet. Det gir lite transportbehov inn, og kortreist kraft ut. Slik kan vi kanskje redusere behovet for \u00e5 brodere landskapet med str\u00f8mnett. Problemet med radioaktivt avfall fra dagens reaktorer, s\u00e5kalte termiske reaktorer, skal ikke undervurderes, man har funnet en akseptert l\u00f8sning for eksempel i v\u00e5re naboland Finland og Sverige med deponering i stabilt fjell. Ser vi imidlertid bare et par tre ti\u00e5r framover vil en helt ny generasjon kjernekraftverk basert p\u00e5 hurtigrealtoren b\u00e5de v\u00e6re langt mer effektive, og l\u00f8se avfallsproblemet.", "Mens et kjernekraftverk i dag produserer 10\u201320 mm3 langlivet og h\u00f8yradioaktivt avfall pr. \u00e5r og bare utnytter 2 prosent av energien i uranet, bruker hurtigreaktoren de resterende 98 prosent. Avfallet fra dagens reaktorer kan alts\u00e5 brukes som brensel i hurtigreaktoren. N\u00e5r det s\u00e5 har gjort sin tjeneste her er det radioaktivt d\u00f8dt, ufarlig og uaktuelt til atomv\u00e5pen. Samtidig som vi snarest m\u00e5 starte byggingen av par nye konvensjonelle kjernekraftverk i Norge, b\u00f8r vi satse p\u00e5 forskning og utvikling av den nye typen kjernekraftverk. Kompetansemilj\u00f8ene v\u00e5re ved reaktorene i Lillestr\u00f8m og Halden vil kunne gi viktige bidrag her og legge et langsiktig grunnlag for ny norsk industri n\u00e5r olje- og gassalderen ebber ut.", "Det legges ned betydelige ressurser p\u00e5 dette omr\u00e5det internasjonalt, og Frankrike har allerede en storskala testreaktor i drift. R\u00e5stoffressursene vil vare i tusenvis av \u00e5r, og igjen sitter Norge med et gullkort: Hurtigreaktoren er en n\u00f8kkel til \u00e5 utnytte thorium, som vi har betydelige forekomster av. Her snakker man om kompetanse, industri og ren energi for framtida. N\u00e5r denne teknologien er klar for markedet vil den forandre bildet av kraftproduksjon like dramatisk som flatskjermen endret tv-bildet.", "Norge b\u00f8r konsentrere seg om kjernekraft som den langsiktige, sikre, l\u00f8nnsomme og gr\u00f8nne m\u00e5te \u00e5 skaffe nok str\u00f8m p\u00e5. Men l\u00f8sningen blir selvsagt ikke b\u00e6rekraftig uten at sikkerhet og energieffektivisering forblir en viktig del av helhetsbildet."]}, {"field": "category0", "value": "meninger"}, {"field": "contenthash", "value": "4fa7a61cb6e4e2a14ab768eea40a1fd112373b6c9f767cf0807cdb4f97902346"}, {"field": "createtime", "value": "2017-05-01T01:03:15.000Z"}, {"field": "description", "value": "Vil ha kjernekraft: Fysiker Karl Selanger har blant annet arbeidet 15 \u00e5r med vannkraft, milj\u00f8 og energi ved Sintef. I denne kronikken tar han til ordet for kjernekraft som en viktig og ubenyttet kraftleverand\u00f8r. Samtidig mener han at vindraft er den st\u00f8rste milj\u00f8verstingen."}, {"field": "dominantimage", "value": "http://www.adressa.no/incoming/article1383189.ece5/ALTERNATES/w980-default/kronikknett%20250211"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a9667000482a9240d95c59f5cf751137c2d6bc4.jpg?59416599"}, {"field": "dominantthumbnaildimensions", "value": "300x169"}, {"field": "heading", "value": "Fra vind og gass til kjernekraft -adressa.no"}, {"field": "id", "value": "9a9667000482a9240d95c59f5cf751137c2d6bc4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["kjernekraft", "dagens reaktorer", "kjernekraftverk", "energien tas", "str\u00f8m", "vind", "reaktorer", "energi"]}, {"field": "kw-entity", "value": ["sintef", "olkiluoto", "tsjernobyl", "lillestr\u00f8m og halden", "finland og sverige"]}, {"field": "kw-location", "value": ["europa", "norge", "finland", "frankrike"]}, {"field": "kw-pageclass", "value": "article"}, {"field": "kw-person", "value": "karl selanger"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1383189.ece5/ALTERNATES/w980-default/kronikknett%20250211"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra vind og gass til kjernekraft"}, {"field": "og-type", "value": "article"}, {"field": "og-url", "value": "http://www.adressa.no/meninger/article1594742.ece"}, {"field": "pageclass", "value": ["article"]}, {"field": "publishtime", "value": "2011-02-25T07:52:08.000Z"}, {"field": "recs-articleid", "value": "1062761"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-25T07:52:08.000Z"}, {"field": "recs-rawtitle", "value": "Fra vind og gass til kjernekraft -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Vil ha kjernekraft: Fysiker Karl Selanger har blant annet arbeidet 15 \u00e5r med vannkraft, milj\u00f8 og energi ved Sintef. I denne kronikken tar han til ordet for kjernekraft som en viktig og ubenyttet kraftleverand\u00f8r. Samtidig mener han at vindraft er den st\u00f8rste milj\u00f8verstingen."}, {"field": "thumbnail", "value": "http://content-thumbnail.cxpublic.com/content/thumbnail200x150/9a9667000482a9240d95c59f5cf751137c2d6bc4.jpg?59416599"}, {"field": "thumbnailfullheightdimensions", "value": "200x1366"}, {"field": "timestamp", "value": "2017-06-14T16:34:33.000Z"}, {"field": "title", "value": "Fra vind og gass til kjernekraft"}, {"field": "url", "value": "http://www.adressa.no/meninger/article1594742.ece"}, {"field": "urlhash", "value": "9a9667000482a9240d95c59f5cf751137c2d6bc4"}], "score": 1.0713058, "siteId": "9222270286501375973", "id": "9a9667000482a9240d95c59f5cf751137c2d6bc4"}

