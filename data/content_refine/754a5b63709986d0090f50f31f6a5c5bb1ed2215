{"fields": [{"field": "modifiedtime", "type": "time", "value": "2016-06-30T08:34:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sport", "fotball", "skandiacup", "Barn", "Idrett", "Skole", "Fritid"]}, {"field": "author", "value": ["jorunn lervik", "seniorr\u00e5dgiver", "thomas willy holten", "seniorr\u00e5dgiver", "begge fylkesmannen i s\u00f8r- tr\u00f8ndelag"]}, {"field": "body", "value": ["Saken oppdateres.", "N\u00e5r barn og unge f\u00e5r tidlige signaler fra voksne om at de ikke er gode nok eller hva som betyr noe, gj\u00f8r det noe med selvtilliten og mestringsevnen. Alt grunnlag for l\u00e6ring er motivasjon og mestring. Mestring motiverer \u2013 som igjen gir l\u00e6ring ved styrking av hjernens forbindelser. Dette er godt dokumentert innen nevrobiologisk og \u2013 psykologisk forskning, og gjelder for b\u00e5de skolefag og for motoriske ferdigheter.", "LES OGS\u00c5: Ei villbikkje midt i finstua", "Ferdighetsutvikling er innl\u00e6ring av nye bevegelsesm\u00f8nstre, teknikker og \u00f8velser til ferdigheten er tiln\u00e6rmet automatisert. Det kan sammenlignes med \u00e5 klatre opp en stige. Hvert trinn p\u00e5 veien opp krever sitt. N\u00e5r \u00f8velsen beherskes gir dette motivasjon til ytterligere forbedring og presisjon av det man \u00f8ver p\u00e5. Ros, hjelp, st\u00f8tte og motivering underveis er selve drivkraften.", "Idrettspolitisk dokument 2015\u20132019 sier at norsk breddeidrett skal speile mangfoldet i samfunnet v\u00e5rt. Norsk idrett skal levere et aktivitetstilbud til medlemmene i tr\u00e5d med sitt form\u00e5l; gjennom \u00e5 rekruttere, ivareta og utvikle, samt prestere.", "Hovedm\u00e5let er \u00e5 f\u00e5 barn og unge til \u00e5 ha glede av aktivitet og bevegelse gjennom oppveksten og inn i ungdomstiden. Med \u00abbarn\u00bb mener vi alle i aldersgruppen 6\u201312 \u00e5r. Med ungdom forst\u00e5s alle i aldersgruppen 13\u201319 \u00e5r.", "LES OGS\u00c5: Vi tror ikke at nordtr\u00f8nderne er tykkest", "Flere studier viser at de som holder seg lengst i idretten, ogs\u00e5 er mest aktive som voksne. Sett i et folkehelseperspektiv har idretten en utfordring med \u00e5 holde p\u00e5 barn og ungdom gjennom ten\u00e5rene, slik at gleden av fysisk aktivitet styrkes og vedvarer ogs\u00e5 inn i voksen\u00e5rene.", "Barn som deltar i breddeidretter f\u00e5r ofte altfor tidlig signaler fra trenere, ledere og ivrige foreldre om hva som gjelder. Det handler om \u00e5 trene for \u00e5 bli god, og aller helst best i sin klasse. Altfor tidlig differensieres de \u00abbeste\u00bb til den \u00abtoppa\u00bb gruppa.", "LES OGS\u00c5: Alle traff vi ektefellene her - og det har v\u00e6rt mange", "P\u00e5 hvilket grunnlag? Barn i barneskolealder befinner seg i sin motoriske gullalder med h\u00f8yst ulike ferdigheter p\u00e5 ulike omr\u00e5der. Forskjeller mellom barna handler ogs\u00e5 om utvikling og modning \u2013 om man er f\u00f8dt sent eller tidlig p\u00e5 \u00e5ret. Fotball er en idrett som krever tekniske og motoriske ferdigheter. Evnen til \u00e5 lese spillet og forst\u00e5 sin rolle p\u00e5 banen handler om kognitiv utvikling. Denne kunnskapen er av avgj\u00f8rende betydning for b\u00e5de trenere, foreldre og andre som engasjerer seg i barneidretten.", "At topp skaper bredde har ingen forel\u00f8pig klart \u00e5 dokumentere \u2013 og toppidrettsut\u00f8veren kan heller ikke med sikkerhet identifiseres som ti-\u00e5ring. Allikevel oppleves det ofte som om nettopp det er hovedm\u00e5let med \u00e5 bedrive idrett. Sett i lys av dette er det ikke rart at idretten mister unge i rekordtempo. Hvem gidder \u00e5 holde p\u00e5 n\u00e5r kun enerne blir verdsatt, sett og prioritert?", "LES OGS\u00c5: Vi m\u00e5 unng\u00e5 den nasjonale egoismens Europa", "Frafallsproblematikken er vanskelig \u00e5 f\u00e5 gjort noe med. Resultatfokuset, suget etter \u00e5 v\u00e6re best og fremdyrkingen av noen f\u00e5 talenter fortrenger mange barn fra breddeidretten. Barn er \u00e6rlige og det er noe som er fundamentalt feil n\u00e5r jenta eller gutten din kommer hjem etter trening og sier: \u00abpappa \u2013 \u00e6 e ikke god nok til \u00e5 v\u00e6re p\u00e5 den beste gruppa \u00e6 sj\u00f8.\u00bb", "All den tid man ikke tar inn over seg at breddeidrettens hovedbeskjeftigelse m\u00e5 v\u00e6re \u00e5 s\u00f8rge for at barn og unge f\u00e5r et sunt, motiverende og livslangt forhold til fysisk aktivitet.", "Ledere innen barneidrett m\u00e5 v\u00e6re omforente med b\u00e5de retningslinjer og beslutninger tatt i idrettslagets styre- herunder sportslige planer og f\u00f8ringer.Videre er god dialog med foreldre og gjerne trinnkontakter p\u00e5 de respektive skoler av stor betydning. Holdningsskapende og trivselsrelatert arbeid som gj\u00f8res p\u00e5 skolen vil ha stor betydning i breddeidretten \u2013 og motsatt.", "LES OGS\u00c5: S\u00f8vngjengeri er ikke bare et uskyldig fenomen", "Gode og riktige holdninger, verdier og sosial samh\u00f8righet m\u00e5 l\u00e6res sammen med trygge og ansvarsbevisste voksne. Nest etter skolen er breddeidretten den st\u00f8rste arenaen der barn og unge m\u00f8tes \u2013 to arenaer som har gjensidig p\u00e5virkning. Dersom breddeidretten p\u00e5 et tidlig tidspunkt skaper kunstige ulikheter mellom barn og unge, kan dette igjen f\u00f8re til \u00abklikkdannelser\u00bb i kameratgjengen p\u00e5 skolen. Barna snapper opp det de h\u00f8rer fra voksne \u2013 og lager sin egen virkelighetsoppfatning. M\u00e5let m\u00e5 derfor v\u00e6re samh\u00f8righet og trivsel for alle. Tiltaket med \u00abtrivselsledere\u00bb p\u00e5 skolen beviser nettopp dette \u2013 hvor viktig det ar at alle blir sett og ikke faller utenfor lek og aktivitet. Det har alltid v\u00e6rt og vil alltid v\u00e6re forskjeller p\u00e5 barn og ungdom. Ikke minst ulike interesser for hva man vil gj\u00f8re og holde p\u00e5 med videre. M\u00e5let m\u00e5 v\u00e6re \u00e5 ta vare p\u00e5 s\u00e5 mange som mulig og tilrettelegge for en god sosial arena der bevegelsesglede kan f\u00e5 utl\u00f8p sammen med konkurranseinstinkt, vinnervilje og prestasjoner.", "Med tanke p\u00e5 at det dreier seg om lek \u2013 i hvert fall s\u00e5 lenge det man gj\u00f8r defineres som barneidrett. Det er viktig \u00e5 gi all mulig honn\u00f8r for frivillig innsats, og for det dugnadsarbeidet som legges ned for \u00e5 f\u00e5 breddeidretten til \u00e5 g\u00e5 rundt.", "S\u00f8rg for at barna p\u00e5 Lade i Trondheim denne uka ogs\u00e5 spiller fotball resten av sesongen, og at de fortsatt kan glede seg til mange cuper de neste \u00e5rene. Husk \u00e5 ta vare p\u00e5 barnets helse - \u00abFair play\u00bb og god idretts sommer."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "1b64847043f8b8e8d4dd394e3b2dced9d26799ced4763657828287aa8a266b1e"}, {"field": "createtime", "value": "2016-06-30T07:36:05.000Z"}, {"field": "description", "value": "Ti tusen barn scorer og redder mange m\u00e5l i Skandiacupen p\u00e5 Lade denne uka. For mange barn er fotballcupene sommerens h\u00f8ydepunkt."}, {"field": "dominantimage", "value": "http://www.adressa.no/pluss/meninger/article12968209.ece/309s8p/ALTERNATES/w980-default/JB_skandiacup_lordag_005.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/754a5b63709986d0090f50f31f6a5c5bb1ed2215.jpg?5948a39d"}, {"field": "dominantthumbnaildimensions", "value": "300x169"}, {"field": "heading", "value": "Pappa, \u00e6 e ikke god nok til \u00e5 v\u00e6re p\u00e5 den beste gruppa, \u00e6 sj\u00f8 -adressa.no"}, {"field": "id", "value": "754a5b63709986d0090f50f31f6a5c5bb1ed2215"}, {"field": "keyword", "value": ["Sport", "fotball", "skandiacup", "Barn", "Idrett", "Skole", "Fritid"]}, {"field": "keywords", "value": "Sport,fotball,skandiacup,Barn,Idrett,Skole,Fritid"}, {"field": "kw-category", "value": ["pluss", "meninger"]}, {"field": "kw-classification", "value": "family-and-parenting"}, {"field": "kw-company", "value": "lade"}, {"field": "kw-concept", "value": ["motoriske ferdigheter", "fysisk aktivitet", "tidlig signaler", "barn", "altfor tidlig"]}, {"field": "kw-entity", "value": ["skandiacupen", "fritid", "barn", "idrett"]}, {"field": "kw-location", "value": ["europa", "skole", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12968209.ece/309s8p/ALTERNATES/w980-default/JB_skandiacup_lordag_005.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pappa, \u00e6 e ikke god nok til \u00e5 v\u00e6re p\u00e5 den beste gruppa, \u00e6 sj\u00f8"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/06/30/Pappa-%C3%A6-e-ikke-god-nok-til-%C3%A5-v%C3%A6re-p%C3%A5-den-beste-gruppa-%C3%A6-sj%C3%B8-12968210.ece"}, {"field": "pageclass", "value": ["article"]}, {"field": "publishtime", "value": "2016-06-30T08:34:45.000Z"}, {"field": "recs-articleid", "value": "12968210"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-06-30T08:34:45.000Z"}, {"field": "recs-rawtitle", "value": "Pappa, \u00e6 e ikke god nok til \u00e5 v\u00e6re p\u00e5 den beste gruppa, \u00e6 sj\u00f8 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Ti tusen barn scorer og redder mange m\u00e5l i Skandiacupen p\u00e5 Lade denne uka. For mange barn er fotballcupene sommerens h\u00f8ydepunkt."}, {"field": "thumbnail", "value": "http://content-thumbnail.cxpublic.com/content/thumbnail200x150/754a5b63709986d0090f50f31f6a5c5bb1ed2215.jpg?5948a39d"}, {"field": "thumbnailfullheightdimensions", "value": "200x1738"}, {"field": "timestamp", "value": "2017-06-20T04:25:01.000Z"}, {"field": "title", "value": "Pappa, \u00e6 e ikke god nok til \u00e5 v\u00e6re p\u00e5 den beste gruppa, \u00e6 sj\u00f8"}, {"field": "url", "value": "http://www.adressa.no/pluss/meninger/2016/06/30/Pappa-%c3%a6-e-ikke-god-nok-til-%c3%a5-v%c3%a6re-p%c3%a5-den-beste-gruppa-%c3%a6-sj%c3%b8-12968210.ece"}, {"field": "urlhash", "value": "754a5b63709986d0090f50f31f6a5c5bb1ed2215"}], "score": 1.064733, "siteId": "9222270286501375973", "id": "754a5b63709986d0090f50f31f6a5c5bb1ed2215"}

