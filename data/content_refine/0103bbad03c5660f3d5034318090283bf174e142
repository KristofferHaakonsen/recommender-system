{"fields": [{"field": "modifiedtime", "type": "time", "value": "2016-10-21T19:38:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "magasin pluss", "Folk"]}, {"field": "author", "value": ["svein inge meland", "richard sagen"]}, {"field": "body", "value": ["Fjordgata oppsto bare. Cicignon hadde aldri planlagt noen gate der. Byen skulle stoppe med Olav Tryggvasons gate. Fjordgata kom som en folkelig utfordrer til de rike handelshusene i Kj\u00f8pmannsgata. Fremdeles er den en slags outsider, i kamp mot kjedebutikkene og de store handlesentrene. Og mens butikker p\u00e5 gateplan i bryggene kjemper for \u00e5 overleve, har lagrene i de \u00f8vre etasjene blitt til boliger.", "Fjordgata strekker seg fra Bratt\u00f8rbrua til Ravnkloa, 26 g\u00e5rder p\u00e5 landsiden og 30 brygger p\u00e5 sj\u00f8siden. Den er ikke helt som andre gater.", "Vi tar en liten spasertur som starter i \u00f8st, ved Bratt\u00f8rbrua.", "Lusparken er pusset opp, men navnet er fortsatt like lite innbydende. Men allerede i Fjordgata nummer 3 klinger alt mye bedre. Da innehaver Pelle (Per Helge) Arntzen giftet seg med Sissel, ante han ikke at det ogs\u00e5 skulle bestemme yrkeskarrieren. Pelle var arrangementssjef i Olavshallen, men da svigerfar Arne Viken ville gi seg med salg og reparasjoner av fioliner, mente kona at han burde ta over.", "- Hun syntes det var for galt at butikken skulle opph\u00f8re. Den har r\u00f8tter tilbake til bestefaren hennes, hardingfelespelemann og komponist Anders Viken i J\u00f8lster. Jeg lot meg friste, sa opp jobben, kj\u00f8pte varebeholdningen og fortsatte butikken under navnet Viken Violiner.", "Pelle syntes det h\u00f8rtes stilig ut med violiner. Dessuten rimet det s\u00e5 fint med navnet hans, syntes han.", "- Arntzen violiner?", "- Nei. Det var et krav at butikknavnet m\u00e5tte stemme med eierens navn. Derfor tok jeg konas familienavn og ble Pelle Arntzen Viken.", "Butikken l\u00e5 i Kongens gate, men Pelle flyttet til kjellerlokalet i Fjordgata.", "- Dette er rette plass. Her er jeg n\u00e6r Olavshallen med Symfoniorkesteret, musikkskolen og konservatorieutdanningen.", "Vikan hadde ikke tid til \u00e5 g\u00e5 i l\u00e6re. Noe plukket han opp av svigerfaren, resten har han l\u00e6rt seg selv. Etter at guttene begynte p\u00e5 musikkskolen, var han fiolinpappa i ti \u00e5r. For guttene stoppet det ikke der. Yngstemann Jonas er i gang med mastegrad i ut\u00f8vende fiolin fra K\u00f8benhavn. Storebror Andreas er bratsjist med bachelor fra musikk ved NTNU.", "Vikens lokaler er fylt til randen av fioliner, celloer, bratsjer, kontrabasser, buer og kasser og utstyr for alle instrumentene. Fantastisk forseggjorte hardingfeler ligger i glasskap, mens en rekke av celloer st\u00e5r stumme uten strenger og venter p\u00e5 at Pelle skal bl\u00e5se liv i dem. Det flammer i r\u00f8dbrun l\u00f8nn i en flott kontrabass som ligger p\u00e5 utstilling. Bak skrivepulten som utgj\u00f8r \u00abkontoravdelingen\u00bb, st\u00e5r rekker av hyller fylt med instrumenter som skal repareres.", "Viken driver med salg av nye og brukte strengeinstrumenter og reparasjoner. Men hadde det ikke v\u00e6rt for at han har kommet opp i 60-\u00e5rene og tar ut pensjon, kunne han ikke holdt p\u00e5.", "Siden ingen av s\u00f8nnene har meldt seg p\u00e5, regner Viken med at det blir enden p\u00e5 visa for butikken n\u00e5r han gir seg.", "P\u00e5 skr\u00e5 over gaten for Viken Violiner g\u00e5r det i varer beregnet for s\u00f8t musikk. Amors lille hjelper, sexleket\u00f8y for kvinner og menn, sier reklamen. Kim Andr\u00e9 N\u00e6stvold Fienes ga opp \u00e5 drive med salg av sexleket\u00f8y i Rissa.", "- N\u00e5r noen kj\u00f8per en vibrator, s\u00e5 vet resten av bygda det en halvtime etterp\u00e5. Det g\u00e5r ikke. Her er det ingen som bryr seg. Kundene vil gjerne at det skal v\u00e6re litt diskr\u00e9, og s\u00e5nn er Fjordgata fin.", "Fordelen er at leieprisene er mye lavere. Politikerne m\u00e5 gj\u00f8re noe med attraktiviteten og parkeringsmulighetene for at folk skal bruke sentrum mer, sier Fienes, som registrerer at det g\u00e5r sakte, men sikkert oppover med omsetningen.", "Ved Jernbanebrua, der S\u00f8ndre gate skj\u00e6rer gjennom Fjordgata, ligger Antikvitetshuset Tordenskjold. Her finnes en utrolig masse ting, men det mest sl\u00e5ende er selve brygga.", "Den er unik, ikke bare i Fjordgata, men i hele byen. Det er Roar Follestad overbevist om. Hvis han og kona hadde fjernet alle varene, ville brygga praktisk talt v\u00e6rt som den var p\u00e5 1800-tallet. P\u00e5 yttersiden kan man se t\u00f8mmerveggen i fire etasjer p\u00e5 brygga som Thonning Owesen fikk bygd i 1858, med to ekstra etasjer bygd i reisverk etterp\u00e5. De originale trappene st\u00e5r der i et \u00e5pent trappel\u00f8p fra f\u00f8rste til sjette etasje. Solide trappetrinn er slitt av skoene til arbeidsfolk som har g\u00e5tt opp og ned. Utallige ganger. Veggene er enn\u00e5 svarte av n\u00e6rkontakten med kullet som var lagret da br\u00f8drene Bachke hadde tatt over brygga. Vinsjen oppunder taket som heiste kull og koks fra Newcastle opp fra b\u00e5ter og inn p\u00e5 brygga, virker fortsatt. I motsatt ende av loftet st\u00e5r den elektriske vinsjen som kom etter at elforsyningen ble introdusert i 1901. Birkeland, et annet navn som skulle bli stort i n\u00e6ringslivet, etablerte seg i Fjordgata 32 i 1891.", "Follestad elsker brygga si. I mange \u00e5r har han pr\u00f8vd \u00e5 f\u00e5 den gjort om til museum for sj\u00f8fart og fiskeri. N\u00e5 er han 65 og det sliter hardt p\u00e5 p\u00e5gangsmotet og troen, men han har ikke gitt opp. Skrekkscenariet er at brygga m\u00e5 selges til en utbygger som fjerner historien og gj\u00f8r den om til boliger.", "- Trondheim liker \u00e5 kalle seg en bryggeby. Men p\u00e5 Sverresborg har vi et innlandsmuseum - i en kystby. Brygga v\u00e5r er den best bevarte, mest autentiske i hele byen. Vi har tatt vare p\u00e5 den s\u00e5 godt vi har klart, men har ikke midlene til \u00e5 gj\u00f8re den til et museum. Dessverre er det ingen vilje fra det offentlige til \u00e5 bevare den. Brygga er fra 1800-tallet, et fantastisk hundre\u00e5r. Det var 1800-tallet som ga oss helt nye muligheter til \u00e5 vokse til det vi er i dag. Dampmaskinen, telefonen, elektrisk str\u00f8m, grunnlaget for transport og kommunikasjon, alt kom p\u00e5 1800-tallet. Men i Trondheim er vi ikke i stand til \u00e5 ta vare p\u00e5 historien. Det er visst bare middelalderen som teller. \u00c5 f\u00e5 gravd noen biter opp av bakken. Her i Fjordgata 32 lever historien videre, og den er komplett.", "Brygga til Follestad ble bygd etter at n\u00e6ringsprivilegiene ble opphevet og handelsmennene i Olav Tryggvasons gate og Fjordgata tok opp kampen mot Kj\u00f8pmannsgata. Byggingen av en molo i 1860-\u00e5rene og oppmudringen av omr\u00e5det innenfor satte fart i bryggebyggingen i Fjordgata som n\u00e5 kunne ta imot skipsanl\u00f8p. Tyngdepunktet for havnebyen dreide vekk fra elvehavna, i retning fjorden. Havnekapasiteten ble mangedoblet da stadsingeni\u00f8r Carl Adolf Dahl fikk anlagt Bratt\u00f8ra som en kunstig \u00f8y og flyttet jernbanen dit. Sj\u00f8- og landtransport ble knyttet sammen og plutselig l\u00e5 Fjordgata midt i sm\u00f8r\u00f8yet langs Kanalhavna. Dette var den f\u00f8rste bygata som folk fra kysten kom til med b\u00e5t, ofte med fosenkoffert (pappeske) under armen. Bygdefolk fra innlandet ankom med tog.", "Turistan ska f\u00e5 bl\u00f8 i Nerbyn pinad\u00f8", "for dollar pund og mark ska heile byen f\u00f8", "Og Domkjerka den kain seil sin egen sj\u00f8", "det er Nerbyn som er p\u00e5 moten.", "London, Paris og New York naturligvis", "dem har jo ogs\u00e5 skumle str\u00f8k i massevis,", "men sm\u00e5tterier gett mot Nerbyn,", "for den har jamen blitt et sersyn.", "Fra revy p\u00e5 Hjorten i mellomkrigstiden,", "gjengitt i Trondheim byleksikon.", "I motsetning til bryggene i Kj\u00f8pmannsgata, som alltid har v\u00e6rt regulert utelukkende for n\u00e6ringsvirksomhet, har Fjordgata alltid hatt b\u00e5de butikker og boliger. Omr\u00e5det nord for Olav Tryggvasons gate, mellom S\u00f8ndre og Krambugata, ble kalt Nerbyn. I bybrannen 1841 ble alle bryggene i Fjordgata \u00f8delagt, og i 1857 ble bygningene fra nummer 10 til 42 offer for flammene. Siste storbrann var i 2007 da tre brygger n\u00e6r Ravnkloa ble \u00f8delagt natt til 17. mai.", "Badebutikken og m\u00f8belbutikken Rom til Rom p\u00e5 nordsiden i neste kvartal er selvstendige, mens Soundgarden og Falkanger p\u00e5 bryggesiden er representanter for de f\u00e5 kjedebutikkene i gata. Digital Impuls er spesialbutikk for data med en tvillingbutikk i Oslo, mens Gardinbrygga bare finnes i Trondheim.", "Tante Isabel er ganske fersk i Fjordgata, mens naboen er en gammel kjenning. Du har aldri sett en annonse for Alles, manufakturbutikken som ligger i krysset Fjordgata og Nordre gate. Mange av kundene aner ikke hva butikken heter en gang. Butikknavnet st\u00e5r p\u00e5 to sm\u00e5 pappskilt i vinduene i 2. etasje.", "Men folk har visst \u00e5 finne Alles i 40 \u00e5r, og gj\u00f8r det fortsatt. Parkett, speil, p\u00e5kostet innredning og bakgrunnsmusikk er ikke Alles greie. Her handler det om kl\u00e6r, et lokale b-r-e-d-d-fullt av kl\u00e6r. Kl\u00e6r p\u00e5 vegger, kl\u00e6r i kurver, kl\u00e6r i en tett skog av stativer p\u00e5 gulvet, regnkl\u00e6r, arbeidskl\u00e6r, barnekl\u00e6r, ullkl\u00e6r, festkl\u00e6r, undert\u00f8y, fritidskl\u00e6r, hansker, fleece, nattkjoler, votter, sokker \u2013 og midt oppi det hele, Ragnhild Angelo:", "- Den heter Alles, fordi vi har noe for alle.", "- Men hva med Angelo?", "- En italiener som kom for \u00e5 jobbe p\u00e5 Domkirken p\u00e5 1600-tallet. Han slo seg ned i byen og fikk barn. S\u00e5 ble det til at fornavnet hans levde videre som etternavn i slekta.", "Angelo har st\u00e5tt i butikken i 14 \u00e5r. Hun er 69 og egentlig pensjonist.", "- Jeg giftet meg, fikk barn veldig tidlig og var n\u00f8dt til \u00e5 v\u00e6re hjemme med dem. N\u00e5 blir jeg straffet for det. Dr\u00f8yt 11 000 kroner i m\u00e5neden som minstepensjonist rekker ikke langt. Derfor jobber jeg. Men jeg trives jo ogs\u00e5, selv om kroppen skranter.", "Ragnhild Angelo m\u00e5tte ut i arbeidslivet da hun ble skilt. F\u00f8r hun begynte hos Alles, hadde hun ulike vaskejobber.", "- Kundene har h\u00f8rt om oss fra andre. Det er prisene som trekker. Eieren bruker ikke penger p\u00e5 annonsering, han eier brygga og \u00e5pningstiden er kort. F\u00f8r var det mest damebutikk. N\u00e5 har vi kunder i alle aldre, og mange menn kommer hit for \u00e5 kj\u00f8pe regnt\u00f8y og arbeidskl\u00e6r. De knallgule regnjakkene fra Helly Hansen som unge jenter g\u00e5r rundt med, kommer herfra. Vi har mange kunder fra Fosen og Inntr\u00f8ndelag - og fra Sverige. Svenskene kaller oss ullbutikken eller regnt\u00f8ybutikken. Vi selger til turister som kommer med hurtigruta og cruiseskip. Studenter kommer for \u00e5 handle regnkl\u00e6r, ullkl\u00e6r og kl\u00e6r til temafester. N\u00e5 er det visst tr\u00f8nderfest snart.", "- Og salget av skinnvester g\u00e5r bra?", "Barnekl\u00e6r var st\u00f8rre f\u00f8r. Angelo har en mistanke om at sm\u00e5barnsfamilier har f\u00e5tt bedre r\u00e5d og handler merkekl\u00e6r til barna i kjedebutikkene.", "- Men vi har en del unge m\u00f8dre som kommer hit og vil at barna skal ha noe annet enn alle andre. Det er artig.", "Opp fra stativskogen stikker neongule prisplakater, med bl\u00e5 smurfer p\u00e5klistret der barnekl\u00e6rne er. Alle priser er runde bel\u00f8p, 10 kroner, 20, 50, 100 og 300 - for \u00e5 unng\u00e5 uoverensstemmelser.", "- Innvandrere reagerte p\u00e5 at de skulle betale 20 kroner, n\u00e5r det sto 19,90 p\u00e5 plakaten. Det ble bare misforst\u00e5elser, s\u00e5 vi sluttet med det.", "Som ekspedit\u00f8r har Angelo et prinsipp. Alle kunder skal behandles likt.", "- N\u00e5r det kommer en alkoholiker skal han ogs\u00e5 respekteres. Det er nok en grunn til at det ble s\u00e5nn. Folk sier at de stjeler, men min erfaring er ikke det, n\u00e5r de behandles skikkelig.", "I krysset der Nordre gate m\u00f8ter Fjordgata koker det av hormoner og promiller i helgene. Fjordgatas ydmyke svar p\u00e5 de breiale publikumsmagnetene nederst i Nordre, ligger like ved. Kjellerlokalet Red Zone er et av de f\u00e5 utestedene som slipper inn 18-\u00e5ringer, mens Kaf\u00e9 Larsen er stedet for trofaste kunder med lang fartstid ved bardisken. Bryggerekka vender s\u00f8rover, her er det deilig \u00e5 sitte ute i sola. Kanskje ta en r\u00f8yk.", "Det idrettslige alibiet i gatekrysset er Sportsbua, noe s\u00e5 sjeldent som en frittst\u00e5ende lokal sportsbutikk av format.", "Kontrastene kan v\u00e6re store i Fjordgata. I lokalene over Garnhuset ligger House of Glory. Her handler det om evige verdier, og reklamen ligger adskillige hakk over de mer etablerte kollegene i Halleluja-str\u00f8ket \u00f8verst i Prinsens gate. En plakat lover \u00abekstravagant gudstjeneste\u00bb og lovsang, helbredelse for de lidende, et profetisk ord med p\u00e5 veien for den slitne og \u00abeksplosiv b\u00f8nn\u00bb! Den gamle salmen sier at det er makt i de foldede hender, men det var alts\u00e5 \u00e5 ta i for lite.", "\u00c5ndelig er det ogs\u00e5 litt lenger bort, i Klingenbergg\u00e5rden. Healingens hus er if\u00f8lge skiltet et spirituelt sted for s\u00f8kende mennesker med fellesskap og gruppehealing. For den som m\u00e5tte sverge til skolemedisin, er det ogs\u00e5 blitt stadig flere tilbud i gata med leger, legesentre og Volvat, et helt minisykehus.", "Gaia, YS Afro Beauty er s\u00e5 absolutt en spesialbutikk. Ansamana Swaray spiser lunsj ved kassen n\u00e5r vi stikker innom. Kona Yamah eier butikken. Over 90 prosent av kundene er afrikanere, forteller Swaray. Han har spesiali-sert seg p\u00e5 h\u00e5rextensions, ulike fletter (braids) i forskjellige farger og fasonger, h\u00e5rprodukter og kremer. Fris\u00f8rer er det flust av i Fjordgata, men Swaray holder seg til \u00e5 selge produkter.", "Om vinteren blir huden veldig t\u00f8rr og vi selger kokosolje og kremer for \u00e5 holde huden elastisk, forklarer Swaray, og forsikrer at alt er EU-godkjent.", "Vareutvalget er litt uvant, i tillegg til alle h\u00e5r- og skj\u00f8nnhetsprodukter, selger Swaray afrikanske matvarer. Fra poser med b\u00f8nner til fireliters kanner med palmeolje.", "Rolf Wettergreen er mer interessert i motorolje. Han driver Skibs- og fiskeriutstyr som fyller 100 \u00e5r neste \u00e5r, og er den eldste butikken i Fjordgata. En h\u00f8yreist murg\u00e5rd, med natursteinfasade i f\u00f8rste etasje. Rolf Wettergreen har v\u00e6rt der i 25 av \u00e5rene. Han startet som ekspedit\u00f8r og for 12 \u00e5r siden kj\u00f8pte han og kona butikkdriften av familien Kristiansen.", "- Litt artig \u00e5 drive for seg selv. Da jobber du for gode resultater.", "Store lokaler utenfor byen lokker ikke Wettergreen. Men noe av butikken har han flyttet - ut p\u00e5 internett. Et voksende og viktig tilskudd til \u00f8konomien i selskapet. I fjor solgte butikken juksahjul for \u00e9n million over hele landet, det meste via nett.", "Den store kundegruppen er byfolk med hytte i distriktet. Fortsatt nyter Fjordgata godt av at den ligger n\u00e6r havna, og f\u00e5r kunder fra Hitra, Fr\u00f8ya, Agdenes og Fosen som er p\u00e5 bytur. Mange er trofaste kunder, litt opp i \u00e5rene, en god del av dem fiskere. Wettergreen synes det er ekstra artig at unge er blitt interessert i fiskeutstyr. Polakker, litauere og andre \u00f8steuropeere er blitt stadig viktigere kunder de siste \u00e5rene.", "- De er veldig interesserte og det er tydelig at de jobber og tjener bra. Mange kj\u00f8per b\u00e5de b\u00e5ter og p\u00e5hengsmotorer.", "Lokalene er ikke laget for \u00e5 hanskes med b\u00e5ter, men det sitter langt inne \u00e5 flytte.", "Da Skibs- og fiskeriutstyr etablerte seg, skjedde det etter at Trondhjems Br\u00e6ndevinssamlag la ned. P\u00e5 1800-tallet og inn p\u00e5 1900-tallet var det rikelig med skjenkestuer i omr\u00e5det. Br\u00e6ndevinssamlaget hadde hard konkurranse fra illegalt spritsalg, gauking. Mens det meste av varehandelen foregikk i Fjordgata, var Bratt\u00f8rgata og de andre mindre gatene stedet for losjihusene. Nerbyn, omr\u00e5det mellom Fjordgata og Olav Tryggvasonsgate i \u00f8stre ende, hadde et d\u00e5rlig rykte. Pensjonater kunnefungere som bordeller, bare forstyrret av politiet n\u00e5r Trondhjem Sedelighetsforening syntes det hadde g\u00e5tt for langt.", "I dag tilbyr Sigurd Gullaksen i nummer 70 ogs\u00e5 senger, men ikke til overnatting. Spesialbutikken Sengemakeriet har eksistert i 29 \u00e5r og Gullaksen har p\u00e5 ingen m\u00e5te tenkt \u00e5 gi seg. Som guttunge var han selv med p\u00e5 \u00e5 laste sild i ei brygge i Fjordgata. Siden har han sett at gata har endret seg med tidene. De siste 20-25 \u00e5rene er de \u00f8vre etasjene i veldig mange av bryggene gjort om til boliger. Anne B. Ragde er en av de siste innflytterne. Kanskje er halvparten av beboerne studenter, ansl\u00e5r Gullaksen. P\u00e5 den m\u00e5ten kan g\u00e5rdeierne og butikkene overleve. For at bryggene kan brukes, kreves sprinkler-anlegg.", "I Kj\u00f8pmannsgata st\u00e5r brygger p\u00e5 vent fordi det ikke er lov til \u00e5 bo i dem. Heldigvis er myndighetene blitt mer liberale med \u00e5 tillate at ting gj\u00f8res med etasjeh\u00f8yde, takvinduer og lyssjakter. Problemet med bryggene er etasjeh\u00f8yden og at de er veldig lange. Min er 28 meter, og har lys bare i endene. Da er det fantastisk \u00e5 f\u00e5 lys fra lyssjakter. Jeg kan ikke skj\u00f8nne at sjaktene \u00f8delegger noe heller, det er jo bare m\u00e5sene som ser dem. Det trengs et visst antall leiligheter for at det skal v\u00e6re \u00f8konomi i \u00e5 bygge leiligheter. Alle vil jo at det skal v\u00e6re folk i byen, sier Gullaksen.", "Butikken hans har over 250 kvadratmeter p\u00e5 ei flate, det ville v\u00e6rt \u00f8konomisk umulig i Nordre gate. En gang var det syv m\u00f8belbutikker i Fjordgata, n\u00e5 er det to igjen. S\u00f8nnen Andreas jobber i butikken og har s\u00f8rget for at Sengemakeriet for lengst er p\u00e5 nett.", "- Omsetningen har g\u00e5tt i v\u00e6ret siden vi fikk nettbutikk. Jeg tror spesialbutikkene vil overleve, hvis man klarer \u00e5 henge med i utviklingen. Det er positive bevegelser. Folk vil bo sentralt og byens tyngdepunkt holder p\u00e5 \u00e5 flytte i retning havna, Bratt\u00f8ra og Nyhavna.", "Da Gullaksen vokste opp, var kaiene langs Fjordgata tilholdssted for byens alkoholikermilj\u00f8. En viktig del av deres innkomme var tilfeldige sjauerjobber med alt som skulle ut og inn i de digre pakkhusene. Det gjaldt \u00e5 hyre dem tidlig p\u00e5 dagen, f\u00f8r de hadde rukket \u00e5 begynne p\u00e5 langpilsen, minnes Gullaksen.", "Drikkemilj\u00f8et p\u00e5 kaia er ogs\u00e5 borte, men ikke sjauingen. Nesten alle har skaffet seg lagerlokaler et annet, billigere og mer hensiktsmessig sted, men likevel skal mange varer inn og ut gjennom butikken. Gullaksen er litt tvilende til om nye generasjoner vil finne seg i all sjauingen.", "- Vi er nok en utd\u00f8ende rase, men en del biter seg fast. En del av oss eier brygger og leieprisene er lavere enn lenger opp i byen. Det har gjort det mulig \u00e5 overleve for frittst\u00e5ende spesialforretninger. Det er godt \u00e5 ha noe \u00e5 g\u00e5 til. Jeg trives med det, sier Gullaksen. Selv bor han p\u00e5 Heimdal, men planen er \u00e5 flytte tilbake og bo i brygga der butikken ligger.", "Forbi Sengemakeriet, f\u00f8r Munkegata og Ravnkloa setter punktum for Fjordgata, ligger to nybygde brygger som erstatter de tre som brant natt til 17. mai i 2007. Den siste er under bygging. Planen er \u00e5 lage en gangvei p\u00e5 sj\u00f8siden av disse bryggene for \u00e5 binde sammen Ravnkloa med bryggene p\u00e5 allmenningen der Jomfrugata m\u00f8ter Fjordgata.", "Nest siste butikk p\u00e5 nordsiden er Broderisenteret. Butikken har eksistert siden 1934, og havnet i Fjordgata etter at den ble fortrengt av Byhaven. Ingeborg Krangs\u00e5s tok over etter sin mor.", "- Selvf\u00f8lgelig kunne jeg drevet med ting og tang, men jeg holder meg til det jeg kan. S\u00e5 f\u00e5r det b\u00e6re eller briste.", "Forel\u00f8pig har det b\u00e5ret, mens det har bristet for samtlige av konkurrentene. Krangs\u00e5s jobber mye og liker \u00e5 v\u00e6re sin egen sjef.", "St\u00f8rstedelen av kundene er femti pluss, de fleste kvinner. Men mennene kommer ogs\u00e5, s\u00e6rlig de som er blitt pensjonister og har f\u00e5tt god tid. Krangs\u00e5s synes en del av dem er superflinke. Foreldre som kommer for \u00e5 kj\u00f8pe broderier til barn er en egen kundegruppe.", "Krangs\u00e5s er glad i jula.", "- Jula er redningen - og g\u00e5r ikke av moten. Da skal folk ha julekalendre og andre broderier.", "N\u00e5r kunden kommer inn i butikken, pr\u00f8ver hun \u00e5 finne ut hvor niv\u00e5et ligger, hva som passer.", "- Jeg lever av forn\u00f8yde kunder. S\u00e5 enkelt er det. Mange unge, s\u00e6rlig studenter, driver med geriljabroderi, s\u00f8te bilder med frekke tekster. Det er blitt kjempepopul\u00e6rt. Du f\u00e5r et ferdig produkt p\u00e5 noen timer.", "De dr\u00f8yeste tekstene holder hun under disken, av hensyn til kunder som ikke er med i noen gerilja. I utstillingsvinduet har hun plassert en av de mer forsiktige, \u00abLife sucks. Then you die\u00bb. Krangs\u00e5s h\u00e5per ikke \u00abvisdomsordet\u00bb gjelder for butikkene i Fjordgata, men er ikke veldig optimistisk.", "- Folk m\u00e5 handle i spesialbutikkene, ellers vil de forsvinne. Jeg blir litt bitchy n\u00e5r folk klager over at butikker legges ned, og s\u00e5 handler de bare i kjedebutikker selv. Stoffbutikken som l\u00e5 ved siden av her m\u00e5tte bare gi opp. Noen sier at Fjordgata ligger langt unna. Javel? Det er to minutter \u00e5 g\u00e5 fra Thomas Angells gate, da.", "Kilder: Historiker og forfatter Per Christiansen, \u00abTrondheim byleksikon\u00bb,", "\u00abTrondheim i endring\u00bb.", "Fikk du med deg forrige hovedreportasje i Ukeadressa? Den handler ogs\u00e5 om byen v\u00e5r."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "acec49fd1348d959e5483a497eea74d322c4eefa8a2f81455e0ef0eaa55c4bf8"}, {"field": "createtime", "value": "2016-10-21T18:52:24.000Z"}, {"field": "description", "value": "P\u00e5hengsmotorer, sexleket\u00f8y og broderier. Fioliner, elsyklerog reker fra Vietnam. Danske krigs\u00f8kser og eksplosive b\u00f8nner. Bli med en tur i Fjordgata - 26 g\u00e5rder og 30 brygger - som har Alles."}, {"field": "dominantimage", "value": "http://www.adressa.no/pluss/magasin/article13678882.ece/4hd6tb/ALTERNATES/w980-default/20161017_RichardSagen_Fjordgata_collage-Edit-Edit-Edit.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0103bbad03c5660f3d5034318090283bf174e142.jpg?5988a5cf"}, {"field": "dominantthumbnaildimensions", "value": "300x169"}, {"field": "heading", "value": ["Gata som tok seg til rette -adressa.no", "- Konkurransen fra nettet er hard. Folk kj\u00f8per fioliner fra Kina og strenger p\u00e5 nettet. For \u00f8vrig ikke noe galt med fioliner fra Kina, jeg selger dem selv.", "Leket\u00f8y for voksne", "Men det er for stille her. Jeg kaller det d\u00f8dens gate. Folk kommer hit for \u00e5 parkere bilen og s\u00e5 g\u00e5r de opp i byen for \u00e5 handle.", "Levende historie", "Jeg m\u00e5 vel grave ned brygga f\u00f8r politikere og myndigheter ser verdien.", "Uj\u00e5lete", "Jobben er sosial, mange er stamkunder, litt opp i \u00e5rene. De sp\u00f8r hvordan jeg har det, s\u00e5 prater vi litt og forteller hva som gj\u00f8r vondt i dag.", "- Tr\u00f8ndere g\u00e5r ikke i skinnvest.", "Varsko her!", "Afrika i Fjordgata", "- Afrikanere mister h\u00e5ret av h\u00e5rproduktene i de vanlige butikkene. Her selger vi oljer som tar vare p\u00e5 h\u00e5ret.", "Fiskenett og internett", "- Det er utrolig hva du venner deg til. Jada, det er gammeldags og tungvint, men folk vet hvor vi er.", "V\u00e5ken sengebutikk", "- At folk bor i bryggene er den beste m\u00e5ten \u00e5 ta vare p\u00e5 dem p\u00e5. Gata blir tryggere og lysere n\u00e5r den er bebodd.", "Gerilja med korssting"]}, {"field": "id", "value": "0103bbad03c5660f3d5034318090283bf174e142"}, {"field": "keyword", "value": ["Ukeadressa", "magasin pluss", "Folk"]}, {"field": "keywords", "value": "Ukeadressa,magasin pluss,Folk"}, {"field": "kw-category", "value": ["pluss", "magasin"]}, {"field": "kw-company", "value": "helly hansen"}, {"field": "kw-concept", "value": ["eksplosiv b\u00f8nn", "brygga", "eier brygga", "kunder", "\u00f8vre etasjene", "butikk", "gate", "lever historien", "trofaste kunder"]}, {"field": "kw-entity", "value": ["halleluja", "klingenbergg\u00e5rden", "ravnkloa", "nerbyn", "bratt\u00f8ra og nyhavna", "alles", "byhaven", "jernbanebrua", "kongens", "olavshallen", "impuls", "rom", "heimdal", "fjordgata og olav tryggvasonsgate", "bratt\u00f8rbrua", "fjordgata og nordre", "fosen og inntr\u00f8ndelag", "garnhuset", "house of glory", "nordre", "bratt\u00f8rgata", "hjorten", "fjordgata 32", "domkjerka", "skibs", "bratt\u00f8ra", "broderisenteret", "antikvitetshuset tordenskjold", "kj\u00f8pmannsgata", "jomfrugata", "jonas", "viken violiner", "swaray", "sengemakeriet", "gardinbrygga", "domkirken", "agdenes og fosen", "afro beauty", "kanalhavna", "bachke"]}, {"field": "kw-location", "value": ["fr\u00f8ya", "j\u00f8lster", "kina", "vietnam", "hitra", "trondheim", "new york", "viken", "oslo", "andreas", "k\u00f8benhavn", "newcastle", "sverige", "isabel", "rissa"]}, {"field": "kw-pageclass", "value": "article"}, {"field": "kw-person", "value": ["kim andr\u00e9 n\u00e6stvold fienes", "ingeborg krangs\u00e5s", "arne viken", "anne b. ragde", "thomas angells", "ragnhild angelo", "roar follestad", "olav tryggvasonsgate", "sigurd gullaksen", "pelle arntzen viken", "anders viken", "carl adolf dahl", "kaf\u00e9 larsen", "rolf wettergreen", "olav tryggvasons"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13678882.ece/4hd6tb/ALTERNATES/w980-default/20161017_RichardSagen_Fjordgata_collage-Edit-Edit-Edit.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gata som tok seg til rette"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/21/Gata-som-tok-seg-til-rette-13678897.ece"}, {"field": "pageclass", "value": ["article"]}, {"field": "publishtime", "value": "2016-10-21T19:38:03.000Z"}, {"field": "recs-articleid", "value": "13678897"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-21T19:38:03.000Z"}, {"field": "recs-rawtitle", "value": "Gata som tok seg til rette -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "P\u00e5hengsmotorer, sexleket\u00f8y og broderier. Fioliner, elsyklerog reker fra Vietnam. Danske krigs\u00f8kser og eksplosive b\u00f8nner. Bli med en tur i Fjordgata - 26 g\u00e5rder og 30 brygger - som har Alles."}, {"field": "thumbnail", "value": "http://content-thumbnail.cxpublic.com/content/thumbnail200x150/0103bbad03c5660f3d5034318090283bf174e142.jpg?5988a5cf"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-07T17:39:27.000Z"}, {"field": "title", "value": "Denne gata har b\u00e5de sexleket\u00f8y, p\u00e5hengsmotorer og fioliner"}, {"field": "url", "value": "http://www.adressa.no/pluss/magasin/2016/10/21/Gata-som-tok-seg-til-rette-13678897.ece"}, {"field": "urlhash", "value": "0103bbad03c5660f3d5034318090283bf174e142"}], "score": 0.49227092, "siteId": "9222270286501375973", "id": "0103bbad03c5660f3d5034318090283bf174e142"}

