{"fields": [{"field": "modifiedtime", "type": "time", "value": "2016-01-31T07:19:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Edvard Moser", "May-Britt Moser", "Forskning", "NTNU", "Ukeadressa"]}, {"field": "author", "value": "hilde \u00f8stmoe"}, {"field": "body", "value": ["Les Ukeadressa-saken fra november 2014:", "Vi er p\u00e5 Senter for fremragende forskning ved NTNU i Trondheim. Ute er det regntung tr\u00f8nderh\u00f8st, men May-Britt Moser har et bilde i h\u00e5nden og lever seg tilbake til solvarme Ecuador, der veiene har sluttet og eneste videre ferd gjennom jungelen er med b\u00e5t p\u00e5 Amazonas for gringoene fra Norge.", "\u2013 De hadde ikke sett mange hvite og ropte stadig etter oss fra elvebredden. Vi ble reddet flere ganger p\u00e5 den turen. Litt senere ble vi sn\u00f8blinde ogs\u00e5, for selvf\u00f8lgelig m\u00e5tte vi p\u00e5 en vulkan. Edvard er helt avhengig av vulkaner.", "Ikke akkurat hverdagskost, men s\u00e5 er da heller ikke May-Britt og Edvard Moser et helt vanlig par. S\u00e5 vidt rundet femti, men likevel har de rukket \u00e5 ta de mest fantastiske reiser sammen, gjennom et langt ekteskap og et like langt partnerskap i forskningens tjeneste.", "Vi m\u00f8ter ekteparet Moser p\u00e5 deres hjemmebane, noen etasjer over de mange rottelabene der grunnlaget ble lagt for deres nobelprisvinnende resultater innen hjerneforskning. Det er enn\u00e5 noen uker til Den store dagen. Siden nyheten ble kjent og hverdagen eksploderte i et vulkanutbrudd av gratulasjoner, hilsninger og stormende jubel, har dagene l\u00f8pt av g\u00e5rde, i et heseblesende rotterace mot 10. desember og prisutdeling.", "Veien til Stockholm er lang. Det finnes ingen smutthull p\u00e5 veien til Stockholm, ingen snarveier. Og May-Britt og Edvard Moser har g\u00e5tt den med museskritt. Milliarder av bittesm\u00e5 skritt har hjulpet forskerekteparet med \u00e5 avsl\u00f8re hvordan de sm\u00e5 luringene bruker gittercellene i hjerneomr\u00e5det entorhinal cortex til \u00e5 finne ut hvor de skal. Milliarder av skritt.", "Vi g\u00e5r tilbake til starten.", "Vi er p\u00e5 kysten av Sunnm\u00f8re, det er tidlig 70-tall og en beskjeden liten gutt sitter og leser i et st\u00f8dig hjem p\u00e5 Hareid. I timevis sitter han med b\u00f8kene, leser om de vanskeligste ting, sanker viten. Lite aner han at det samtidig, p\u00e5 ei \u00f8y i nabolaget, l\u00f8per ei vilter lita jente ute i naturen i Fosnav\u00e5g, full av undring og kj\u00e6rlighet til alle sine firbeinte venner. I stedet lever en beskjeden analytisk gutt og en energisk dyrekj\u00e6r jente hver sine barne\u00e5r p\u00e5 Sunnm\u00f8re, helt p\u00e5 kanten av norskekysten. Men om noen \u00e5r skal de m\u00f8tes. Riktignok f\u00f8rst kun sporadisk i gymnaskorridorene i Ulsteinvik, men senere skal skrittene deres stoppe opp p\u00e5 Karl Johan i hovedstaden og f\u00f8re til at to vitebegj\u00e6rlige studenter skal bestemme seg for \u00e5 g\u00e5 den videre veien side om side. Og rundt tretti \u00e5r senere sammen s\u00f8rge for at Nobelprisen i medisin havner i Norge for aller f\u00f8rste gang.", "Det hadde slett ikke trengt \u00e5 g\u00e5 s\u00e5nn. Ser man litt st\u00f8rre p\u00e5 det, skulle den ene av dem v\u00e6rt prest. I den tyske slekta Moser hadde b\u00e5de d\u00f8penavn og presteyrke g\u00e5tt i arv fra far til s\u00f8nn i to hundre \u00e5r, helt til Edvards far i etterkrigstidens trange k\u00e5r br\u00f8t presterekken og ble orgelbygger. Dermed ble det ikke en ny tysk Moser-prest, i stedet fikk Eduard Moser \u00f8ye p\u00e5 en annonse fra Vestre Orgel- og pianofabrikk.", "\u2013 Harams\u00f8y ytterste \u00f8. Det tenkte han var en fin plass \u00e5 dra til. Og s\u00e5 var han der i nesten ti \u00e5r, f\u00f8r de flyttet til Hareid, forteller s\u00f8nnen, som skulle komme til verden da de flyttet.", "\u2013 Men jeg tror neppe mor var forberedt p\u00e5 \u00e5 flytte til en plass med utedo! Edvard ler, selv om det kanskje ikke var like enkelt bestandig for foreldrene \u00e5 komme til Norge s\u00e5 kort tid etter krigen. Men p\u00e5 bittelille Harams\u00f8y skulle det skje at Moser senior med frue ble sunnm\u00f8ringer p\u00e5 sin hals. Herrens veier er uransakelige. Og s\u00e5 kom lille Edvard til verden og vokste opp med to s\u00f8stre og en haug med b\u00f8ker.", "\u2013 Jeg sprang mye i fjellet \u2013 var p\u00e5 alle fjelltoppene som fantes p\u00e5 \u00f8ya. Men jeg satt ogs\u00e5 mye inne med b\u00f8kene, og helt fra barndommen hadde jeg lyst til \u00e5 bli forsker. Selv om jeg jo ikke helt visste hva det var for noe, sier Edvard i dag om barnet som elsket \u00e5 lese om alt som vanskelig var: meteorologi, kjernefysikk, geologi, vulkanologi.", "\u2013 Jeg syntes alt var g\u00f8y, slukte alt sammen.", "Ikke rart han blir omtalt som en glitrende elev, og at eksamensstilen hans i nynorsk stakk avg\u00e5rde med prisen for \u00e5rets beste stil. Akademisk anlagt allerede i ung alder.", "\u2013 \u00c5, fikk du v\u00e6re inne du, jeg m\u00e5tte ut, utbryter May-Britt, forskningspartner, livsledsager, men et alen av et annet stykke.", "Man kan se henne for seg som en aldri s\u00e5 liten Ronja R\u00f8verdatter, den sjarmerende veslejenta som kom hele ti \u00e5r etter nestsistemann i en ungeflokk p\u00e5 fem og som tilbrakte det meste av barndommen n\u00e6r naturen. P\u00e5 den lille g\u00e5rden der ute i havgapet i Fosnav\u00e5g hadde de ikke s\u00e5 mye \u00e5 rutte med. Faren var snekker, moren var husmor og lille May-Britt \u2013 hun ble utforskeren.", "\u2013 Jeg var ekstremt nysgjerrig p\u00e5 folk og fe og lurte mye p\u00e5 hvorfor dyra gjorde det de gjorde, hva det var som styrte dem, forteller May-Britt.", "Om May-Britt er det blitt sagt at hun ble f\u00f8dt med et forst\u00f8rrelsesglass i h\u00e5nden. Hun studerte adferd f\u00f8r hun ante hva det var for noe.", "\u2013 Vi hadde ikke penger til \u00e5 dra p\u00e5 sommerferie, s\u00e5 jeg var mye alene. Og da hadde jeg veldig mye tid til \u00e5 observere b\u00e5de dyr og folk. Vi sluttet med sauer da jeg var tre-fire \u00e5r. Men onkelen min var fisker og tok med seg b\u00e5de fisk og fugl og oter hjem som jeg kunne f\u00e5 hilse p\u00e5. Og bare det \u00e5 kunne springe og leike seg hele tiden, v\u00e6re n\u00e6r dyrene!", "May-Britt blir p\u00e5takelig myk i stemmen n\u00e5r hun snakker om hjemplassen.", "\u2013 Bare det \u00e5 se sj\u00f8en hver dag. \u00c5, det var s\u00e5 vakkert!", "Men for en ungdom ble det for trangt. Det var s\u00e5 mye annet, for dem begge. Vitebegj\u00e6ret f\u00f8rte dem s\u00f8rover, til hovedstaden.", "\u2013 Dr\u00f8mmen om utdannelse og forst\u00e5elsen av viktigheten av \u00e5 satse p\u00e5 en egen karriere, kommer fra foreldrene mine. Jeg kommer fra en veldig ambisi\u00f8s familie med store dr\u00f8mmer, men begrensede ressurser. Mamma ville gjerne bli lege, men klarte ikke \u00e5 finansiere en utdannelse. S\u00e5 den dagen jeg begynte p\u00e5 universitetet, var en stor dag for henne, sier May-Britt, som mistet begge foreldrene i ung alder.", "\u2013 Ingen av oss kommer fra familier hvor noen i den n\u00e6rmeste familie eller omgangskrets hadde g\u00e5tt p\u00e5 universitetet f\u00f8r.", "\u2013 Det kan h\u00f8res ut som en ulempe, men jeg tror faktisk det hadde sine fordeler; man l\u00e6rer \u00e5 gj\u00f8re ting p\u00e5 andre m\u00e5ter og g\u00e5 sine egne veier, legger Edvard til.", "Og kanskje var det skjebnen som s\u00f8rget for at den viltre utejenta m\u00f8tte den beskjedne innegutten. Ikke helt \u00e5penbart to alen av samme stykke, bortsett fra intelligensen, vitebegj\u00e6ret og ambisjonene. Men et par ble de, b\u00e5de i hjerter og i hjerner. Og dermed begynte May-Britt likevel ikke p\u00e5 tannlegeh\u00f8yskolen sammen med sin forrige kj\u00e6reste.", "\u2013 Han var ikke ambisi\u00f8s nok. Hahaha!!!", "Og Edvard la bort planene om \u00e5 bli kjernefysiker.", "\u2013 Jeg var interessert i kjernefysikk, element\u00e6rpartikkelfysikk og biokjemi. Jeg begynte p\u00e5 et grunnkurs i uorganisk kjemi p\u00e5 universitetet, men syntes fagfeltet var d\u00f8nn kjedelig, forteller han forn\u00f8yd. For det som i stedet skjedde, var at de to, som ikke s\u00e5 lenge etter skulle bli ekteparet", "Moser, i stedet begynte sammen p\u00e5 psykologi.", "Og det er n\u00e5 de starter forberedelsene til Den store reisen. Ikke p\u00e5 studentkroene i Oslo hvor deres medstudenter spanderte et betydelig antall hjerneceller p\u00e5 vin, sang og lystige netter, men p\u00e5 laben. I en tid hvor det enn\u00e5 ikke fantes noen metoder for hvordan man kunne koble fysiologi og psykologi, og nevrofag enn\u00e5 ikke eksisterte, ble May-Britt og Edvard \u00abfagfrelst\u00bb i hjernens hemmeligheter.", "\u2013Vi var de der traurige studentene som sirklet rundt professorene og sa \u00abkan dere hjelpe oss,v\u00e6r s\u00e5 snill!\u00bb, sier May-Britt. Med disiplin, intelligens og en brennende nysgjerrighet staket de ut sin egen vei.", "\u2013 Vi var nok litt utskudd, for de fleste andre skulle bli kliniske psykologer, konstaterer Edvard om tiden da de to var vanlige psykologistudenter p\u00e5 dagtid, mens de \u00abbodde\u00bb i laben p\u00e5 kveldene. For sunnm\u00f8ringene May-Britt og Edvard hadde v\u00e6rt standhaftige nok til \u00e5 f\u00e5 innpass hos den anerkjente hjerneforskeren Per Andersen ved Universitetet i Oslo, selv om han egentlig ikke hadde noe s\u00e6rlig til overs for psykologistudenter. Og dessuten hadde full lab.", "\u2013 Men han forsto ikke at han hadde med sunnm\u00f8ringer \u00e5 gj\u00f8re! Jo st\u00f8rre utfordringer vi f\u00e5r, jo mer klamrer vi oss fast og skal l\u00f8se det. Hahaha, jeg tror han ble sjokkert, skratter May-Britt. Men laben m\u00e5tte de bygge selv. Det var nybrottsarbeid; alt m\u00e5tte de bygge opp fra bunnen av.", "\u2013 Det var et ganske ambisi\u00f8st prosjekt, s\u00e5 det var greit \u00e5 v\u00e6re to om det, konstaterer Edvard.", "Ettertiden har vist at nettopp dette var en usedvanlig god id\u00e9, for de har holdt fast ved den i tretti \u00e5r. Og n\u00e5 skal de motta den st\u00f8rste anerkjennelsen av dem alle, som hjerneforskningens st\u00f8rste stjerner.", "Men s\u00e5nn var langt fra de f\u00f8rste magre \u00e5rene da de jobbet b\u00e5de dag og natt og ble sm\u00e5barnsforeldre p\u00e5 toppen av det hele. Fem dager gammel var Isabel med i laben f\u00f8rste gang. Man m\u00e5 jo undres hva slags personlighet som beh\u00f8ves for \u00e5 oppn\u00e5 resultater i en s\u00e5 dedikert og langsiktig jobbing.", "\u2013 Man m\u00e5 v\u00e6re sunnm\u00f8ring! Haha! Men jeg er halvt tr\u00f8nder alts\u00e5 ..., p\u00e5peker", "May-Britt, mens den sindige tysk\u00e6ttede Edvard f\u00f8yer til at man nok b\u00f8r ha b\u00e5de t\u00e5lmodighet, mot og kreativitet, t\u00f8rre \u00e5 feile.", "\u2013 Og s\u00e5 m\u00e5 man v\u00e6re innstilt p\u00e5 \u00e5 ofre en god del for \u00e5 n\u00e5 m\u00e5let, sier Edvard.", "\u2013 Man m\u00e5 v\u00e6re \u00abstirri\u00bb, legger May-Britt til p\u00e5 sunnm\u00f8rsk.", "\u2013 Ikke gi opp. Vil du noe, kj\u00f8rer du p\u00e5, jobber beinhardt mot et m\u00e5l som du ikke engang vet om du n\u00e5r. Selv ofret Moserne s\u00e5 mye at de ble kalt inn p\u00e5 teppet p\u00e5 ligningskontoret.", "\u2013 En periode hadde vi ikke penger, vi fikk litt mat her og der og overlevde p\u00e5 det. Men siden vi gikk uten l\u00f8nn, trodde ligningsvesenet at vi drev med luguber virksomhet, forteller May-Britt og setter i en latter s\u00e5 hun nesten detter av stolen.", "\u2013 Det var jo ikke mulig at vi kunne leve av det, s\u00e5 de mente vi m\u00e5tte ha noen hemmelige penger i banken, humrer Edvard i minne om de magre tidene som etter hvert bar frukter i form av hvert sitt doktorgradsstipend. Men som alts\u00e5 var uten et hemmelig dobbeltliv i mafiabransjen.", "\u2013 Nei, vi er visst veldig kjedelige s\u00e5nn!", "Resultatene av livet de har levd, har imidlertid v\u00e6rt spennende nok. Arbeidet med \u00e5 kartlegge stedsansen og hukommelsen vil v\u00e6re viktig i kampen mot alzheimer og andre hjernerelaterte sykdommer, som if\u00f8lge Edvard best\u00e5r av en tredjedel av alle verdens sykdommer. I s\u00e5 m\u00e5te kan forskningen deres f\u00e5 betydning for hele menneskeheten.", "\u2013 Tenker dere p\u00e5 slike ting?", "\u2013 Av og til, men ikke veldig mye. Men det er klart \u2013 \u00e5 f\u00e5 Nobelprisen er s\u00e5nt som blir husket i femti eller hundre \u00e5r. S\u00e5 det er jo litt stort da, sier Edvard beskjedent, mens May-Britt kommer p\u00e5 et dikt hun nylig fikk fra India.", "\u2013 De skrev at de likte s\u00e5 godt smilet mitt, for jeg smilte til hele verden. Og at den forskningen vi gj\u00f8r, ogs\u00e5 er for hele verden. Det var veldig s\u00f8tt.", "Men det har v\u00e6rt en lang vei, skapt av sterk vilje, enorm utholdenhet og milliarder av museskritt.", "Og den startet i Trondheim.", "\u00c5ret er 1996. De har disputert i Oslo og v\u00e6rt i Edinburgh og London, hvor John O\u2019Keefe (som de n\u00e5 deler Nobelprisen med) har l\u00e6rt dem \u00e5 m\u00e5le aktiviteten til enkeltceller i hjernen. N\u00e5 lander de i Trondheim, kommer til et tomt bomberom p\u00e5 det gamle universitetet og har en plan om \u00e5 bygge opp en lab for rottefors\u00f8kene sine.", "\u2013 Vi hadde jo allerede bygd en lab i Oslo for masteroppgaven, s\u00e5 p\u00e5 det feltet var vi erfarne. Dette kunne vi!", "Men selv om velviljen fra universitetet var stor, og de fikk en \u00f8konomisk startpakke, var det f\u00e5 ressurser \u00e5 bygge p\u00e5 i starten. De m\u00e5tte selv vaske rottebur, reparere kabler og f\u00e5 alt det praktiske til \u00e5 fungere. Men de var i gang. I 1998 publiserte de sine f\u00f8rste resultater, og i 2002 kom den f\u00f8rste st\u00f8rre artikkelen om hjernens stedsans i anerkjente Science. Siden har museskrittene blitt til sjumilssteg. Da de lokaliserte gridcellenes nettverk og dermed oppdaget stedsansen, var det en nyhet som slo pusten ut av en hel verden av forskere. Det var stedsansen som viste veien, som var den STORE oppdagelsen.", "\u2013 Det \u00e5ret, i 2005, var jeg spurt om \u00e5 gi en plenumsforelesning p\u00e5 forskerkonferansen Society for Neuroscience, som samler alle verdens hjerneforskere, nesten 35 000 deltakere. P\u00e5 det tidspunktet var resultatene enn\u00e5 ikke presentert. Det var rundt 10 000 til stede i forelesningssalen. Hele salen fikk hakeslipp.", "Edvard smiler ved tanken p\u00e5 det som m\u00e5 ha v\u00e6rt en temmelig tilfredsstillende opplevelse.", "\u2013 10 000 hjerneforskere fikk hakeslipp?", "\u2013 Ja, det var god timing, konstaterer han.", "S\u00e5nn kan man ogs\u00e5 si det.", "\u2013 Men hvordan var f\u00f8lelsen f\u00f8rste gang dere inns\u00e5 at dere virkelig hadde oppdaget noe stort?", "\u2013 Den f\u00f8lelsen strakk seg vel over et halvt til ett \u00e5r, hvor vi skj\u00f8nte mer og mer. Det ble klart for oss at dette var dundrende viktig. Vi visste det ville bli sensasjon, men hvor mye, det visste vi ikke, forteller Edvard. May-Britt husker godt noen av de euforiske stundene.", "\u2013Vi hadde perioder da vi svevde! Et sveve\u00f8yeblikk jeg husker godt, var en l\u00f8rdag. Jeg hadde g\u00e5tt lenge og mast p\u00e5 en programmerer om \u00e5 f\u00e5 ferdig et program, for jeg hadde s\u00e5 lyst til \u00e5 se gittercellene bedre. Og denne l\u00f8rdagen sa han: \u00abOk, du kan f\u00e5 pr\u00f8ve det\u00bb. Og s\u00e5 kj\u00f8rte jeg analysene og s\u00e5 disse vakre regelmessige m\u00f8nstrene p\u00e5 skjermen og tenkte bare: \u00abWHAT! Det g\u00e5r ikke an!\u00bb S\u00e5 jeg kj\u00f8rte all verdens andre typer celler, men det var kun gittercellene som ga m\u00f8nsteret, og da var det wow \u2013 for da var det ikke en \u00abbug\u00bb, men virkelig. Virkelig!", "Siden har det v\u00e6rt full fart. Senter for fremragende forskning var de blitt allerede i 2002 og kunne dermed forske under et langtidsperspektiv p\u00e5 ti \u00e5r. I 2007 blir de ogs\u00e5 et Kavli-institutt, som ett av fire innen hjerneforskning i verden. Og for to \u00e5r siden f\u00e5r de tildelt midler til et nytt Senter for fremragende forskning og flyttet inn i nye lokaler p\u00e5 \u00d8ya med det som trolig er den st\u00f8rste laben i verden for nettverksstudier av hjernen.", "\u2013Det var g\u00f8y med de sv\u00e6re konferansene i USA, vi gikk fra \u00e5 ha en bitteliten poster til \u00e5 f\u00e5 \u00abThe Moser row\u00bb med masse k\u00f8, forteller May-Britt.", "Det hele har g\u00e5tt i hurtigtogsfart. Men at det skulle bli s\u00e5 g\u00f8y s\u00e5 raskt, at de skulle bli nobelprisvinnere i 2014, det overgikk til og med Mosernes evne til \u00e5 se fremtidige resultater komme. Nobelpris? Ikke akkurat et tema.", "\u2013 Nei ..., denne forskningen vil holde oss i aktivitet s\u00e5 lenge vi lever.", "Det var det ekteparet sa, da vi i 2012 bes\u00f8kte dem hjemme p\u00e5 V\u00e6retr\u00f8a, der de i sitt store lyse kj\u00f8kken med en fantastisk panoramautsikt over Trondheimsfjorden kunne fortelle at ved dette kj\u00f8kkenbordet hadde b\u00e5de Jim Watson og Eric Kandel en gang sittet. Nobelprisvinnere!", "De syntes det var ganske stas, Moserne, akkurat det der.", "\u2013 Det er mindre enn tre \u00e5r siden. Og n\u00e5 vil det sitte Nobelprisvinnere ved frokostbordet her hver eneste dag. Har det g\u00e5tt helt opp for dere?", "\u2013 Nei! De svarer faktisk i kor.", "\u2013 Og jeg tror ikke det skal g\u00e5 helt opp for oss heller, mener May-Britt.", "\u2013 Nei. Jeg tror nok vi er de samme som vi var f\u00f8r, sier Edvard.", "For selv om forskningen deres har gitt dem en god porsjon priser opp gjennom \u00e5rene, har de aldri \u00abtatt av\u00bb, if\u00f8lge de to d\u00f8trene som praktisk talt har tilbrakt barndommen i laboratoriet. Parallelt med at Mosers hjerneforskning har vokst seg inn i verdenstoppen, har ogs\u00e5 d\u00f8trene Isabel (23) og Ailin (19) vokst opp og flyttet ut av redet, hvor de opp gjennom \u00e5rene har sittet med foreldrene i andre etasjes \u00abrelaxavdeling\u00bb med dype stoler, havutsikt og dvd-spiller. Og hvor de i kjelleren hentet familiens husrotter ut av sine luksusbur med lekeapparater og hengek\u00f8yer og lekt og kost med dem. N\u00e5r de da ikke har v\u00e6rt med \u00abi kofferten\u00bb p\u00e5 forskerkonferanser og foredrag verden rundt.", "\u2013 Vi har nok ikke v\u00e6rt en helt vanlig familie. Vi har ikke v\u00e6rt flinke til \u00e5 kj\u00f8re jentene p\u00e5 fotballtrening og h\u00e5ndballtrening og de greiene der, men vi har tatt dem med rundt om i verden, s\u00e5 de har f\u00e5tt sine opplevelser p\u00e5 en annen m\u00e5te, sier Edvard.", "\u2013 Ja, jeg klarte ikke \u00e5 dra fra jentene, s\u00e5 de var med oss over alt. Jeg husker Ailin spurte som seks- eller sju\u00e5ring: \u00abHvorfor har egentlig ikke vi v\u00e6rt p\u00e5 P\u00e5ske\u00f8ya enn\u00e5?\u00bb, minnes May-Britt.", "Og n\u00e5r man snakker om sola, der kommer jentene innom i hui og hast, slik at vi f\u00e5r et familiebilde av det som sannsynligvis er byens smarteste familie. De har f\u00e5tt med seg litt av hvert, d\u00f8trene, av verdens natur og kultur. Men hva har v\u00e6rt det viktigste \u00e5 videref\u00f8re til dem?", "\u2013 At man skal finne noe man er glad i og som betyr noe for deg. Og \u2013 hvis du f\u00f8rst vil noe, s\u00e5 jobber du hardt for \u00e5 n\u00e5 m\u00e5let, sier May-Britt.", "\u2013 Alt er mulig \u2013 til og med nobelpris?", "\u2013 Ja."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "250a14c15fe5d2685b932db78005213cf608eff6534246363884823c769aad1b"}, {"field": "createtime", "value": "2016-01-31T18:00:51.000Z"}, {"field": "description", "value": "De har sett skilpaddene p\u00e5 Galapagos, utforsket regnskogen i Amazonas og forlovet seg p\u00e5 Kilimanjaro. Men deres st\u00f8rste reise har v\u00e6rt innover i hjernens irrganger. Det de fant der, ga dem Nobelprisen. Gringos!!!"}, {"field": "dominantimage", "value": "http://www.adressa.no/pluss/magasin/article12091640.ece/7l0vcr/ALTERNATES/w980-default/IMG_20141028_RichardSage_1_1_5U69CHT.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c52794e67d205bfe8ce45da58b8c8ff8a94ef1a.jpg?598ade17"}, {"field": "dominantthumbnaildimensions", "value": "300x169"}, {"field": "heading", "value": ["Den store reisen -adressa.no", "En gutt og ei jente", "Edvard av presteslekt", "May-Britt dyregod", "Par i hjerter", "Utskudd i Oslo", "Mistenkt for lyssky aff\u00e6rer", "Mus i sjumilsst\u00f8vler", "Nobel til frokost", "En hjernefamilie"]}, {"field": "id", "value": "3c52794e67d205bfe8ce45da58b8c8ff8a94ef1a"}, {"field": "keyword", "value": ["Edvard Moser", "May-Britt Moser", "Forskning", "NTNU", "Ukeadressa"]}, {"field": "keywords", "value": "Edvard Moser,May-Britt Moser,Forskning,NTNU,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-company", "value": "galapagos"}, {"field": "kw-concept", "value": ["jente", "familie", "forske", "fremragende forskning", "hjernen", "verden", "dag", "lab", "stede", "levd", "\u00e5ret", "nobelpris", "vei"]}, {"field": "kw-entity", "value": ["moserne", "p\u00e5ske\u00f8ya", "\u00f8ya", "society for neuroscience", "senter", "harams\u00f8y", "vestre orgel", "moser", "kavli", "nobelprisvinnere", "may-britt og edvard moser", "keefe", "nobelprisen", "ailin", "per andersen", "edinburgh og london", "ute", "the moser", "kilimanjaro", "jim watson og eric kandel", "science", "v\u00e6retr\u00f8a", "universitetet", "may-britt og edvard", "les ukeadressa"]}, {"field": "kw-location", "value": ["stockholm", "hareid", "trondheim", "india", "norge", "trondheimsfjorden", "oslo", "sunnm\u00f8re", "ulsteinvik", "isabel", "amazonas", "ecuador", "fosnav\u00e5g"]}, {"field": "kw-pageclass", "value": "article"}, {"field": "kw-person", "value": ["eric kandel", "edvard moser", "eduard moser", "john o", "jim watson", "may-britt moser", "karl johan", "ronja r\u00f8verdatter"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12091640.ece/7l0vcr/ALTERNATES/w980-default/IMG_20141028_RichardSage_1_1_5U69CHT.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den store reisen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/31/Den-store-reisen-12091645.ece"}, {"field": "pageclass", "value": ["article"]}, {"field": "publishtime", "value": "2016-01-31T07:19:44.000Z"}, {"field": "recs-articleid", "value": "12091645"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-31T07:19:44.000Z"}, {"field": "recs-rawtitle", "value": "Den store reisen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "De har sett skilpaddene p\u00e5 Galapagos, utforsket regnskogen i Amazonas og forlovet seg p\u00e5 Kilimanjaro. Men deres st\u00f8rste reise har v\u00e6rt innover i hjernens irrganger. Det de fant der, ga dem Nobelprisen. Gringos!!!"}, {"field": "thumbnail", "value": "http://content-thumbnail.cxpublic.com/content/thumbnail200x150/3c52794e67d205bfe8ce45da58b8c8ff8a94ef1a.jpg?598ade17"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-09T10:04:07.000Z"}, {"field": "title", "value": "Reisen deres mot Nobelprisen"}, {"field": "url", "value": "http://www.adressa.no/pluss/magasin/2016/01/31/Den-store-reisen-12091645.ece"}, {"field": "urlhash", "value": "3c52794e67d205bfe8ce45da58b8c8ff8a94ef1a"}], "score": 0.4013946, "siteId": "9222270286501375973", "id": "3c52794e67d205bfe8ce45da58b8c8ff8a94ef1a"}

