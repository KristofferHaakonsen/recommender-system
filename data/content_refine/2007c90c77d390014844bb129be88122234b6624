{"fields": [{"field": "modifiedtime", "type": "time", "value": "2015-06-24T11:46:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise", "jonas nilsson"]}, {"field": "body", "value": ["Kim bar p\u00e5 en fryktelig hemmelighet. Da 18-\u00e5ringen s\u00f8kte hjelp, klarte ikke helsevesenet \u00e5 gi den. Helsetilsynet mener behandlingen av Kim var uforsvarlig.", "En baby skriker p\u00e5 f\u00f8deavdelingen p\u00e5 Orkdal sykehus en januardag i 1993. M\u00f8drene ser p\u00e5 hverandre, og lurer p\u00e5 hvem sin det er. S\u00e5 skriker Kim, og alle m\u00f8drene ser p\u00e5 Grethe. Moren til babyen med den spesielle lyden.", "Hun har v\u00e6rt den stille av dem, men s\u00e5 l\u00f8sner det. Moren sitter alene p\u00e5 stolen, med havet rett ut, hun ser ingen, hun beskriver et liv. F\u00f8rst n\u00f8kternt og lavt, s\u00e5 lattermildt og h\u00f8yt. Faren Knut og stores\u00f8ster Camilla h\u00f8rer etter, og fyller p\u00e5, n\u00e5r hun forteller frem den 194 cm h\u00f8ye 18-\u00e5ringen, med det blonde h\u00e5ret og de overbevisende smilehullene.", "Kim er seks\u00e5ringen som i stedet for \u00e5 la seg skremme av skuespilleren som spiller sj\u00f8r\u00f8ver, river til seg sverdet, og blir med som sj\u00f8r\u00f8ver i forestillingen selv. Kim er 14-\u00e5ringen som ivrig deltar p\u00e5 samtlige samlinger for kirkelig konfirmasjon. F\u00f8r han kommer hjem og sier at n\u00e5 har han sjekket det ut, og \u00e5 konfirmere seg i kirka skal han i hvert fall ikke gj\u00f8re. Kim er 16-\u00e5ringen venninnene tyr til da de mister en n\u00e6r venninne i en bilulykke p\u00e5 Hitra. Kim er spilloppmakeren, klassens klovn, gutten med alle innfallene. Han er ten\u00e5ringen som masserer de slitne f\u00f8ttene til moren. Som ser folkene rundt seg, og som ikke er redd for \u00e5 fortelle familien at han elsker dem.", "Men han b\u00e6rer p\u00e5 en hemmelighet verken moren Grethe, faren Knut eller stores\u00f8ster Camilla vet noe om.", "Foran dem p\u00e5 bordet i huset p\u00e5 Hitra ligger Helsetilsynets konklusjon, i brevs form, svart p\u00e5 hvitt. De er ikke sikre p\u00e5 om de har sett det f\u00f8r. Alt gikk i ett den v\u00e5ren for tre \u00e5r siden, de husker ikke s\u00e5 mye.", "\u00abOrkdal Distriktspsykiatriske senter har ikke gitt pasienten forsvarlig helsehjelp og s\u00e5ledes brutt spesialisthelsetjenesteloven \u00a7 2-2\u00bb , st\u00e5r det. Det er en alvorlig konklusjon. Helsetilsynet er sterkt kritisk til behandlingen av Kim, p\u00e5 en rekke punkter.", "Det f\u00f8rste punktet handler om medisinering: At Kim fikk nye medikamenter, og s\u00e5 fikk skrive seg ut, uten oppf\u00f8lging, uten at familie eller kommunehelsetjeneste ble varslet. \u00abPasienten ble informert om ubehagelige somatiske bivirkninger som kvalme og hodepine, og at det kunne ta flere uker f\u00f8r full effekt kom. Pasienten ble ikke informert om at han kunne oppleve bivirkninger som selvmordsrelatert adferd, opposisjonell adferd og sinne.\u00bb", "Videre: \u00ab ... dersom man likevel velger \u00e5 foreskrive medikamentet, skal pasienten overv\u00e5kes n\u00f8ye med hensyn til selvmordsadferd. Avdelingen selv ville ikke kunne f\u00f8lge med p\u00e5 pasientens reaksjon p\u00e5 medisineringen, og s\u00f8rget derfor ikke for den anbefalte overv\u00e5kningen etter oppstart av antidepressiv medikasjon. Statens helsetilsyn finner at dette ikke er i tr\u00e5d med forsvarlighetskravet,\u00bb st\u00e5r det ogs\u00e5.", "Grethe ser opp, reiser seg fra pinnestolen, virrer, fanger blikket til mannen sin som sitter i sofaen.", "Knut m\u00f8ter blikket til sin kone, og rydder putene vekk p\u00e5 et \u00f8yeblikk. Hun tar retning sofaen, g\u00e5r som i blinde mot mannens armkrok, mens hun snakker. Hun griper h\u00e5nda til datteren og knuger den. Hun gr\u00e5ter n\u00e5r hun sier at hun har levd i en boble i tre \u00e5r. Inne i den bobla har tr\u00f8sten v\u00e6rt at Kim tok valget selv. At det var dette han ville. Hun sier at hun n\u00e5 skj\u00f8nner at det kanskje ikke var slik. At det var opptrappingen av medisinene som gjorde at han fikk en impuls til \u00e5 ta livet sitt. Mannen holder henne hardt. Hun ser p\u00e5 han og sp\u00f8r fortvilet: Hva skal n\u00e5 v\u00e6re tr\u00f8sten min?", "Det er mai 2010. Fire glade kropper ser opp p\u00e5 fotografen. Far Knut har bart, mor Grethe er sommerbrun, stores\u00f8ster Camilla glitrer av utreisespenning, mens Kim m\u00e5 b\u00f8ye hodet lett bak for i det hele tatt \u00e5 f\u00e5 plass p\u00e5 bildet.", "Dagen er helt spesiell. De har i all hast bestilt time til fotografen, for begge barna skal forlate redet. 17 \u00e5r gamle Kim skal reise som utvekslingsstudent til USA. Camilla har forelsket seg i kinesisk og st\u00e5r p\u00e5 farten til Taiwan der hun skal bo og studere i to \u00e5r.", "Noen dager tidligere har Kim betrodd seg til Camilla. Han har fortalt at han er deprimert. Og at det er derfor han vil reise, han tror det vil bli bedre \u00e5 dra vekk. Grete og Knut aner ikke noe om dette. Og Camilla tar det heller ikke veldig alvorlig. Da.", "Nederst i hj\u00f8rnet p\u00e5 familiebildet fra denne siste dagen de alle var sammen, er det lagt inn et lite bilde i farger. To vakre mennesker, pyntet til ball p\u00e5 avslutningen p\u00e5 high school i USA. Kim og jenta hans. Bildet var tatt f\u00f8r han hadde betrodd seg til kj\u00e6resten om hemmeligheten. Etterp\u00e5 ble det slutt.", "Camilla er i Taiwan da hun plutselig h\u00f8rer den kjente ringetonen fra Skype. Det er Kim. De har ikke hatt kontakt p\u00e5 lang tid. Camilla blir bekymret. Med god grunn. Kim er helt ute av seg. Camilla har aldri sett han s\u00e5nn. Han sier han m\u00e5 hjem. N\u00e5! Camilla tenker noe hun aldri har tenkt f\u00f8r, at Kim kan komme til \u00e5 ta livet av seg. Hun sier han ikke m\u00e5 finne p\u00e5 noe dumt. Han svarer at det kommer han aldri til \u00e5 gj\u00f8re.", "Camilla f\u00e5r tak i foreldrene og forklarer hvor alvorlig situasjonen er. At de m\u00e5 f\u00e5 hjem Kim med en gang. Fem dager senere er Kim i Norge. Det er Knut som henter p\u00e5 V\u00e6rnes. Krisen er tilsynelatende over. Kim er glad, helt som vanlig.", "Men alt er ikke som vanlig. Kim \u00f8nsker \u00e5 fortsette andre\u00e5ret p\u00e5 videreg\u00e5ende hjemme p\u00e5 Hitra, men det f\u00e5r han ikke lov til. Det er for seint p\u00e5 \u00e5ret, blir det sagt. Dermed blir han litt utenfor, ogs\u00e5 sosialt. Han sitter mye hjemme, p\u00e5 rommet p\u00e5 loftet med pc'n. Tomme snusesker st\u00e5r enn\u00e5 stablet ved skjermen, Skruf. I h\u00f8yre skuff ligger studiekortet fra Iowa. Han har klippet det opp, hakket det n\u00e6rmest i stykker. Portrettet av Kim er som en taggete, laminert blomst.", "Kim er \u00e5pen p\u00e5 at han sliter. Hjemme kan han si at de nok vil ha det bedre uten han. Men han vil ha hjelp. Gutten, som s\u00e5 vidt er fylt 18 \u00e5r, g\u00e5r selv til fastlegen og forteller om problemene sine. At han er plaget av tanker som han ikke slipper unna. Legen tar Kim p\u00e5 alvor. Han foresl\u00e5r \u00e5 legge han inn p\u00e5 \u00d8stmarka. Kim drar ned til faren, som venter, og sp\u00f8r hva Knut synes han skal gj\u00f8re. Faren sier han synes at han skal. Kim er enig, det var det han ogs\u00e5 hadde tenkt. Sammen drar de til \u00d8stmarka, og faren og moren er med n\u00e5r Kim skrives inn.", "Psykologen som er Kims behandler, konkluderer med h\u00f8y fare for selvmord, men ikke akutt risiko. Han blir satt p\u00e5 intervalltilsyn hver annen time, og vanlig tilsyn p\u00e5 natt.", "Noe viktig hadde skjedd rett f\u00f8r Kim velger \u00e5 legge seg inn p\u00e5 \u00d8stmarka. Plutselig en dag forsvinner han. Faren ringer igjen og igjen, men f\u00e5r ikke svar. Endelig ringer Kim tilbake. Han er ved en fjellovergang som er stengt, han er fortvilet, han vil over. Han sier han m\u00e5 over for \u00e5 drepe mannen som har misbrukt hans egen stores\u00f8ster. Bare slik kan de alle f\u00e5 fred. Siden fjellet er stengt klarer Knut \u00e5 overtale s\u00f8nnen til \u00e5 komme hjem igjen. Knut tenker at det er rart at Kim reagerer s\u00e5 sterkt n\u00e5. Det er flere \u00e5r siden mannen ble d\u00f8mt for overgrepene mot datteren.", "Etter tre dager p\u00e5 \u00d8stmarka er Kim overf\u00f8rt til Orkdal DPS. Der konkluderer de med at han har en dyp depresjon. Psykologen mener det er n\u00f8dvendig med innleggelse, samt psykoterapeutisk og medikamentell behandling. Det m\u00e5 en grundig utredning til for \u00e5 f\u00e5 klarlagt hans depressive symptomer og risikofaktorer knyttet til suicidalitet. Det m\u00e5 gj\u00f8res en medisinsk vurdering for eventuell medikamentell behandling, st\u00e5r det i Helsetilsynets gjennomgang.", "Familien har bestilt og planlagt en ferietur til Florida, og Kim \u00f8nsker fortsatt \u00e5 v\u00e6re med. Dette blir vurdert av behandlingsteamet, og siden Kim er i bedring, f\u00e5r han dra. Det blir planlagt en ny 14 dagers innleggelse rett etter tilbakekomst fra USA. \u00abVed utskrivelse ble pasienten vurdert til \u00e5 v\u00e6re i lav risiko for suicid, noe pasienten selv bekreftet\u00bb , heter det.", "Kim tar med seg en venn til USA og drar sammen med foreldrene. Han har nylig f\u00e5tt sertifikat og de to vennene reiser rundt, ogs\u00e5 p\u00e5 egen h\u00e5nd. De nyter varmen. Kj\u00f8rer vannscooter. Kim f\u00e5r tegnet portrettet sitt av en tegner p\u00e5 gata. S\u00f8nnen sier til foreldrene at han har det bra. Men han sier ogs\u00e5 at han er stresset. At han har tanker i hodet som kverner, kverner. Samme dag som de kommer hjem, l\u00f8rdag 24. april 2011, \u00e9n dag tidligere enn planlagt, st\u00e5r Kim p\u00e5 d\u00f8ra til Orkdal DPS. Han vil ha st\u00f8rre dose medisin s\u00e5 snart som mulig.", "Men allerede to dager senere informerer Kim psykologen om at han vil skrive seg ut. Psykologen fors\u00f8ker \u00e5 overtale han til \u00e5 bli, men \u00abKim ville v\u00e6re herre over eget liv\u00bb, st\u00e5r det i rapporten fra Helsetilsynet. Psykologen tilbyr da polikliniske samtaler to ganger i uken. Kim m\u00f8ter til samtaler to dager senere, og m\u00f8ter ogs\u00e5 til neste samtale, 3. mai. Den 5. mai kl. 13 har han ny time, men m\u00f8ter ikke. Psykologen ringer og Kim sier han har forsovet seg. Psykologen sier til Helsetilsynet at han hadde en god f\u00f8lelse av behandlingen av Kim da han snakket med han. Kim var forn\u00f8yd og gledet seg til grilling med venner dagen etter. Psykologen skulle n\u00e5 p\u00e5 ferie, og neste time ble satt til 19. mai, 14 dager senere. Det blir ikke journalf\u00f8rt at psykologen ringer Kim, og at han f\u00e5r ny time.", "Kim forteller selv foreldrene at han har skrevet seg ut, men at han hadde skrevet seg ut s\u00e5 tidlig som to dager etter innleggelsen, f\u00e5r de f\u00f8rst vite etter hans d\u00f8d. De tror han er hjemme bare p\u00e5 helgepermisjon, n\u00e5r de selv er hjemme. L\u00f8rdag 7. mai er han p\u00e5 fest. To venninner kommer hjem med han, han har drukket litt mye. S\u00f8ndag er han og ser fotballkamp p\u00e5 Fr\u00f8ya med gamle venner. Foreldrene tenker at han er i ferd med \u00e5 finne sitt gamle jeg. Trygt pendler de til jobbene sine s\u00f8ndag kveld.", "Tre minutter f\u00f8r midnatt mandag den 9. mai f\u00e5r Grethe en sms fra s\u00f8nnen: \u00abMamma, jeg er s\u00e5 glad i deg\u00bb.", "Dagen etter snakker Grethe tilfeldigvis Knut, og forteller at hun fikk en koselig sms fra Kim. Da sier Knut at det har han ogs\u00e5 f\u00e5tt. En likedan. De tenker det samme: Dette stemmer ikke. Grethe ringer sin far som bor i nabolaget og ber han sjekke.", "Det er tre \u00e5r siden n\u00e5. Camilla lar pekefingeren f\u00f8lge tatoveringen hun har p\u00e5 h\u00e5nden. Alle tre har de tatovert likedan. Kim, st\u00e5r det, med hans egen h\u00e5ndskrift, og navnet flyr med englevinger p\u00e5 h\u00e5nden. Camilla er taus n\u00e5r foreldrene i sofaen stiller de vanskelige sp\u00f8rsm\u00e5lene. Hvorfor oppmedisinere han, for s\u00e5 \u00e5 slippe han ut? Hvordan kunne de la det v\u00e6re 14 dager til neste time n\u00e5r han samtidig skulle overv\u00e5kes n\u00f8ye? Hvorfor fikk ikke vi vite, han var bare 18 \u00e5r?", "- Det var hans valg. Han stod for det han gjorde. Jeg vil for hans skyld at han ville det han gjorde, sier Grethe, f\u00f8r hun rister p\u00e5 hodet:", "-Men samtidig: Kim var den siste ungdommen i verden som ville forlatt oss p\u00e5 den m\u00e5ten. Han la seg frivillig inn for \u00e5 f\u00e5 hjelp. Han gikk frivillig inn i systemet. Og s\u00e5 d\u00f8de han. I hodet mitt vet jeg at dette er den sanne versjonen. Ikke det som har v\u00e6rt min boble, min tr\u00f8st, at han ville det selv. Det han ville selv var \u00e5 f\u00e5 hjelp. Det er trist \u00e5 tenke p\u00e5 at han d\u00f8de p\u00e5 den m\u00e5ten.", "Orkdal DPS har ikke et tilstrekkelig styringssystem for \u00e5 sikre forsvarlig medisinering , konkluderer Helsetilsynet.", "Ikke bare det. N\u00e5r verken familie eller kommunehelsetjeneste ble varslet er ogs\u00e5 \u00abden mangelfulle implementeringen av rutiner for utskrivning er et brudd p\u00e5 forsvarlighetskravet\u00bb . Helsetilsynet skriver at psykologen skulle ha journalf\u00f8rt sin siste samtale med Kim og gitt en vurdering av eventuelle beheov for oppf\u00f8lging av telefonkontakten.", "Og til slutt;", "Duskregn faller p\u00e5 de tre menneskene som h\u00e5nd i h\u00e5nd g\u00e5r de f\u00e5 skrittene fra huset ved havet til graven. En sterk enhet p\u00e5 tre. Som egentlig er fire.", "Etter hans d\u00f8d f\u00e5r de vite om hemmeligheten. Som han hadde betrodd til venner. Og til kj\u00e6resten i USA som gjorde det slutt da han fortalte. Foreldrene hadde tenkt tanken tidligere og spurt, allerede den gangen f\u00f8r rettssaken. Han hadde benektet det p\u00e5 det sterkeste. S\u00e5 var det likevel sant. At det ikke bare var Camilla som var et offer. Det var det Kim aldri klarte \u00e5 fortelle familien sin. Det var det han ville beskytte dem mot.", "Kim Eide, f\u00f8dt 25. januar 1993, ble innlagt St. Olavs Hospital, \u00d8stmarka, den 22. mars 2011 grunnet depresjons- og suicidalitetsproblematikk. Pasienten ble overf\u00f8rt fra \u00d8stmarka til Orkdal DPS, d\u00f8gnenheten, fredag 25. mars. Pasienten framsto nedstemt, men \u00f8nsket behandling\u00bb. I dette tilfellet forel\u00e5 det en intensjon om \u00e5 varsle prim\u00e6rhelsetjenesten om utskrivningen, men dette ble ikke gjort. Rutinene ble ikke fulgt. Da pasienten \u00f8nsket \u00e5 skrive seg ut, ble verken foreldre eller de kommunale helsetjenestene orientert om utskrivingen. Tatt i betraktning at pasienten nylig hadde v\u00e6rt deprimert og suicidal burde det v\u00e6rt etablert et bedre oppf\u00f8lgingstilbud til Kim. Statens helsetilsyn finner at den mangelfulle implementeringen av rutiner for utskrivning er et brudd p\u00e5 forsvarlighetskravet. Statens helsetilsyn finner at enkelte av de involverte akt\u00f8rene har handlet p\u00e5 en m\u00e5te som ikke er i tr\u00e5d med god praksis. De har imidlertid ikke funnet grunnlag for videre tilsynsmessig oppf\u00f8lging av det enkelte helsepersonell, da vi anser at det sentrale i denne hendelsen er virksomhetens ansvar for \u00e5 sikre forsvarlig helsehjelp. Statens helsetilsyn har merket seg at det foreligger til dels motstridende opplysninger fra de ansatte og ledelsen n\u00e5r det gjelder rutiner og prosedyrer. Denne hendelsen har bidratt til \u00e5 klargj\u00f8re at de ansatte i liten eller ingen grad er kjent med avdelingens prosedyrer for selvmordsforebygging, samhandling med p\u00e5r\u00f8rende, tiltak ved manglende oppm\u00f8te av pasienter og ved frav\u00e6r av behandler. Derfor finner Helsetilsynet at Orkdal DPS ogs\u00e5 har brutt internkontrollforskriften \u00a74. Dette inneb\u00e6rer en for h\u00f8y risiko for at pasienter f\u00e5r uforsvarlig behandling."]}, {"field": "category0", "value": "spesial"}, {"field": "contenthash", "value": "32858c05b3c5e2e0498458799683125eaf28f566d412fc30e24f02a3f83f7e18"}, {"field": "createtime", "value": "2017-05-02T10:33:54.000Z"}, {"field": "description", "value": "Kim Eide (18) fra Hitra tok sitt eget liv. Les historien hans her."}, {"field": "dominantimage", "value": "http://www.adressa.no/incoming/article9719297.ece/ALTERNATES/w980-default/kimEide06313421.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2007c90c77d390014844bb129be88122234b6624.jpg?597cc0b3"}, {"field": "dominantthumbnaildimensions", "value": "300x169"}, {"field": "heading", "value": ["Kim bar p\u00e5 en stor hemmelighet -adressa.no", "Hemmeligheten", "En alvorlig bivirkning", "Camilla visste", "Krisetelefon", "\u00d8nsker behandling", "Forsvinningen", "Drar til USA", "En god f\u00f8lelse", "Sitt gamle jeg", "Fortalte aldri", "H\u00f8y risiko for uforsvarlig behandling", "Hemmeligheten"]}, {"field": "id", "value": "2007c90c77d390014844bb129be88122234b6624"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "spesial"}, {"field": "kw-classification", "value": "law-government-and-politics"}, {"field": "kw-concept", "value": ["fare", "pasienten", "dager senere", "behandler", "helsetilsyn", "hjem", "dag", "psykologen", "helsetilsyn finner"]}, {"field": "kw-entity", "value": ["knut", "skype", "a. camilla", "grete og knut", "olavs hospital", "orkdal dps", "helsetilsynet", "distriktspsykiatriske", "\u00f8stmarka", "skruf", "grethe", "st. olavs hospital"]}, {"field": "kw-location", "value": ["v\u00e6rnes", "fr\u00f8ya", "iowa", "taiwan", "florida", "hitra", "norge", "kim"]}, {"field": "kw-pageclass", "value": "article"}, {"field": "kw-person", "value": ["kim eide", "a. kim"]}, {"field": "kw-taxonomy", "value": "spesial"}, {"field": "og-image", "value": "http://www.adressa.no/incoming/article9719297.ece/ALTERNATES/w980-default/kimEide06313421.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kim bar p\u00e5 en stor hemmelighet"}, {"field": "og-type", "value": "article"}, {"field": "og-url", "value": "http://www.adressa.no/spesial/article9695973.ece"}, {"field": "pageclass", "value": ["article"]}, {"field": "publishtime", "value": "2014-05-19T20:54:57.000Z"}, {"field": "recs-articleid", "value": "9695973"}, {"field": "recs-category-type", "value": "taxonomy"}, {"field": "recs-category0", "value": "taxonomy|spesial"}, {"field": "recs-publishtime", "value": "2014-05-19T20:54:57.000Z"}, {"field": "recs-rawtitle", "value": "Kim bar p\u00e5 en stor hemmelighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "spesial"}, {"field": "teaser", "value": "Kim Eide (18) fra Hitra tok sitt eget liv. Les historien hans her."}, {"field": "thumbnail", "value": "http://content-thumbnail.cxpublic.com/content/thumbnail200x150/2007c90c77d390014844bb129be88122234b6624.jpg?597cc0b3"}, {"field": "thumbnailfullheightdimensions", "value": "200x8733"}, {"field": "timestamp", "value": "2017-07-29T17:06:59.000Z"}, {"field": "title", "value": "Kim bar p\u00e5 en stor hemmelighet"}, {"field": "url", "value": "http://www.adressa.no/spesial/article9695973.ece"}, {"field": "urlhash", "value": "2007c90c77d390014844bb129be88122234b6624"}], "score": 0.6756749, "siteId": "9222270286501375973", "id": "2007c90c77d390014844bb129be88122234b6624"}

