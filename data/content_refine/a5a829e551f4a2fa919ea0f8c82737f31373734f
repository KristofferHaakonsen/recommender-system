{"fields": [{"field": "modifiedtime", "type": "time", "value": "2012-04-17T19:18:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For et par uker siden kom Daniel (27) hjem til Verdal etter en av de mest imponerende langturene noensinne med et elektrisk kj\u00f8ret\u00f8y: 1700 kilometer fra S\u00f8r-Tyskland via iskald norsk vinter til trivelige Tr\u00f8ndelag.", "- Ingen problemer, bare moro selv i 21 minusgrader! sier Daniel, som hadde f\u00f8lge i bilen av pappa Ulrich.", "Etappene mellom lading varierte fra \u00e5tte til tolv mil, men ladetiden p\u00e5 Daniels bil er uvanlig kort. Den kn\u00f8ttlille Twike-en er nemlig bilhistorie i Norge. Dette er den f\u00f8rste elbilen her til lands med litium-ion-batteri, med teknologi som vil revolusjonere b\u00e5de el- og hybridbiler i l\u00f8pet av f\u00e5 \u00e5r.", "Man kan vanskelig tenke seg et bedre kj\u00f8ret\u00f8y, hvis man mest vektlegger milj\u00f8 og helse. For det f\u00f8rste bruker Twike ytterst lite energi, for det andre kan noe av denne energien komme fra f\u00f8rer og passasjer. Begge har et pedalsett som oppfordrer til lystig tr\u00e5kking for trim og opptil 30 prosent \u00f8kt rekkevidde.", "Ogs\u00e5 p\u00e5 hum\u00f8rsiden scorer Twike godt. Daniel smiler bare han snakker om bilen, og smilet blir enda bredere n\u00e5r han tar plass i cockpiten, en blanding av sykkelpedaler, flydetaljer og elektronisk hi-tech. Smilet smitter, og snart sitter vi der begge to og gliser idet Daniel gir gass. Stille suser den snertne Twike-en av g\u00e5rde. Fem elektriske hestekrefter gir absolutt brukbar akselrasjon p\u00e5 det 280 kg lette kj\u00f8ret\u00f8yet, og snart er hastigheten 85 km/t.", "Komforten kan betegnes som brukbar. Sm\u00e5 hjul med h\u00f8yt lufttrykk triller lett, og det er viktig p\u00e5 denne bilen, men fj\u00e6ringen blir s\u00e5 som s\u00e5. Men setene er gode, og forresten merker man knapt manglende komfort n\u00e5r man har det s\u00e5 artig.", "- Folk snakker om at dette ikke er s\u00e5 mye til bil. Men jeg sammenligner den med sykkel, som jeg ivrig har brukt i alle \u00e5r. Da blir Twike en stor forbedring, samtidig som jeg fortsatt f\u00e5r tr\u00e5kketrimme. Dessuten liker jeg at den er billig i drift, er milj\u00f8vennlig og har avanserte tekniske l\u00f8sninger som peker fremover, sier Daniel.", "Han har brukt bilen nesten hver dag etter at han kom til Verdal med den. Den takler vinterveier bra, og manglende varmeapparat er ikke noe problem. Det er bare \u00e5 tr\u00e5kke litt ekstra, s\u00e5 blir det varmt nok. En defrostervifte fjerner dugg p\u00e5 rutene, og en liten parafinovn kan monteres om kulden skulle bli et problem. N\u00e5 har han begynt \u00e5 tenke p\u00e5 sommerens langturer.", "- Men elbiler m\u00e5 jo lades av og til?", "- Det gikk greit fra Tyskland og hit, s\u00e5 det ordner seg nok. Man finner alltids folk som synes det er spennende med et slikt kj\u00f8ret\u00f8y, og som gjerne spanderer en femkrone i str\u00f8m. Det blir mange trivelige treff p\u00e5 denne m\u00e5ten. Jeg fikk nei en eneste gang p\u00e5 langturen, og det var p\u00e5 en bensinstasjon i Tyskland, sier Daniel.", "Men han h\u00e5per p\u00e5 flere offentlige ladestasjoner i Tr\u00f8ndelag. Det finnes to i Trondheim, og han h\u00e5per det kommer en p\u00e5 Trondheim Lufthavn V\u00e6rnes. En god infrastruktur med ladestasjoner blir viktig for \u00e5 f\u00e5 flere til \u00e5 velge elbil, mener Daniel, som tror p\u00e5 elbiler med 30-40 mil rekkevidde mellom ladingene, og ladestasjoner som drives av solceller.", "Han mener bilismen er blitt for omfattende, men er likevel ingen milj\u00f8freak.", "- Hysteriet omkring klimaendringer og milj\u00f8 har g\u00e5tt for langt, og det er for mange med sterke meninger, men begrenset kunnskap og evne til \u00e5 se ting i sammenheng.", "Selv er han ekspert innenfor sveiseteknologi og jobber for offshoreindustrien p\u00e5 Verdal. Spennende det ogs\u00e5, men n\u00e5 for tiden er en liten trehjuls bil det mest spennende av alt."]}, {"field": "category0", "value": "bil"}, {"field": "contenthash", "value": "a7f2f3201aa624c451d8c88398d194bdc1035d2e4325cfdcc58c17e4fcad1ca0"}, {"field": "createtime", "value": "2017-03-04T18:42:16.000Z"}, {"field": "description", "value": "Dette er den virkelige milj\u00f8bilen. Daniel Zwicks lille Twike n\u00f8yer seg med en halv kilowatt-time p\u00e5 mila, hvis han tr\u00e5kker litt ekstra p\u00e5 pedalene. 50 \u00f8re mila!"}, {"field": "dominantimage", "value": "http://www.adressa.no/incoming/article1233439.ece5/ALTERNATES/w980-default/Sidetopp_Twike002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5a829e551f4a2fa919ea0f8c82737f31373734f.jpg?598488bc"}, {"field": "dominantthumbnaildimensions", "value": "300x169"}, {"field": "heading", "value": ["Bil for milj\u00f8, helse og  hum\u00f8r -adressa.no", "Milj\u00f8, helse og hum\u00f8r", "Bedre enn sykkel", "Spanderte str\u00f8m", "Ingen milj\u00f8freak"]}, {"field": "id", "value": "a5a829e551f4a2fa919ea0f8c82737f31373734f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["bil", "mil", "milj\u00f8"]}, {"field": "kw-entity", "value": ["s\u00f8r-tyskland", "ulrich", "twike"]}, {"field": "kw-location", "value": ["tr\u00f8ndelag", "verdal", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["daniel zwicks", "trondheim lufthavn v\u00e6rnes"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1233439.ece5/ALTERNATES/w980-default/Sidetopp_Twike002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bil for milj\u00f8, helse og hum\u00f8r"}, {"field": "og-type", "value": "article"}, {"field": "og-url", "value": "http://www.adressa.no/bil/article1024403.ece"}, {"field": "pageclass", "value": ["article"]}, {"field": "publishtime", "value": "2008-02-06T07:11:00.000Z"}, {"field": "recs-articleid", "value": "1697614"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-02-06T07:11:00.000Z"}, {"field": "recs-rawtitle", "value": "Bil for milj\u00f8, helse og hum\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Dette er den virkelige milj\u00f8bilen. Daniel Zwicks lille Twike n\u00f8yer seg med en halv kilowatt-time p\u00e5 mila, hvis han tr\u00e5kker litt ekstra p\u00e5 pedalene. 50 \u00f8re mila!"}, {"field": "thumbnail", "value": "http://content-thumbnail.cxpublic.com/content/thumbnail200x150/a5a829e551f4a2fa919ea0f8c82737f31373734f.jpg?598488bc"}, {"field": "thumbnailfullheightdimensions", "value": "200x1527"}, {"field": "timestamp", "value": "2017-08-04T14:46:20.000Z"}, {"field": "title", "value": "Bil for milj\u00f8, helse og hum\u00f8r"}, {"field": "url", "value": "http://www.adressa.no/bil/article1024403.ece"}, {"field": "urlhash", "value": "a5a829e551f4a2fa919ea0f8c82737f31373734f"}], "score": 0.7211856, "siteId": "9222270286501375973", "id": "a5a829e551f4a2fa919ea0f8c82737f31373734f"}

