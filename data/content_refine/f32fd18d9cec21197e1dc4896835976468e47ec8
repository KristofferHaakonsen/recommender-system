{"fields": [{"field": "modifiedtime", "type": "time", "value": "2012-04-17T22:20:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "egil m. opland"}, {"field": "body", "value": ["Saken oppdateres.", "Sauebonde Genie Tangney ser ut over et b\u00f8lgende teppe av s\u00f8yer. De svartfjesede utegangerne skal snart til fjells, men f\u00f8rst er det lamming. Minst 400 er ventet i v\u00e5r.", "Den 62 \u00e5r gamle bonden f\u00f8lger lammingen like ved g\u00e5rden med ekstra \u00e5rv\u00e5kenhet. For f\u00f8rste gang i sitt liv har Tangney sett hav\u00f8rn, og de sirklet rett over saueflokken hans.", "De norske hav\u00f8rnene har v\u00e6rt et av de store samtaleemnene blant saueb\u00f8ndene i vinter. Arten har v\u00e6rt borte fra irsk natur i mer enn hundre \u00e5r, utryddet p\u00e5 grunn av jakt, eggsamling og bruk av gift.", "Tangney gleder seg ikke over \u00e5 ha sett de enorme rovfuglene p\u00e5 vingene. Han lener seg p\u00e5 gjeterstaven, og retter blikket granskende mot himmelen:", "- Jeg har ikke sett \u00f8rner i dag, men de er over oss nesten daglig. De kretser over g\u00e5rden, og virker nysjerrige, sier han.", "I l\u00f8pet av fem \u00e5r er m\u00e5let \u00e5 sette ut ca. 100 norske hav\u00f8rner i den s\u00f8r-vestlige delen av Irland. De f\u00f8rste 15 \u00f8rneungene ble fraktet over fra Tr\u00f8ndelag i fjor sommer, og 20 nye er ventet i juni. Norge har en solid bestand \u00e5 ta av.", "Den sindige Tangney er en av seks-syv b\u00f8nder i Black Valley som har sauer. Dalen skal ha v\u00e6rt blant de siste stedene i Irland som fikk str\u00f8m mot slutten av i 1970-\u00e5rene. Vi kj\u00f8rer p\u00e5 en smal vei som ligger klemt mellom klippeblokker og stupbratte dalsider. S\u00e5 vider dalen seg ut foran oss med blanke vann, brune myrer, v\u00e5tmarker og irrgr\u00f8nne \u00e5kerlapper.", "Black Valley ligger vest for Killarney nasjonalpark, der de tr\u00f8nderske hav\u00f8rnene ble satt ut i august i fjor. I det siste har dalen v\u00e6rt et fast holdepunkt for \u00f8rnene. De kommer gjerne glidende inn i kveldingen for \u00e5 sl\u00e5 seg til for natten. Om morgenen letter de, og streifer vidt i det ville landskapet mot kysten.", "- Fuglene sover i tr\u00e6r langs innsj\u00f8en. De er virkelig store, sier Tangney.", "\u00d8rnene kom ikke p\u00e5 egne vinger til Irland. I chartret fly fra Air France ble ungene fl\u00f8yet direkte fra V\u00e6rnes til Kerry flyplass. Der ventet b\u00f8nder fra Kerry og nabofylket Cork. De bar plakater med budskap som \u00abEagles go home\u00bb. Enkelte har truet med \u00e5 bruke b\u00e5de rifle og gift mot \u00f8rnene.", "Saueb\u00f8ndene er slett ikke beroliget av at det i Norge ikke er et eneste dokumentert tilfelle av at hav\u00f8rn har drept lam.", "- Mange protesterte straks planene ble kjent, derfor trodde vi ikke det ville bli noe av utsettingen. N\u00e5 har vi ikke noe annet valg enn \u00e5 vente og se. Hittil har ikke \u00f8rnene gjort noe galt. Men jeg er spent, sier Tangney som driver g\u00e5rden sammen med kona Mary og s\u00f8nnen Donnacha.", "Demonstrasjonen p\u00e5 flyplassen st\u00e5r i kontrast til den varme velkomsten fra de mange som \u00f8nsker hav\u00f8rnen tilbake i det barske landskapet s\u00f8r-vest i Irland. Da de f\u00f8rste fuglene ble sluppet ut, var milj\u00f8vernminister John Gormley p\u00e5 plass for \u00e5 markere begivenheten.", "For tiden er Genie Tangney mer opptatt av revene i dalen. De dreper mange lam b\u00e5de for ham og de andre b\u00f8ndene i omr\u00e5det.", "- Revene er en plage, sier han.", "Tradisjonelt har utlegging av gift\u00e5te v\u00e6rt b\u00f8ndenes viktigste v\u00e5pen mot rev. Nylig innf\u00f8rte myndighetene strengere regler. B\u00f8nder som legger ut gift\u00e5te m\u00e5 varsle politiet, \u00e5tet m\u00e5 tildekkes, det skal plasseres minst 100 meter fra bebyggelse, og kan bare legges ut om natten.", "Samtidig ble det forbudt \u00e5 bruke gift\u00e5te for \u00e5 drepe kr\u00e5ke og ravn. Denne praksisen kan ta livet av andre fugler, blant annet hav\u00f8rnene. Tangney ser problemer dersom de nye innstrammingen f\u00f8rer til at bestanden av rev f\u00e5r lov til \u00e5 \u00f8ke enda mer. I Kerry skal det v\u00e6re innp\u00e5 10 000 av dem allerede.", "- Selv har jeg ikke lagt ut gift i vinter. N\u00e5 ser jeg til min store skuffelse at bestanden av rev har \u00f8kt. Jeg har en rifle, men det er ikke sikkert at alle har mulighet til \u00e5 jakte p\u00e5 revene. Eldre b\u00f8nder orker ikke det. Jeg er redd mange begynner \u00e5 legge ut gift igjen slik de gjorde f\u00f8r. Det er ikke gode nyheter for \u00f8rnene, sier Tangney.", "Bare to m\u00e5neder etter at de kom nye regler, drepte gift to hav\u00f8rner som var samlet fra reir i Snillfjord og p\u00e5 Fr\u00f8ya. Giften var ulovlig tilsatt et sauekadaver som ble funnet i n\u00e6rheten. Politiet har etterforsket saken, og en bonde risikerer straff. Ikke bare ble reglene for bruk av gift brutt, bonden hadde heller ikke lov til \u00e5 la et kadaver bli liggende. Til sammen tre av tr\u00f8nder-\u00f8rnene som ble satt ut i fjor, er dermed d\u00f8de. Den f\u00f8rste som ble funnet d\u00f8d, tok sin siste flygetur i fjor h\u00f8st.", "- Jeg tror ikke bonden \u00f8nsket \u00e5 ta livet av \u00f8rnene. Han la ut giften mot rev, mener Tangney.", "Blipp, blipp, blipp. Fra forsker Allan Mees radiomottaker kommer rytmiske lydsignaler. Han har kj\u00f8rt s\u00f8r-vestover fra Black Valley, og n\u00e5 kommer bel\u00f8nningen. Over en fjellkam et stykke unna har han lokalisert \u00e5tte hav\u00f8rner. Mee, som leder \u00f8rneprosjektet, l\u00f8fter kikkerten. De radiomerkede fuglene skimtes som prikker i det fjerne.", "- De har antagelig spist seg mette p\u00e5 et sauekadaver som de har funnet i fjellet, og er ute for \u00e5 leke seg. \u00d8rnene har holdt seg mye i h\u00f8yereliggende omr\u00e5der. Her finner de kadaver fra sauer og andre dyr, sier Mee.", "Signalene, som sendes i ulike frekvenser, gj\u00f8r at Mee enkelt kan se hvor \u00f8rnene kommer fra. Han ramser opp: Hitra, Leka, Flatanger, Fr\u00f8ya og Vikna.", "- Det er ikke ofte man ser \u00e5tte \u00f8rner p\u00e5 en gang, sier Mee begeistret.", "Notisb\u00f8kene hans er tettskrevet med observasjoner og andre data. Forel\u00f8pig ser \u00f8rnene ut til \u00e5 trives best i omr\u00e5dene s\u00f8r-vestover fra nasjonalparken. Innimellom har noen av dem v\u00e6rt p\u00e5 lange utflukter utenfor Kerry. Mee er overrasket over at \u00f8rnene ikke har trukket helt ut til kysten. \u00c5rsaken er trolig at de finner mer enn nok mat der de er i dag. Fuglene er dessuten unge, og i en l\u00e6ringsprosess, sier han.", "Mellom turene for \u00e5 peile \u00f8rner, har Mee bes\u00f8kt skoler, og holdt foredrag om prosjektet p\u00e5 \u00e5pne folkem\u00f8ter. Foredragene har trukket fulle hus. At innbyggerne i omr\u00e5det f\u00f8ler at de har et eierskap i prosjektet, anses som viktig for at det skal lykkes.", "Killarney nasjonalpark er 10 000 hektar med fjell og daler, innsj\u00f8er, myrer og skog. Skjult i tett furuskog, der hjort bruker \u00e5 s\u00f8ke ly mot uv\u00e6r, ligger en rekke store bur. Bare i fronten er det fri sikt over den vakre sj\u00f8en Lough Leane.", "Her ble \u00f8rnene holdt den f\u00f8rste tiden, og matet med fisk, d\u00f8de kr\u00e5ker og dyrekadaver. Burenes konstruksjon hindrer direkte kontakt mellom fuglene og de som gir dem mat. Voldsom vind og regnskyll fra vest frister ikke til noe langt opphold ved \u00f8rneburene, som snart skal fylles opp igjen.", "- Vi m\u00e5 gj\u00f8re regning med noe naturlig d\u00f8delighet etter at \u00f8rnene er sluppet. V\u00e5rt forsiktige m\u00e5l er at minst 40 av ca. 100 utsatte fugler klarer seg. N\u00e5r de f\u00f8rste begynner \u00e5 hekke, vil antallet \u00f8ke igjen. Om ti \u00e5r har vi kanskje rundt 20 etablerte par, sier Mee.", "Prosjektlederen legger ikke skjul p\u00e5 at b\u00f8ndenes holdning til bruk av gift har stor betydning for om prosjektet skal lykkes.", "- Utlegging av gift\u00e5te truer ikke \u00f8rnene dersom reglene blir fulgt. Men \u00e9n ting er lover og regler, noe annet er om de blir respektert. Jeg tror ikke noen bevisst \u00f8nsker \u00e5 drepe \u00f8rnene, men uvettig bruk av gift\u00e5te mot rev kan utsette fuglene for fare fordi de spiser \u00e5tsler. Vi \u00f8nsker at b\u00f8ndene skal bruke gev\u00e6r mot rev og fugl som gj\u00f8r skade, og at bruken av gift i fremtiden sk al opph\u00f8re, sier Mee.", "Selv var han med flyet fra V\u00e6rnes da de tr\u00f8nderske \u00f8rnene ble fraktet til Kerry i fjor sommer. Han tror demonstrasjonen p\u00e5 flyplassen mye var politisk motivert.", "- B\u00f8ndene ville markere misn\u00f8ye foran det irske valget. De er bekymret for fremtiden, og frykter at hav\u00f8rnene skal skape enda et problem. Innerst inne tror jeg mange av b\u00f8ndene ikke bryr seg s\u00e5 mye om \u00f8rnene, sier Mee.", "Ogs\u00e5 Skottland har f\u00e5tt hav\u00f8rn fra Norge, og arten hekker flere steder p\u00e5 vestkysten. P\u00e5 den v\u00e6rharde \u00f8ya Mull har flere par sl\u00e5tt seg til. Dit dro en utsending for de irske saueb\u00f8ndene p\u00e5 \u00aba fact finding visit \u00bb da utsettingene i Irland ble foresl\u00e5tt.", "Han kom hjem med \u00abfacts\u00bb som uroet b\u00f8ndene. Fra Mull kom opplysninger om at hav\u00f8rnene har drept lam. Skotske forskere fant rester av lam i flere hav\u00f8rnreir, og mener noen av lammene ble drept da hav\u00f8rn satt kl\u00f8rne i dem.", "Allan Mee tilbakeviser ikke at hav\u00f8rnene p\u00e5 Mull har drept lam, men det dreier seg om unntak.", "- Kanskje har noen hav\u00f8rnpar angrepet svake lam fordi de har hatt problemer med \u00e5 finne nok mat til ungene sine. Men de fleste lammene ble drept av konge\u00f8rn f\u00f8r hav\u00f8rnene tok dem med seg, eller de er d\u00f8de av andre \u00e5rsaker. Tapene som skyldes hav\u00f8rn er minimale sammenlignet med andre taps\u00e5rsaker, sier han.", "I avisen The Kerryman, og i mange andre irske medier, har utsettingen f\u00e5tt bred dekning. Sjefen for National Parks and Wildlife Service i regionen, Eamonn Meskell, er stolt. Over en kopp te og scones forteller han om bakgrunnen for prosjektet.", "- Med sin tradisjonelle plass i irsk kultur og natur, er hav\u00f8rnen et ikon. Se bare p\u00e5 alle stedsnavnene som henspeiler p\u00e5 \u00f8rn. Det ligger mye fin symbolikk i at vi f\u00e5r tilbake noe vi har mistet. Gjeninnf\u00f8ringen sender ogs\u00e5 ut et annet signal. Hav\u00f8rnen lever p\u00e5 toppen av n\u00e6ringskjeden. Hvis vi klarer \u00e5 etablere en bestand, forteller det noe om tilstanden i naturmilj\u00f8et \u00f8rnene lever i.", "- Dere gjeninnf\u00f8rer flere arter?", "- Vi har satt ut konge\u00f8rn i flere \u00e5r nord i landet, og nylig begynte vi \u00e5 sette ut rovfuglen glente. Gjeninnf\u00f8ringen har ikke skapt problemer. Vi har gjort grundig forskning p\u00e5 forh\u00e5nd, og informert via media slik at alle vet hva som skjer. F\u00f8r utsettingen bes\u00f8kte vi norske kolleger, og fikk se lokaliteter for hav\u00f8rn langs kysten. Norske eksperter bes\u00f8kte oss for \u00e5 vurdere omr\u00e5dene der \u00f8rnene settes ut. Alle kan f\u00f8le seg trygge p\u00e5 at vi ikke starter med noe som kan skape problemer. Og vi \u00f8nsker ikke \u00e5 sette ut arter som ikke har v\u00e6rt her f\u00f8r.", "- Hva med \u00e5 sette ut ulv, som ble utryddet i Irland i 1701?", "- Jeg tror ikke vi skal gj\u00f8re det. Vi har h\u00f8rt dere har problemer med den i Skandinavia, sier Meskell.", "P\u00e5 en g\u00e5rd i det flate landskapet langt nord i Kerry bor John Stack. Han er kj\u00f8ttprodusent med ett hundre storfe p\u00e5 b\u00e5sen, og er leder for bondelaget i fylket. Stack var p\u00e5 flyplassen da \u00f8rnene landet i fjor sommer.", "- Vi var rundt ett hundre b\u00f8nder, og alt gikk rolig for seg. Vi st\u00f8tter ikke bruk av ulovlige midler. Men dersom \u00f8rnene skaper problemer for saueb\u00f8ndene i Kerry, vil 85 000 bondelagsmedlemmer over hele landet stille seg bak dem. Da vil vi bruke makten v\u00e5r, og g\u00e5 direkte til regjeringen. Om n\u00f8dvendig tar vi saken til retten for \u00e5 finne en l\u00f8sning, sier han.", "- Ingen har meldt om problemer s\u00e5 langt?", "- Svaret p\u00e5 om \u00f8rnene dreper lam, f\u00e5r vi ikke f\u00f8r fuglene om noen \u00e5r begynner \u00e5 hekke, og skal skaffe mat til ungene. Hvis foreldrene ikke finner dyrekadaver, er det stor sannsynlighet for at de dreper nyf\u00f8dte lam. Dette kan bli et problem spesielt for de som har sauene sine i fjellet. I lavlandet venter vi ikke slike problemer for saueb\u00f8ndene, sier han.", "For Stack er risikoen for at \u00f8rnene skal spre sykdommer, den st\u00f8rste bekymringen.", "- \u00d8rnene spiser fisk og d\u00f8de dyr. Dersom de kommer i kontakt med husdyr som er d\u00f8de av sykdom, kan de spre smitte til andre g\u00e5rder. Vi frykter ogs\u00e5 at utsettingene f\u00f8rer med seg statlige reguleringer som kan gj\u00f8re det vanskeligere \u00e5 drive landbruk i omr\u00e5dene der hav\u00f8rnene lever. Milj\u00f8vernministeren har allerede begrenset muligheten til \u00e5 bruke gift\u00e5te mot skadedyr, sier Stack.", "Sjefen for handels- og turistbedriftene i Killarney, Jerry O{rsquo}Grady, sitter i den mond\u00e9ne hotellresepsjonen i The Malton. Utenfor st\u00e5r turistbussene i k\u00f8. \u00c5rlig bes\u00f8ker nesten to millioner turister regionen. I \u00e5r er hav\u00f8rnen tatt inn i turistbrosjyrene.", "For turistn\u00e6ringen kan hav\u00f8rnene bli inntektsbringende. Unders\u00f8kelser fra skotske Mull viser at hav\u00f8rnene p\u00e5 \u00f8ya har l\u00f8ftet turistinntektene med rundt 20 millioner kroner i \u00e5ret. Likevel gj\u00f8r Jerry O{rsquo}Grady krav p\u00e5 \u00e5 bli trodd n\u00e5r han sier at andre verdier teller mer.", "- Den symbolske verdien av \u00f8rnene er mye st\u00f8rre enn den \u00f8konomiske, sier han.", "F\u00f8r utsettingene var bestemt, tok Jerry O{rsquo}Grady initiativ til en aksjon. P\u00e5 kort tid samlet aksjonen n\u00e6rmere 20 000 underskrifter til st\u00f8tte for utsetting av hav\u00f8rn i Kerry, sier han.", "- \u00d8rnene h\u00f8rer naturlig til i dette storsl\u00e5tte landskapet. F\u00f8r \u00f8rnen ble utryddet, hadde vi to konger i naturen her, kronhjorten og hav\u00f8rnen. Hjorten er fortsatt her, og hvis alt g\u00e5r bra, er begge kongene p\u00e5 tronen igjen, sier O'Grady."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "5a3596c2f417db7236f2f351b80f493c7495a55da961ff155539bd9cba0a8e62"}, {"field": "createtime", "value": "2017-05-01T16:24:27.000Z"}, {"field": "description", "value": "Norge eksporterte en rovdyrdebatt da tr\u00f8nderske hav\u00f8rner ble satt ut i Irland. Skeptiske saueb\u00f8nder f\u00f8lger \u00f8rnene med falkeblikk."}, {"field": "dominantimage", "value": "http://www.adressa.no/incoming/article1242889.ece5/ALTERNATES/w980-default/White%20T%20Eagle%20Trag3_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f32fd18d9cec21197e1dc4896835976468e47ec8.jpg?59726db2"}, {"field": "dominantthumbnaildimensions", "value": "300x169"}, {"field": "heading", "value": ["Krangler om tr\u00f8ndersk hav\u00f8rn -adressa.no", "Svart dal", "Spent", "D\u00e5rlige nyheter", "Tr\u00f8ndere p\u00e5 tur", "Starten", "Stor betydning", "Skotsk uro", "Et ikon", "Mektig leder", "Motaksjon"]}, {"field": "id", "value": "f32fd18d9cec21197e1dc4896835976468e47ec8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "pets"}, {"field": "kw-company", "value": "air france"}, {"field": "kw-concept", "value": ["drept lam", "skape problemer", "tr\u00f8ndersk hav\u00f8rn", "\u00f8rn", "hav\u00f8rn"]}, {"field": "kw-entity", "value": ["the kerryman", "skandinavia", "lough leane", "eamonn meskell", "genie tangney", "mary", "grady", "wildlife service", "eagles", "national parks and wildlife service", "black valley", "fr\u00f8ya og vikna", "the malton", "mull", "donnacha"]}, {"field": "kw-location", "value": ["v\u00e6rnes", "fr\u00f8ya", "irland", "flatanger", "snillfjord", "skottland", "tr\u00f8ndelag", "cork", "norge", "leka", "killarney"]}, {"field": "kw-pageclass", "value": "article"}, {"field": "kw-person", "value": ["john gormley", "allan mee", "john stack", "national parks", "jerry o"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1242889.ece5/ALTERNATES/w980-default/White%20T%20Eagle%20Trag3_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krangler om tr\u00f8ndersk hav\u00f8rn"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1066341.ece"}, {"field": "pageclass", "value": ["article"]}, {"field": "publishtime", "value": "2008-04-17T14:39:00.000Z"}, {"field": "recs-articleid", "value": "1658020"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-04-17T14:39:00.000Z"}, {"field": "recs-rawtitle", "value": "Krangler om tr\u00f8ndersk hav\u00f8rn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Norge eksporterte en rovdyrdebatt da tr\u00f8nderske hav\u00f8rner ble satt ut i Irland. Skeptiske saueb\u00f8nder f\u00f8lger \u00f8rnene med falkeblikk."}, {"field": "thumbnail", "value": "http://content-thumbnail.cxpublic.com/content/thumbnail200x150/f32fd18d9cec21197e1dc4896835976468e47ec8.jpg?59726db2"}, {"field": "thumbnailfullheightdimensions", "value": "200x3764"}, {"field": "timestamp", "value": "2017-07-21T21:10:10.000Z"}, {"field": "title", "value": "Krangler om tr\u00f8ndersk hav\u00f8rn"}, {"field": "url", "value": "http://www.adressa.no/nyheter/dokument/article1066341.ece"}, {"field": "urlhash", "value": "f32fd18d9cec21197e1dc4896835976468e47ec8"}], "score": 0.74526846, "siteId": "9222270286501375973", "id": "f32fd18d9cec21197e1dc4896835976468e47ec8"}

