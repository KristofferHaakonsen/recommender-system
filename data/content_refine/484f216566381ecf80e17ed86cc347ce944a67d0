{"fields": [{"field": "modifiedtime", "type": "time", "value": "2012-06-20T11:29:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Liverpool Institute for Performing Arts (LIPA) var Sir Pauls egen skole i gutte\u00e5rene. Da bygningen skulle gis nytt liv som artistskole, spyttet Beatles-helten inn over 35 millioner kroner i den omfattende renoveringen.", "Musiker Simen Krogstie Lagesen, danser Anne Kathrine Fallmyr og lydtekniker Fredric E. Dahl Vogel har g\u00e5tt fra knirkende trapper p\u00e5 Tr\u00f8ndertun til elegansen p\u00e5 LIPA. Om det utvendige er forskjellig, har skolenes indre liv mange likhetstrekk. Det holdes ofte frem som en av grunnene til at s\u00e5 mange elever fra Tr\u00f8ndertun i Melhus har kommet inn p\u00e5 LIPA. I fjor kom ti s\u00f8kere gjennom n\u00e5l\u00f8yet.", "Dyre penger", "Noen mener LIPA er blitt hauset opp i media, og at det egentlig er ganske mye \u00e5 sette fingeren p\u00e5. De tre vi m\u00f8ter fra Tr\u00f8ndertun synes skolens pedagogiske opplegg er godt.", "- Vi sier ikke at alt p\u00e5 LIPA er kjempefint, men skolen passer ypperlig for oss. Men hver enkelt m\u00e5 finne ut av det selv. Vi har ikke angret, sier studentene, som etter tre \u00e5r g\u00e5r ut med en bachelorgrad.", "De tre reagerer ikke p\u00e5 skolepengene, som for deres del utgj\u00f8r ca. 95 000 kroner i \u00e5ret. Med gode finansieringsordninger g\u00e5r det bra, synes de.", "LIPA ble renovert for ikke mindre enn ca. 250 millioner kroner. Toppsjefen og den entusiastiske ideskaperen bak prosjektet, Mark Featherstone-Witty, har hatt en finger med i det meste. Og utenfor skolekontoret ligger en tykk skrytebok med navnet p\u00e5 hundrevis av artister og kjentfolk som st\u00f8tter LIPA.", "Stor bredde", "For \u00e5 sikre mange s\u00f8kere med de kvalifikasjonene skolen \u00f8nsker, drar LIPA p\u00e5 talentjakt til blant annet Norge. Verken Simen, Anne Kathrine eller Fredric ville ha s\u00f8kt dersom skolen ikke hadde kommet til Tr\u00f8ndertun for \u00e5 holde opptakspr\u00f8ve.", "Simen (23) fra H\u00f8ylandet, student p\u00e5 andre \u00e5ret, sl\u00e5r pr\u00f8vende p\u00e5 bass-strengene. Det er tid for gruppespill i et \u00f8vingsrom i tredje etasje. Med unntak av en islandsk gitarist, er alle i gruppen tidligere Tr\u00f8ndertun-elever.", "- Det f\u00f8rste \u00e5ret brukte vi mye tid p\u00e5 \u00e5 sette oss inn i m\u00e5ten skolen arbeider p\u00e5. N\u00e5 f\u00e5r vi gradvis st\u00f8rre frihet. Det betyr at vi engasjerer oss mer i egne prosjekter b\u00e5de p\u00e5 skolen, og utenfor. I tredje\u00e5ret skal vi spesialisere oss enda mer. Skolen forventer at du er aktiv, det er ingen unnskyldninger for \u00e5 ligge p\u00e5 latsida, sier Simen.", "Den blide bassisten bruker egentlig ikke s\u00e5 mye tid p\u00e5 hovedinstrumentet. P\u00e5 timeplanen st\u00e5r mye annet, blant annet kor, komposisjon og lydteknikk. Studentene f\u00e5r ogs\u00e5 innsikt i administrasjon og turn\u00e9-opplegg.", "- Mine hovedinteresser er komposisjon og l\u00e5tskriving. Det var grunnen til at jeg s\u00f8kte. Skolen gj\u00f8r meg flinkere i det jeg kunne fra f\u00f8r, samtidig som jeg l\u00e6rer ting jeg ikke kunne noe om da jeg kom hit, sier Simen.", "Glomfjord-jenta Anne Kathrine (20) ble av enkelte frar\u00e5det \u00e5 s\u00f8ke p\u00e5 LIPA. Hun fulgte sin egen stemme, og angrer ikke p\u00e5 det. Men hun er kjent med at de som n\u00e5 g\u00e5r andre \u00e5ret p\u00e5 dans opplevde en del rot i starten.", "Ikke dans p\u00e5 roser", "- Hvis du vil bli prima ballerina er ikke dette stedet for deg. Hvis du satser p\u00e5 allsidighet, er skolen flott. Vi l\u00e6rer mye forskjellig, og det er en styrke n\u00e5r vi skal ut i jobb. Men det er ingen dans p\u00e5 roser. Vi arbeider mye, sier Anne Kathrine, student p\u00e5 f\u00f8rste \u00e5ret.", "Hun har allerede skaffet seg en del arbeidserfaring utenfor skolen. Det er noe nesten alle gj\u00f8r, mulighetene er mange. Akkurat n\u00e5 setter Anne Kathrine opp en egen forestilling p\u00e5 skolen, med dansere, musikere, lydfolk og designere. Et helt apparat \u00e5 administere.", "Da Fredric (23) fra Trondheim stilte til opptakspr\u00f8ven p\u00e5 Tr\u00f8ndertun, hadde han med en selvprodusert mix. Etterp\u00e5 fikk han plukke arbeidet sitt i filler foran lydl\u00e6reren, som hadde kommet fra LIPA.", "- Jeg var ikke spesielt godt forn\u00f8yd med arbeidet mitt, det var nok den kritiske analysen sammen med l\u00e6reren som gjorde inntrykk, sier Fredric.", "Ogs\u00e5 han er aktiv utenfor skolen. Blant annet jobber han som deltids lydtekniker i Cavern Club i Liverpool. Fredric har ogs\u00e5 en frilansjobb i forbindelse med at byen er utpekt til Europas kulturhovedstad i 2008.", "Viktige impulser", "- En av bonusene med \u00e5 g\u00e5 her, er at vi f\u00e5r et internasjonalt nettverk. Det er viktig n\u00e5r vi senere skal ut p\u00e5 arbeidsmarkedet. Akkurat n\u00e5 skjer det mye p\u00e5 kulturfronten i Liverpool. Det gir meg impulser som kan dra nytte av senere.", "Fredric sitter ikke i et studio og skrur p\u00e5 knapper hele dagen.", "- Som lydtekniker m\u00e5 du vite en del om hvordan ut\u00f8vende kunstnere arbeider og tenker, enten de er musikere, skuespillere eller dansere. 80 prosent av lydarbeidet er kommunikasjon. Det m\u00e5 v\u00e6re en gjensidig forst\u00e5else mellom lydfolkene og ut\u00f8verne for at resultatet skal bli godt, sier han.", "St\u00f8ttespillere"]}, {"field": "category0", "value": "kultur"}, {"field": "contenthash", "value": "49ab7a95c8af6797c88da7fb7bc291f41aa841ac4b1dd9144b0d1c7dbc86e2f1"}, {"field": "createtime", "value": "2017-06-27T21:53:55.000Z"}, {"field": "description", "value": "M\u00f8tet med Paul McCartney-skolen i Liverpool har tent stjerner i \u00f8yene p\u00e5 mang en student, men de skinner ikke lenge. LIPA er ingen snarvei til ber\u00f8mmelse, sier tre elever fra Tr\u00f8ndertun."}, {"field": "dominantimage", "value": "http://www.adressa.no/incoming/article1087478.ece5/ALTERNATES/w980-default/ver2%20LIPA_03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/484f216566381ecf80e17ed86cc347ce944a67d0.jpg?597c0d2a"}, {"field": "dominantthumbnaildimensions", "value": "300x169"}, {"field": "heading", "value": "Talenter hos Sir Paul -adressa.no"}, {"field": "id", "value": "484f216566381ecf80e17ed86cc347ce944a67d0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "education"}, {"field": "kw-concept", "value": ["utenfor skolen", "skole", "millioner kroner"]}, {"field": "kw-entity", "value": ["a. hun", "performing arts", "europas", "institute for performing arts", "tr\u00f8ndertun", "a. om", "beatles", "cavern club"]}, {"field": "kw-location", "value": ["melhus", "trondheim", "h\u00f8ylandet", "liverpool", "norge"]}, {"field": "kw-pageclass", "value": "article"}, {"field": "kw-person", "value": ["dahl vogel", "fredric e. dahl vogel", "anne kathrine", "anne kathrine fallmyr", "sir paul", "simen krogstie lagesen", "mark featherstone-witty", "paul mccartney"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1087478.ece5/ALTERNATES/w980-default/ver2%20LIPA_03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Talenter hos Sir Paul"}, {"field": "og-type", "value": "article"}, {"field": "og-url", "value": "http://www.adressa.no/kultur/article25341.ece"}, {"field": "pageclass", "value": ["article"]}, {"field": "publishtime", "value": "2004-03-18T09:21:14.000Z"}, {"field": "recs-articleid", "value": "897439"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-03-18T09:21:14.000Z"}, {"field": "recs-rawtitle", "value": "Talenter hos Sir Paul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "M\u00f8tet med Paul McCartney-skolen i Liverpool har tent stjerner i \u00f8yene p\u00e5 mang en student, men de skinner ikke lenge. LIPA er ingen snarvei til ber\u00f8mmelse, sier tre elever fra Tr\u00f8ndertun."}, {"field": "thumbnail", "value": "http://content-thumbnail.cxpublic.com/content/thumbnail200x150/484f216566381ecf80e17ed86cc347ce944a67d0.jpg?597c0d2a"}, {"field": "thumbnailfullheightdimensions", "value": "200x1263"}, {"field": "timestamp", "value": "2017-07-29T04:20:58.000Z"}, {"field": "title", "value": "Talenter hos Sir Paul"}, {"field": "url", "value": "http://www.adressa.no/kultur/article25341.ece"}, {"field": "urlhash", "value": "484f216566381ecf80e17ed86cc347ce944a67d0"}], "score": 0.70452553, "siteId": "9222270286501375973", "id": "484f216566381ecf80e17ed86cc347ce944a67d0"}

