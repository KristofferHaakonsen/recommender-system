{"fields": [{"field": "modifiedtime", "type": "time", "value": "2013-10-22T06:37:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "johan o. jensen. skribent"}, {"field": "body", "value": ["Saken oppdateres.", "Bit for bit er norsk deltagelse og innsats under andre verdenskrig blitt lyssatt og dokumentert, alt fra det store, heltemodige til det hverdagslige, for ikke \u00e5 si det banale. I forhold til folketallet har vi en sannsynlig uoffisiell verdensrekord i utgivelse av b\u00f8ker om krigen \u2013 alt i spennet fra trivielle fortellinger om matauk til de mest risikofylte sabotasjeaksjoner, men dessverre ikke s\u00e5 mange om krigsseilerne som de hadde fortjent.", "Men noe har inntil for f\u00e5 \u00e5r siden v\u00e6rt omgitt av absolutt taushet. Egil Ulateigs \u00abJakten p\u00e5 massemorderne\u00bb, en dokumentarbok fra 2011, brakte oss langt i f\u00e5 en bekreftelse p\u00e5 hvilke uhyrligheter ogs\u00e5 norske frontkjempere var med p\u00e5 under Heinrich Himmler\u2019s blodige \u00abOperasjon Barbarossa\u00bb. Det var nazi-Tysklands lynangrep p\u00e5 Sovjetunionen 22. juni 1942, ogs\u00e5 kalt verdenshistorien mest omfattende mordplan. Men p\u00e5 det omr\u00e5det har det v\u00e6rt bortimot helt taust \u2013 i hvert fall n\u00e5r det kommer til en grundig avdekning av hva som skjedde, fremfor alt under de f\u00f8rste, blodige dagene i Ukraina.", "Norske frontkjempere gjorde tjeneste i et system som utf\u00f8rte bestialske forbrytelser og mord. De var ikke tilskuere. De var med p\u00e5 det. Noe annet ville v\u00e6rt ordrenekt med de d\u00f8delige konsekvenser det ville medf\u00f8rt.", "Men i fjor kom Terje Emberland (han deltok for \u00f8vrig i det nevnte TV-programmet) og kollega Mattew Kott ved Holocaustsentret med boken \u00abHimmlers Norge\u00bb med utgangspunkt i et langvarig", "forskningsprosjekt ved Holocaust-sentret. Det ble p\u00e5begynt for flere \u00e5r siden, men resultatet har latt vente p\u00e5 seg. Det har f\u00f8rt til kritikk. Men n\u00e5r man ser den \u00abmurstein\u00bb av en bok som n\u00e5 foreligger og m\u00f8nstrer noteapparatet som alene er p\u00e5 hundre sider, skj\u00f8nner alle at dette har krevd tid.", "Til og med fremtredende \u00abHolocaust-historikere\u00bb har antydet at det h\u00f8yst trolig ble avlagt en form for taushetsl\u00f8fte mellom de norske frontkjemperne mens de satt internert og senere straffed\u00f8mt i norske fengsler etter krigen.", "Enkelte forfattere har de siste \u00e5rene v\u00e6rt n\u00e6r ved \u00e5 f\u00e5 \u00abhull p\u00e5 byllen\u00bb, om man kan bruke dette uvanlige, men i denne sammenheng ogs\u00e5 innholdsmettede uttrykket. Jeg har allerede nevnt Ulateig\u2019s \u00abJakten p\u00e5 massemorderne\u00bb (2011). Men om mulig lengre kom Bj\u00f8rn Westlie i \u00abFars krig\u00bb, der faren \u2013 frontkjemperen \u2013 er helt p\u00e5 grensen til \u00e5 innr\u00f8mme at jo, han var med p\u00e5 \u00e5 drepe uskyldige sivile. \u2013 Var du selv med p\u00e5 \u00e5 skyte j\u00f8der, er et sp\u00f8rsm\u00e5l jeg har stilt ham i mange varianter. Men det er som minnet hans helt fordufter n\u00e5r vi snakker konkret om drapene\u00bb. Faren er n\u00e5 d\u00f8d, og kan ikke lenger vitne \u2013 om han ville.", "Men i programposten \u00abBrennpunkt\u00bb tirsdag 1. oktober innr\u00f8mmet den tidligere frontkjemperen Olav Tuff \u2013 opprinnelig fra Sparbu \u2013 handlinger som ingen andre norske frontkjempere har innr\u00f8mmet i all offentlighet. Det er klart at soldater fra SS-regiment Wiking gikk fra hus til hus. De av j\u00f8dene og de \u00f8vrige ukrainerne som nektet, ble skutt eller henrettet p\u00e5 andre vis, noen sl\u00e5tt i hjel med de spadene de selv hadde brukt til \u00e5 grave sin egen grav!", "Gr\u00e5tende fortalte Tuff om hvordan kvinner, barn og unge ble drevet inn i en kirke. Deretter ble kirken p\u00e5tent \u2013 og anslagsvis 200\u2013300 mennesker omkom. De som fors\u00f8kte \u00e5 r\u00f8mme, ble meiet ned.", "I SS-regiment Wiking fantes det soldater fra i alt ti forskjellige nasjoner \u2013 alle overbeviste nazister og rekruttert gjennom naziorganisasjoner. Av de rundt 20.000 soldatene i Wiking var det 294 nordmenn, de fleste medlemmer av ungdomsorganisasjonen NSU De fleste kom fra familier med sterke nazistiske sympatier eller fra bygdelag hvor NS stor sterkt. At Tuff kom fra Innherred er ikke overraskende.", "De ble alle drillet i nazistisk tenkem\u00e5te, og kom tidlig under rekruttutdannelse i Sennheim, Gratz eller SS-underoffisersskolen i Sennheim. Alle m\u00e5tte sverge troskap til Hitler: \u2013 Ich schw\u00f6re Dir, Adolf Hitler ... som det het.", "F\u00f8r \u00abBarbarossa\u00bb, som var kodeordet for innmarsjen i Sovjetsamveldet, hadde Himmler beordret \u00abirregul\u00e6re kampformer og hensynsl\u00f8s v\u00e5penbruk\u00bb. Her skulle det sl\u00e5ss med alle tenkelige v\u00e5pen.", "Det var ogs\u00e5 Himmlers klare beskjed at \u00abkampen mot den j\u00f8diske bolsjeviseringen av verden, krever en klar innstilling\u00bb. J\u00f8dene skulle drepes. Ammunisjon var for kostbar til \u00e5 sl\u00f8ses bort p\u00e5 j\u00f8der. De s\u00e5kalte \u00abinnsatsgruppene\u00bb som fulgte i kj\u00f8lvannet av de regul\u00e6re troppene, ryddet opp med henrettelser og massedrap. Som allerede nevnt: Spader var et anvendelig v\u00e5pen \u2013 dessuten skulle det ikke sl\u00f8ses med ammunisjon \u2013 s\u00e5 de kunne etterp\u00e5 brukes til \u00e5 skyfle sand og grus over dem som hadde havnet i massegravene. Det var med andre ord snakk om en ren utryddelseskrig.", "Men hvordan og hvorfor har dette v\u00e6rt s\u00e5 skjult i norsk krigslitteratur? Danske frontkjempere har v\u00e6rt mye \u00e5pnere. I storverket \u00abUnder hagekors og Dannebrog\u00bb fra 1998 \u2013 f\u00f8rt i pennen av tre kjente danske krigshistorikere \u2013 fins det ikke tvil om hva danskene var med p\u00e5. Og nordmennene var i det samme milit\u00e6re forband! De m\u00e5tte like lydig utf\u00f8re de samme ordrene! Den storgermanske tanke \u2013 den endelige l\u00f8sning, som det het var at j\u00f8dene m\u00e5tte utryddes", "Og konklusjonen er det neppe tvil om. Ogs\u00e5 norske frontkjempere var med p\u00e5 uhyrlighetene. Olav Tuff\u2019s gr\u00e5tende innr\u00f8mmelser i \u00abBrennpunkt\u00bb levner ingen tvil."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "54297215176ecd3e25542f6bb1fde99e70dd28fb7a6c85f5c726cf9e7c92e3fd"}, {"field": "createtime", "value": "2014-07-18T20:32:53.569Z"}, {"field": "description", "value": "Tirsdag 1. oktober skjedde noe bortimot sensasjonelt i NRKs \u00abBrennpunkt\u00bb. En norsk frontkjemper tilsto at han hadde v\u00e6rt med p\u00e5 \u00e5 massakrere j\u00f8der p\u00e5 \u00d8stfronten for 70 \u00e5r siden."}, {"field": "dominantimage", "value": "http://www.adressa.no/meninger/article8443447.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5d9e1e20066a483ef0fa90c027cf8cd6f15b57da.jpg?597e4300"}, {"field": "dominantthumbnaildimensions", "value": "300x169"}, {"field": "heading", "value": "- Ja, vi drepte j\u00f8der -adressa.no"}, {"field": "id", "value": "5d9e1e20066a483ef0fa90c027cf8cd6f15b57da"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["norsk frontkjemper", "norsk", "frontkjemper", "j\u00f8der"]}, {"field": "kw-entity", "value": ["sennheim", "jakten", "wiking", "\u00f8stfronten", "mattew kott", "operasjon barbarossa", "himmlers norge", "brennpunkt", "dir", "himmler", "sovjetsamveldet", "sparbu", "holocaust", "innherred", "holocaustsentret", "gratz", "dannebrog", "sovjetunionen"]}, {"field": "kw-location", "value": ["ukraina", "fars"]}, {"field": "kw-pageclass", "value": "article"}, {"field": "kw-person", "value": ["egil ulateigs", "adolf hitler", "bj\u00f8rn westlie", "olav tuff", "heinrich himmler", "terje emberland"]}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8443447.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ja, vi drepte j\u00f8der"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8478943.ece"}, {"field": "pageclass", "value": ["article"]}, {"field": "publishtime", "value": "2013-10-22T04:00:00.000Z"}, {"field": "recs-articleid", "value": "8478943"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-10-22T04:00:00.000Z"}, {"field": "recs-rawtitle", "value": "- Ja, vi drepte j\u00f8der -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Tirsdag 1. oktober skjedde noe bortimot sensasjonelt i NRKs \u00abBrennpunkt\u00bb. En norsk frontkjemper tilsto at han hadde v\u00e6rt med p\u00e5 \u00e5 massakrere j\u00f8der p\u00e5 \u00d8stfronten for 70 \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/5d9e1e20066a483ef0fa90c027cf8cd6f15b57da.jpg?597e4300"}, {"field": "thumbnailfullheightdimensions", "value": "200x1507"}, {"field": "timestamp", "value": "2017-07-30T20:35:12.000Z"}, {"field": "title", "value": "- Ja, vi drepte j\u00f8der"}, {"field": "url", "value": "http://www.adressa.no/meninger/kronikker/article8478943.ece"}, {"field": "urlhash", "value": "5d9e1e20066a483ef0fa90c027cf8cd6f15b57da"}], "score": 0.69636786, "siteId": "9222270286501375973", "id": "5d9e1e20066a483ef0fa90c027cf8cd6f15b57da"}

