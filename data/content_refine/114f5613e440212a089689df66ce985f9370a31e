{"fields": [{"field": "modifiedtime", "type": "time", "value": "2016-12-03T07:56:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["AC Milan", "Rosenborg BK", "Fotball"]}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Folk var entusiastisk opptatt av kampen, eller rettere sagt begivenheten. Et norsk lag skulle opptre p\u00e5 San Siro, fotballens Mekka og hjemmebane for laget som hadde dominert internasjonal klubbfotball en lang periode. Milan var den tids Barcelona med et galleri av superstjerner. Og Rosenborg var famlende nykommere p\u00e5 denne scenen.", "Milan var riktig nok i en sportslig krise, de sto med en stygg tapsrekke og trener \u00d3scar Tab\u00e1rez satt p\u00e5 oppsigelse. Men Rosenborg hadde heller ikke v\u00e6rt p\u00e5 sitt beste. De slo IFK G\u00f6teborg i et fyrverkeri av en kamp, men tapte med tre m\u00e5l mot Milan p\u00e5 Lerkendal og Porto borte. Vi kunne dr\u00f8mme, men realistisk sett var Rosenborg sjansel\u00f8se. Derfor bar Otto Ulseths kommentar i v\u00e5r avis p\u00e5 kampdagen denne tittelen: \u00abRosenborg har ingen sjanse\u00bb.", "Vi som var der burde blitt kraftig oppildnet av Harald Brattbakks scoring \u2013 hans 41. for sesongen! \u2013 f\u00f8r halvtimen var spilt, men vi tok det for gitt at Milan ville score i den timen som gjensto. Og det gjorde italienerne \u2013 p\u00e5 verst tenkelig tidspunkt \u2013 rett f\u00f8r pause. Da var l\u00f8pet kj\u00f8rt!", "Men Milan, som besto av navn som Rossi, Baresi, Maldini, Savicevic, Costacurta, Albertini, Boban, Ambrosini, Dugarry, Baggio og Marco Simeone (reserve!) som nettopp var byttet inn, kj\u00f8rte ikke over Rosenborg etter pause heller. De stanget i voksende desperasjon mot en gjeng som spilte med enorm entusiasme og god defensiv disiplin. Milan skapte bare seks m\u00e5lsjanser. Rosenborg skapte fire, og den siste kom i det 69. minutt, etter at Harald Brattbakk gjorde som han hadde f\u00e5tt beskjed om, rappet til seg Zvonimir Bobans repeterende pasning ut mot h\u00f8yre.", "Jeg vet ikke hva Brattbakk tenkte da han dro med seg ballen og l\u00f8ftet blikket etter noen \u00e5 spille til. Han var vant til \u00e5 ha mange alternativer, men s\u00e5 bare Vegard Heggem som ensom svale der fremme. Han tenkte vel skitt la g\u00e5 \u2013 jeg pr\u00f8ver en lang lyre. Den ballen hang lenge i lufta og vi rakk \u00e5 tenke at det var ulikt RBK og ganske nyttel\u00f8st, for Heggem var ikke bare minst av de tre der fremme, han skulle ogs\u00e5 opp i en hodeduell med to av verdens st\u00f8rste stoppeprofiler Franco Baresi og Paolo Maldini.", "Men Vegard n\u00e5dde h\u00f8yest han, og keeperen rykket ut og dreit p\u00e5 draget. Det sto AC Milan 1 \u2013 Rosenborg Trondheim 2 i gullskrift p\u00e5 burgunder bunn, og vi begynte s\u00e5 sm\u00e5tt \u00e5 tro at miraklenes tid ikke var forbi.", "Jeg husker ikke s\u00e5 n\u00f8ye 20 \u00e5r etter, men det var kanskje i det \u00f8yeblikket tittelen p\u00e5 min artikkel i avisa formet seg: \u00abMirakelet i Milano\u00bb (muligens inspirert av Vittorio de Sicas filmklassiker fra 1951?). Sett i ettertid er vel dette en blant tusener titler jeg kan v\u00e6re brukbart forn\u00f8yd med, for den ble st\u00e5ende som et slags stempel p\u00e5 kampen og f\u00f8lelsen vi hadde. 20 \u00e5r etter refererer folk fortsatt til \u00abMirakelet i Milano\u00bb.", "Stemningen etterp\u00e5; vantro, uvirkelige jubelscener, hyllest og pur glede som varte langt inn i natten. Etter \u00e5 ha skrevet oss tom, dumpet vi innom Rosenborg-hotellet og der gikk det hett for seg. Alle mirakelmennene, og det som var av koner og kj\u00e6rester, slo ut h\u00e5ret.", "Jeg tror St\u00e5le Stensaas var den eneste som holdt seg noenlunde klar i toppen, for som den ytterst seri\u00f8se ut\u00f8veren han var, skulle han trene dagen derp\u00e5. Vi andre hadde behov for \u00e5 bearbeide opplevelsen. S\u00e5 pass forsto vi, at vi hadde v\u00e6rt med p\u00e5 noe historisk, en bragd som ville leve lenge i tr\u00f8nderes minne.", "AC Milan rekrutterte spillere fra hele den mektige fotballnasjonen Italia, og resten av verden n\u00e5r det passet dem. Rosenborg stilte med ni tr\u00f8ndere pluss Bent Skammelsrud og Trond Egil Soltvedt. Hver enkelt Milan-spiller var vel mer verd enn hele RBK-laget.", "Avansementet til kvartfinalen var stort, men jeg tror seieren over pengemakta var det st\u00f8rste for mannen bak mirakelet. Nils Arne Eggen var provosert og irritert over den ustyrlige fotballkapitalismen, og her kom han til selveste Silvio Berlusconis h\u00f8yborg og slo dem med sitt hjemmesnekrede mannskap fra Vuku, Kyrks\u00e6ter\u00f8ra, Grindal og Nardo.", "Paven f\u00e5r mene hva han vil. Rosenborgs bragd fortjener tittelen \u00abMirakelet i Milano\u00bb."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "00ac0973b82bb781584f1577c538c19024ad88ba495f39f765405ce91fa43dff"}, {"field": "createtime", "value": "2016-12-03T10:01:54.000Z"}, {"field": "description", "value": "Nils Arne Eggen lot som han trodde det var mulig \u00e5 vinne p\u00e5 San Siro, men selv den mest optimistiske blant oss tr\u00f8ndere tok seg vantro til hodet etterp\u00e5."}, {"field": "heading", "value": "\u2013 Paven f\u00e5r mene hva han vil. Rosenborgs bragd fortjener tittelen \u00abMirakelet i Milano\u00bb -adressa.no"}, {"field": "id", "value": "114f5613e440212a089689df66ce985f9370a31e"}, {"field": "keyword", "value": ["AC Milan", "Rosenborg BK", "Fotball"]}, {"field": "keywords", "value": "AC Milan ,Rosenborg BK,Fotball"}, {"field": "kw-category", "value": ["fotball", "100sport"]}, {"field": "kw-concept", "value": ["mirakelet", "tro", "titler", "bragd fortjener", "fortjener tittelen", "bragd fortjener tittelen"]}, {"field": "kw-entity", "value": ["dugarry", "costacurta", "mirakelet", "lerkendal og porto", "rosenborg bk", "baresi", "ambrosini", "zvonimir bobans", "trondheim 2", "albertini", "vittorio de sicas", "savicevic", "bent skammelsrud og trond egil soltvedt", "franco baresi og paolo maldini", "rossi", "maldini", "baggio og marco simeone", "grindal og nardo", "\u00f3scar tab\u00e1rez", "milan 1", "paolo maldini", "vuku"]}, {"field": "kw-location", "value": ["kyrks\u00e6ter\u00f8ra", "san siro", "italia", "mekka", "barcelona", "g\u00f6teborg", "milano"]}, {"field": "kw-pageclass", "value": "article"}, {"field": "kw-person", "value": ["marco simeone", "trond egil soltvedt", "bent skammelsrud", "vegard heggem", "harald brattbakk", "nils arne eggen", "franco baresi", "silvio berlusconis", "st\u00e5le stensaas", "otto ulseths"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/1ebf622e-9c71-4280-8d84-3045c5afb3a2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Paven f\u00e5r mene hva han vil. Rosenborgs bragd fortjener tittelen \u00abMirakelet i Milano\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/-Paven-far-mene-hva-han-vil-Rosenborgs-bragd-fortjener-tittelen-Mirakelet-i-Milano-226779b.html"}, {"field": "pageclass", "value": ["article"]}, {"field": "publishtime", "value": "2016-12-03T07:56:52.000Z"}, {"field": "recs-articleid", "value": "226779"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-12-03T07:56:52.000Z"}, {"field": "recs-rawtitle", "value": "\u2013 Paven f\u00e5r mene hva han vil. Rosenborgs bragd fortjener tittelen \u00abMirakelet i Milano\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Nils Arne Eggen lot som han trodde det var mulig \u00e5 vinne p\u00e5 San Siro, men selv den mest optimistiske blant oss tr\u00f8ndere tok seg vantro til hodet etterp\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/114f5613e440212a089689df66ce985f9370a31e.jpg?58c19696"}, {"field": "thumbnailfullheightdimensions", "value": "200x1266"}, {"field": "timestamp", "value": "2017-03-09T17:53:26.000Z"}, {"field": "title", "value": "\u2013 Paven f\u00e5r mene hva han vil. Rosenborgs bragd fortjener tittelen \u00abMirakelet i Milano\u00bb"}, {"field": "url", "value": "http://www.adressa.no/100Sport/fotball/-Paven-far-mene-hva-han-vil-Rosenborgs-bragd-fortjener-tittelen-Mirakelet-i-Milano-226779b.html"}, {"field": "urlhash", "value": "114f5613e440212a089689df66ce985f9370a31e"}], "score": 1.3996989, "siteId": "9222270286501375973", "id": "114f5613e440212a089689df66ce985f9370a31e"}

