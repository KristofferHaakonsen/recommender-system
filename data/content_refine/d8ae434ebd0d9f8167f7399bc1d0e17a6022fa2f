{"fields": [{"field": "modifiedtime", "type": "time", "value": "2012-04-17T13:38:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar evensen"}, {"field": "body", "value": ["Saken oppdateres.", "Det er onsdag 20. august. Kina har allerede mer enn 40 OL-gull. Vi slipper inn p\u00e5 skolen fordi Kina vil vise frem hvordan de f\u00e5r det til. Det vi ser er ikke verd skryt.", "Vi setter oss ned sammen med ei lita jente i rosa turndrakt. Hun har holdt oppvisning sammen med to-tre andre jenter og seks gutter p\u00e5 samme alder.", "\u2013 Hvor gammel er du?", "\u2013 Ni \u00e5r.", "\u2013 Hender det at du gr\u00e5ter?", "\u2013 Ja, det hender.", "\u2013 Hvorfor gr\u00e5ter du?", "\u2013 Fordi det er s\u00e5 slitsomt her. Jeg blir trett av \u00e5 trene s\u00e5 mye. Det er hardt. Jeg blir s\u00e5 sliten, og da gr\u00e5ter jeg.", "\u2013 Hvordan har du f\u00e5tt det s\u00e5ret du har i ansiktet?", "\u2013 Jeg fikk det da jeg falt ned fra bommen og slo nesa mi. Det var s\u00e5 vondt.", "Hun snakker veldig lavt, s\u00e5 vidt h\u00f8rbart for tolken v\u00e5r. Hun er p\u00e5 nippet til \u00e5 begynne \u00e5 gr\u00e5te mens hun snakker.", "Trener Liu Jin Li st\u00e5r litt lenger borte og holder oppsyn med resten av flokken. Det er flere journalister og fotografer i den store turnhallen, s\u00e5 det er litt vanskelig for henne \u00e5 ha kontroll, selv om hun har hjelp av miss Yan, en ung dame som arrangerer bes\u00f8ket v\u00e5rt. Vi sitter delvis skjult bak et par turnapparater og prater med jenta. Senere i bes\u00f8ket er miss Yan tettere p\u00e5, og noterer n\u00e5r vi stiller sp\u00f8rsm\u00e5l til et av barna. Hun blir tipset av en ung mann i r\u00f8d T-skjorte hver gang vi n\u00e6rmer oss en av guttene eller jentene.", "\u2013 Har noen sagt til deg at du ikke skal snakke med oss?", "\u2013 Ja, de fortalte oss det f\u00f8r dere kom, sier jenta.", "Vi reiser oss og g\u00e5r f\u00f8r miss Yan kommer.", "Jenta i rosa har trent siden hun var seks \u00e5r gammel, hver dag. N\u00e5 er hun ni. Hvis hun blir god nok, kan det hende hun fyller 16 allerede om et par \u00e5r.", "\u00bf\u2013 Dr\u00f8mmen hennes er \u00e5 vinne OL. Hvis hun er god nok n\u00e5r hun fyller 11 kan hun kvalifisere seg til Beijings bylag i turn. Deretter kan hun n\u00e5 landslaget, sier treneren.", "\u2013 Hvordan tror du barna har det her?", "\u2013 Barna her har ingen vanskeligheter. De trives og er lykkelige, leser b\u00f8ker og h\u00f8rer p\u00e5 musikk og er hjemme hos sine foreldre i helgene.", "\u2013 Hvorfor er det viktig \u00e5 spesialisere barn fra de er fem \u00e5r gamle?", "\u2013 Fordi kinesisk turn er mer detaljorientert. Vi trener veldig mye p\u00e5 sm\u00e5 bevegelser. Kinesiske turnere opptrer vakrere enn noen andre, sier trener Liu Jin Li.", "Guttene st\u00e5r t\u00e5lmodig og venter p\u00e5 tur. De trenes av Wang Zhijian, en mann i 30-\u00e5rene. Han snakker lite, for dette er ikke en vanlig trenings\u00f8kt. Dette er en oppvisning. Skolen holder \u00e5pent hus for vestlige medier i OL-perioden hver onsdag fordi den vil vise seg frem. En kinesisk journalist forteller at det vanligvis ikke er slik. Under sitt forrige bes\u00f8k p\u00e5 skolen var denne journalisten vitne til at de samme barna trente i bare underbuksene.", "N\u00e5 har guttene shorts p\u00e5. De har abnorme overkropper med voksen muskulatur. De viser seg frem \u00e9n etter \u00e9n p\u00e5 b\u00f8ylehesten, lekende lett.", "\u2013 De trener tre timer hver dag, fem dager i uka, forteller Wang. Han har personlig aldri trent en elev som senere er blitt internasjonal mester.", "N\u00e5 om sommeren trener de tre ganger om dagen: 8.30-11, 14.30-17 og 19-20.30. Innimellom er det mat, s\u00f8vn og lekser. Om vinteren erstatter skolegang den f\u00f8rste trenings\u00f8kta.", "Det er likedan nede i kjelleren, der pingpong-klassen holder til. En enorm sal, 30 bord, 60 gutter og jenter fra \u00e5tte og oppover. Lydniv\u00e5 som i et h\u00f8nsehus. Tung, varm, oppbrukt luft. Tempo, innsats og konsentrasjon er h\u00f8y.", "\u2013 Jeg sover mest. Jeg har ikke tid til \u00e5 leke s\u00e5 mye. Hvis jeg g\u00e5r ut, er det for det meste bare over gata til supermarkedet for \u00e5 kj\u00f8pe det jeg trenger av s\u00e5pe og sjampo, forteller ni \u00e5r gamle Wujia Muwa.", "Han spiller aldri fotball, han trener aldri med turnguttene ovenp\u00e5 eller med noen andre. Bare bordtennis. Mamma og pappa bor i det nord\u00f8stlige Kina, langt fra Beijing. Han forteller at han savner dem.", "I etasjen over, der volleyballgenene er samlet. Et femtitall tynne ungdommer med lange bein som spesialtrener p\u00e5 volley\u00f8velser. Og like bortenfor; badminton. Der er de 17 \u00e5r og eldre, og best i byen, landslaget neste.", "Taekwondo-treningen er stengt denne onsdagen. To av skolens elever deltar i OL; Liu Xiao og Zhu Guo. Totalt er det 600 til studenter p\u00e5 skolen.", "- Viserektor Shi Fenghua , kan du forklare filosofien bak \u00e5 spesialtrene unger helt fra de er fem \u00e5r gamle?", "\u2013 Ingen barn har like spesialiteter. Vi trener ungene til \u00e5 like det de har talent for. Vi legger ikke noe press p\u00e5 dem for \u00e5 oppn\u00e5 h\u00f8ye m\u00e5l.", "\u2013 Hva gj\u00f8r dere om ungene faktisk ikke liker \u00e5 holde p\u00e5 med det dere mener de har talent for?", "\u2013 Det er mange sider ved dette, og alle kan v\u00e6re riktige. Men hvis disse unge menneskene vil g\u00e5 veien frem til mesterskap og internasjonale titler, m\u00e5 vi trene opp mentaliteten deres. De m\u00e5 bli sterke nok til \u00e5 klare det og de m\u00e5 l\u00e6re seg \u00e5 like det. Vi m\u00e5 l\u00e6re dem det.", "\u2013 Er m\u00e5let \u00e5 skape OL-vinnere?", "\u2013 Om lag en tredjedel av v\u00e5re studenter blir gode nok til \u00e5 drive profesjonell idrett.", "\u2013 Hva skjer med resten?", "\u2013 De som ikke er gode nok, sender vi hjem til foreldrene.", "\u2013 Vi har lagt merke til at det ikke er en lyd \u00e5 h\u00f8re ut over de vanlige lydene n\u00e5r man trener. Hvordan er det mulig \u00e5 holde s\u00e5 mange sm\u00e5 barn samlet uten at det blir litt tull og t\u00f8ys?", "\u2013 Det er ingen som snakker p\u00e5 skolen, er det? Dette er en skole. Dette er trening. Dette er ikke lek.", "I Norge diskuterer vi barneidrettsbestemmelsene med jevne mellomrom. I Kina har de ikke barneidrett. Det er greit \u00e5 huske det neste gang diskusjonen kommer opp."]}, {"field": "category0", "value": "sport"}, {"field": "category1", "value": "sport|ol"}, {"field": "contenthash", "value": "6676729c07de53c6dc97349650c4932fd80d2ca9b6dcaaa6384791618219702c"}, {"field": "createtime", "value": "2012-06-11T15:12:35.306Z"}, {"field": "description", "value": "BEIJING: P\u00e5 Shi Cha Hai sports school i Beijing raffinerer de gullunger. De fjerner ungene for \u00e5 sitte igjen med gullet."}, {"field": "dominantimage", "value": "http://www.adressa.no/incoming/article1262467.ece5/ALTERNATES/w980-default/sportsskole1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8ae434ebd0d9f8167f7399bc1d0e17a6022fa2f.jpg?598f5c37"}, {"field": "dominantthumbnaildimensions", "value": "300x169"}, {"field": "heading", "value": "Her lager Kina gull av sine unger -adressa.no"}, {"field": "id", "value": "d8ae434ebd0d9f8167f7399bc1d0e17a6022fa2f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["ol", "sport"]}, {"field": "kw-classification", "value": "sports"}, {"field": "kw-concept", "value": ["barn", "trent", "kinesisk turn", "skole", "ung"]}, {"field": "kw-entity", "value": ["shi cha hai", "l. hvis", "wang zhijian", "t-skjorte", "xiao og zhu guo", "shi fenghua", "wujia muwa"]}, {"field": "kw-location", "value": ["beijing", "kina", "norge", "yan"]}, {"field": "kw-pageclass", "value": "article"}, {"field": "kw-person", "value": ["liu jin li", "zhu guo"]}, {"field": "kw-taxonomy", "value": ["sport", "sport/ol"]}, {"field": "og-image", "value": "http://www.adressa.no/incoming/article1262467.ece5/ALTERNATES/w980-default/sportsskole1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her lager Kina gull av sine unger"}, {"field": "og-type", "value": "article"}, {"field": "og-url", "value": "http://www.adressa.no/sport/ol/article1139810.ece"}, {"field": "pageclass", "value": ["article"]}, {"field": "publishtime", "value": "2008-08-24T06:29:22.000Z"}, {"field": "recs-articleid", "value": "1574508"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|ol"}, {"field": "recs-publishtime", "value": "2008-08-24T06:29:22.000Z"}, {"field": "recs-rawtitle", "value": "Her lager Kina gull av sine unger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/ol"]}, {"field": "teaser", "value": "BEIJING: P\u00e5 Shi Cha Hai sports school i Beijing raffinerer de gullunger. De fjerner ungene for \u00e5 sitte igjen med gullet."}, {"field": "thumbnail", "value": "http://content-thumbnail.cxpublic.com/content/thumbnail200x150/d8ae434ebd0d9f8167f7399bc1d0e17a6022fa2f.jpg?598f5c37"}, {"field": "thumbnailfullheightdimensions", "value": "200x2024"}, {"field": "timestamp", "value": "2017-08-12T19:51:19.000Z"}, {"field": "title", "value": "Her lager Kina gull av sine unger"}, {"field": "url", "value": "http://www.adressa.no/sport/ol/article1139810.ece"}, {"field": "urlhash", "value": "d8ae434ebd0d9f8167f7399bc1d0e17a6022fa2f"}], "score": 0.697727, "siteId": "9222270286501375973", "id": "d8ae434ebd0d9f8167f7399bc1d0e17a6022fa2f"}

