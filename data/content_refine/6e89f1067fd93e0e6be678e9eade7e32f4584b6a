{"fields": [{"field": "modifiedtime", "type": "time", "value": "2012-04-23T12:45:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den mer verdslige delen av julefeiringen er full av fast gjentatte ingredienser. Ikke minst gjelder det innenfor mat og drikke. Det er ikke alltid det er s\u00e5 eksepsjonelt godt eller n\u00f8dvendigvis trenger \u00e5 v\u00e6re s\u00e5 eksklusivt, men i og med at det bare spises rundt jule- og nytt\u00e5rsfeiringen skapes en helt spesiell aura rundt nytelsen. Det handler mye om godt kj\u00f8tt og god fisk - men for mange av oss handler det ogs\u00e5 veldig mye om godt br\u00f8d. Vi har bedt og blitt b\u00f8nnh\u00f8rt om det daglige br\u00f8d, men julen skal ogs\u00e5 ha sitt. Gjennom mange dager skal vi nyte julens daglige br\u00f8d. Vi her i kj\u00f8kkenveien har tidligere bidratt med s\u00e5 vel m\u00f8rkt dansk rugbr\u00f8d som julebr\u00f8d og sirupskake. N\u00e5 er tiden moden for en annen klassiker, som en nesten kan si er Herrens svigerdatter som st\u00e5r bak - nemlig prostinnekake. Kulturhistorikere kan kanskje gi oss en historie om bakgrunnen for denne. Vi innr\u00f8mmer gjerne at vi har en smule dilettantisk tiln\u00e6rming til denne juleklassikeren. Det eneste vi vet er at dette er en klassiker fra Sands bakeri i Kongens gate i Trondheim. Vi vet at folk dro fra alle kanter av byen i ens \u00e6rend til utsalget for \u00e5 kj\u00f8pe prostinnekake, og vi vet at det er en mannsalder siden Sands bakeri forsvant. Vi kjenner alts\u00e5 ikke historien bak dette spesielle s\u00f8te br\u00f8det. Og vi har aldri sett noen oppskrift p\u00e5 det, s\u00e5 dette er en ren tilsnikelse. Lars har eksperimentert seg frem til noe som har konsistens, farge og smak som samsvarer med det br\u00f8det han s\u00e5 vidt kan huske. Og f\u00e5r vi noen alvorsord om frihetlig omgang med v\u00e5r kulturhistorie, s\u00e5 kom for all del med dem. Dette vil vi gjerne vite mer om! Og br\u00f8det? Minner litt om sirupskake, minner litt om v\u00f8rterkake. Sv\u00e6rt godt sammen med julens p\u00e5leggsklassikere. Vi husker godt spesialbehandlingen fra eldre familiemedlemmer som mente vi trengte \u00e5 feites opp skikkelig og peiset p\u00e5 med godt sm\u00f8r under solide doser geitost opp\u00e5 prostinnekaken. Men det er sv\u00e6rt lenge siden noen mente vi beh\u00f8ver \u00e5 feites opp, s\u00e5 akkurat det f\u00e5r bare v\u00e6re et vagt, behagelig minne. Prostinnekake 1 kg hvetemel 1\u20442 l vann 1 1\u20442 pakke t\u00f8rrgj\u00e6r 75 g sukker 2 ss sirup 2 ts salt 100 g romstemperert sm\u00f8r 1 egg 2 ss maltekstrakt 1. Bland ingrediensene og elt godt sammen. 2. La heve lunt i en halvtimes tid. 3. Jobb godt med deigen, og del inn i to runde br\u00f8d. 4. Etterhev, i 40 -45 minutters tid. 5. Lag noen snitt i br\u00f8det - og la steke p\u00e5 cirka 180 grader i 45 -60 minutter. 6. Server til julens frokoster og \u00f8vrige store og sm\u00e5 sammenkomster - sammen med sylte, rull - eller rett og slett med godt sm\u00f8r og geitost."]}, {"field": "category0", "value": "arkiv"}, {"field": "contenthash", "value": "89cfaf8bcb149a9129f2f9000639ab9ce6e8cf74ab97b09c1897470e35713d9f"}, {"field": "createtime", "value": "2015-11-21T13:57:24.000Z"}, {"field": "description", "value": "Julen er magi, men det meste av magien skapes av gjentakelser. Av tradisjoner. Her er v\u00e5rt julebr\u00f8d."}, {"field": "dominantimage", "value": "http://www.adressa.no/incoming/article1080786.ece5/ALTERNATES/w980-default/ver2%20Prostinnekake003"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e89f1067fd93e0e6be678e9eade7e32f4584b6a.jpg?5978f55c"}, {"field": "dominantthumbnaildimensions", "value": "300x169"}, {"field": "heading", "value": "Julens daglige br\u00f8d -adressa.no"}, {"field": "id", "value": "6e89f1067fd93e0e6be678e9eade7e32f4584b6a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-classification", "value": "food-and-drink"}, {"field": "kw-concept", "value": ["daglige br\u00f8d", "br\u00f8d", "jule", "julens daglige br\u00f8d", "julens daglige"]}, {"field": "kw-entity", "value": ["herrens", "lars", "sands", "kongens"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1080786.ece5/ALTERNATES/w980-default/ver2%20Prostinnekake003"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Julens daglige br\u00f8d"}, {"field": "og-type", "value": "article"}, {"field": "og-url", "value": "http://www.adressa.no/arkiv/article82097.ece"}, {"field": "pageclass", "value": ["article"]}, {"field": "publishtime", "value": "2002-12-01T12:16:57.000Z"}, {"field": "recs-articleid", "value": "2600166"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2002-12-01T12:16:57.000Z"}, {"field": "recs-rawtitle", "value": "Julens daglige br\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "Julen er magi, men det meste av magien skapes av gjentakelser. Av tradisjoner. Her er v\u00e5rt julebr\u00f8d."}, {"field": "thumbnail", "value": "http://content-thumbnail.cxpublic.com/content/thumbnail200x150/6e89f1067fd93e0e6be678e9eade7e32f4584b6a.jpg?5978f55c"}, {"field": "thumbnailfullheightdimensions", "value": "200x866"}, {"field": "timestamp", "value": "2017-07-26T20:02:36.000Z"}, {"field": "title", "value": "Julens daglige br\u00f8d"}, {"field": "url", "value": "http://www.adressa.no/arkiv/article82097.ece"}, {"field": "urlhash", "value": "6e89f1067fd93e0e6be678e9eade7e32f4584b6a"}], "score": 0.91833186, "siteId": "9222270286501375973", "id": "6e89f1067fd93e0e6be678e9eade7e32f4584b6a"}

