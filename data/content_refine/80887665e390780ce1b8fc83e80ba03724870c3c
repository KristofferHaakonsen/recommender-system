{"fields": [{"field": "modifiedtime", "type": "time", "value": "2012-06-20T08:48:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- \u00c6 fikk mail fra'n \u00c5ge, gliser post.doc. Frode Saugestad ved Harvard University.", "- Han s\u00e5 meg p\u00e5 tv, og sendte meg en ny sangtekst. Men jeg har ikke hatt tid til \u00e5 l\u00e6re meg den utenat enn\u00e5, fortsetter litteraturforskeren.", "For to uker siden gjorde halvt marokkanske, halvt nordtr\u00f8nderske Saugestad tv-historie da han satte tr\u00f8nderrocken inn i et til da ukjent perspektiv. I Thomas Seltzers Trygdekontoret leverte han utsagn som \u00abLevva livet er like viktig i det popkulturelle landskapet i Norge som Michael Jacksons Thriller\u00bb, \u00abTr\u00f8nderrocken har blitt de nye j\u00f8dene\u00bb og \u00abGud ligne p\u00e5 \u00c5ge\u00bb. Kombinert med hyppig sitering og tolkning av \u00c5ge-l\u00e5ter fra 80-tallet, kulminerte det i at Saugestad, med ett if\u00f8rt \u00c5geparykk og -briller, erkl\u00e6rte \u00ab\u00c6 e'n \u00c5ge\u00bb. Rett og slett!", "Formann i hemmelig \u00c5ge-losje", "- Jeg har h\u00f8rt rykter om at folk i Tr\u00f8ndelag har begynt \u00e5 lage t-skjorter med \u00ab\u00c6 e'n \u00c5ge\u00bb, smiler Saugestad tydelig forn\u00f8yd.", "- Mange tror jeg bare tulla, men jeg er ihuga blodfan. Jeg er formann i \u00c5ge-samfundet i Oslo - en eksklusiv, privat klubb. For \u00e5 bli medlem m\u00e5 du ha vist stor kunnskap og entusiasme om \u00c5ge og tr\u00f8nderrock generelt, forteller formannen.", "- Og man kan ikke s\u00f8ke - man blir tildelt medlemskap. I dag er vi rundt ti stykker, og det er noen kjente navn. Men vi har en kode om \u00e5 ikke utlevere medlemmer.", "- Hva gj\u00f8r dere?", "- Vi har samlinger der vi m\u00f8tes, spiller \u00c5ge og diskuterer \u00c5ge. Vi spiller \u00c5ge hele natta. Du m\u00e5 v\u00e6re genuint interessert, ikke noen wannabe-fan, understreker Saugestad som fnyser av de som ramlet av da \u00c5ge mistet popularitet p\u00e5 90-tallet.", "- N\u00e5 er jo \u00c5ge allemannseie. Men vi har v\u00e6rt med hele veien.", "Det er i alle fall ingen tvil om at Saugestad har gjort sin del av misjonsarbeidet for tr\u00f8nderrocken.", "- Jeg har spilt mye Prudence p\u00e5 rockeklubber i Oslo som Nylon og Last Train. Hva er det der, sp\u00f8r folk, mens Knut Schreiner (profilert gitarist i Turboneger journ.anm.) spiller luftgitar til \u00c5ge og Terje.", "Akademisk vidunderbarn", "Med et slikt engasjement var ikke redaksjonen i tvil om at denne mannen m\u00e5tte vi f\u00e5 i tale. Han var nettopp hjemme i Overhalla for \u00e5 bes\u00f8ke besteforeldrene, men det var \u00abhellig tid\u00bb for Saugestad. N\u00e5 er han p\u00e5 konferanse i London, langt mer villig til \u00e5 sette av tid til pressen.", "- Du vet K\u00e5re Valebrokk sier det skal lukte \u00f8l av journalister etter l\u00f8nsj, instruerer han og river autorit\u00e6rt i f\u00f8rste guinnes p\u00e5 det han forteller var stampuben til Jack The Ripper.", "- Guinnes e' godt, sk\u00e5ler han.", "Det er ikke mye rom for slik luksus i Saugestads hverdag for tiden. Han n\u00e6rmer seg sluttspurten i et usedvanlig hektisk akademisk l\u00f8p.", "H\u00f8r n\u00e5 her, 27 \u00e5r gammel bestemte han seg for \u00e5 \u00abha noe \u00e5 falle tilbake p\u00e5\u00bb. Deretter veddet han 10 000 kroner med sin mor p\u00e5 at han kunne ta cand.mag. (fire-\u00e5rs studie) - p\u00e5 ett \u00e5r. S\u00f8kte seg opp i idehistorie og gjorde unna grunnfag og mellomfagstillegg i idehistorie, grunnfag og grunnfagstillegg i Midt\u00f8sten- og Nord-Afrika-studier og grunnfag i religionshistorie - til en snittkarakter p\u00e5 2,54.", "Han skrev om j\u00f8disk mystifisme i italiensk middelalderfilosofi ved Blindern og reiste til Gaza for \u00e5 skrive semesteroppgave om hvordan Hamas bruker teatergrupper politisk mot PLO og Israel. Deretter dro han til London og brukte 19 m\u00e5neder p\u00e5 sin doktorgrad i sammenlignende litteratur, f\u00f8r han satte seg ned og skrev i tre m\u00e5neder p\u00e5 en s\u00f8knad til Norsk Forskningsr\u00e5d og Harvard. Begge slo til.", "Neste stopp professor", "Derfor best\u00e5r hverdagen til Saugestad n\u00e5 i \u00e5 st\u00e5 opp sju om morgenen, rusle til Harvard-biblioteket der han fordyper seg i marokkansk litteratur, f\u00f8r han drar hjem igjen ved midnatt.", "- Jeg har det som plommen i egget. Dette er kanskje verdens beste universitet, faglig sett er det som \u00e5 v\u00e6re i paradis. Hver uke kommer det nobelprisvinnere for \u00e5 holde foredrag. Her har jeg alle ressurser for \u00e5 skaffe meg kunnskap, forteller Saugestad og legger entusiastisk ut om biblioteket, donert av en omkommet Titanic-passasjer, og derfor arkitektisk utformet som det sunkne skipet.", "- De har selvf\u00f8lgelig alt av min favorittforfatter Olav Duun - p\u00e5 norsk, og rundt 80 prosent av dem er f\u00f8rsteutgaver. Finner jeg ei bok de ikke har, blir de flaue - og neste uke har de den.", "Saugestad har oppholdt seg her i et og et halvt \u00e5r n\u00e5, halvparten av tiden han skal bruke p\u00e5 sin post.doc-grad der han forsker p\u00e5 marokkansk litteratur p\u00e5 arabisk.", "- Jeg er oppfordret til \u00e5 s\u00f8ke professorstillinger. Det er neste steg hvis jeg skal v\u00e6re i den akademiske verden. Men jeg er ikke sikker p\u00e5 om det er et spill jeg vil vinne, sier mannen som totalt har fire \u00e5r p\u00e5 universitetet bak seg.", "- Jeg jobber 90 timer i uka. Det er en blanding av at jeg ikke er dum og hardt arbeid. Jeg er veldig analytisk anlagt.", "Fra Sollied til Michelet", "I 1983, ni \u00e5r gammel, flytter Saugestad fra Overhalla til Bod\u00f8. Der utmerker han seg som ving p\u00e5 fotballbanen, f\u00e5r to kamper for Bod\u00f8/Glimt under trener Trond Sollied, f\u00f8r en lei skade stopper karrieren. Dagen etter fullf\u00f8rt videreg\u00e5ende drar han til Oslo. Han f\u00e5r sommerjobb i Diesel, m\u00f8ter klesmerkets nestsjef som er p\u00e5 norgestur og p\u00e5 et eller annet vis skjer dermed f\u00f8lgende:", "- En m\u00e5ned seinere fikk jeg beskjed om \u00e5 gj\u00f8re meg klar, \u00abvi reiser mandag klokka sju\u00bb. Vi tok privatjet til Wien der han som startet og eier Diesel, hoppet av og sa \u00abn\u00e5 kj\u00f8rer du alene til Venezia\u00bb. Jeg ble den tredje i Diesels historie som kj\u00f8rte privatjeten alene, forteller Saugestad og gliser lurt og bredt.", "- Jeg som vokste opp i Overhalla med seks naboer, ble hentet p\u00e5 flyplassen i privatbil og kj\u00f8rt rett forbi tollen!", "Saugestad begynner ved Diesels italienske hovedkontor som l\u00e6regutt og returnerer til Norge som nasjonal pr/markedssjef ett \u00e5r seinere. F\u00e5r ansvar for et budsjett p\u00e5 fire millioner kroner og kj\u00f8rer kontroversielle reklamekampanjer. Men den verste kommer et \u00e5r etter at han har sluttet. Det er under sultkatastrofen i Nord-Korea, Diesel har kj\u00f8rt p\u00e5 med store plakater med magre koreanere og teksten \u00abIkke tenk p\u00e5 mat, kj\u00f8p Dieselbukse\u00bb.", "- Plutselig ringer sjefen til meg: \u00abFrode, du m\u00e5 forsvare oss p\u00e5 direkte tv-sending p\u00e5 NRK - om en time!\u00bb.", "Flere overraskelser venter - Jon Michelet hadde blitt ansatt som redakt\u00f8r i Klassekampen samme dag, og satt derfor i studio.", "- Jeg var ikke klar over at jeg skulle debattere med han. Michelet gikk gjennom reklamebildene ett og ett, og sa hvorfor han aldri ville ha trykket dem. Han ga meg en under beltestedet, forteller Saugestad og fortsetter engasjert:", "- Men jeg tok rotta p\u00e5'n! Jeg ga han en real overh\u00f8vling. Dagen etter ble jeg stoppet av folk p\u00e5 gata. Sjefen i Diesel inviterte p\u00e5 l\u00f8nsj, der han spilte av opptak av debatten til stor jubel.", "Endret liv etter nytt\u00e5rsrakett", "- Men rett f\u00f8r dette hadde du br\u00e5tt slutta i Diesel, flyttet inn i kollektiv og begynt med nonfigurativ oljemaling. Hva skjedde?", "- Jeg arrangerte utstilling med reklameplakater for Diesel og fikk over 2000 bes\u00f8kende p\u00e5 ei uke. Westerdal hadde jevnlige ekskursjoner dit. Jeg ble inspirert og moteverdenen var ikke s\u00e5 sexy for meg lenger. S\u00e5 jeg hoppet bare av, forklarer han.", "- Men jeg m\u00e5 innr\u00f8mme at jeg aldri ble noen stor maler, gliser han bredt igjen.", "- Uansett var den prosessen viktig.", "Frode Saugestad finner nemlig snart den banebrytende bildekunstneren Bjarne Melgaard, og sammen danner de NAF - Norsk Anarkistisk Fraksjon - i tillegg til et galleri som henter inn de aller ypperste kunstnavnene i verden. Saugestads hovedrolle er \u00e5 skaffe sponsorer og arrangere happenings - Norske Skog blar gladelig opp flere hundre tusen kroner til galleriet n\u00e5r Saugestad banker p\u00e5 d\u00f8ra.", "- Jeg jobbet sammen med Bjarne i fire \u00e5r. Han har l\u00e6rt meg noe av det aller viktigste jeg har l\u00e6rt i livet. Han er en fantastisk fyr.", "P\u00e5 samme tid holder Saugestad et foredrag om norsk rock p\u00e5 en fest for Morgenbladet. Turboneger-hjerne Thomas Seltzer er til stede og jubler begeistret da Saugestad drar fram \u00c5ge-parykk og -briller n\u00e5r han kommer til tr\u00f8nderrocken.", "- Thomas syntes det var det kuleste foredraget han hadde sett i hele sitt liv. Da Turboneger la inn \u00e5rene, ville han starte bandet Oslo Motherfuckers med meg som vokalist. Vi fikk en god platekontrakt med en tysk p\u00f8nkelabel.", "Debutskiva \u00abGreetings from the Big O\u00bb f\u00e5r sv\u00e6rt blandet mottakelse, Turboneger gj\u00f8r comeback og samtidig inntreffer et annet vendepunkt for Saugestad.", "- Galleriet v\u00e5rt ble truffet av en nytt\u00e5rsrakett og brant ned. Vi hadde ikke forsikring. Jeg tok det som et signal, det ble en ny start. Jeg tenkte det var greit \u00e5 ha noe \u00e5 falle tilbake p\u00e5, meldte meg opp p\u00e5 Blindern og tok 70 vekttall p\u00e5 ett \u00e5r.", "Refser norsk offentlighet", "I det siste er det f\u00f8rst og fremst akademikeren Frode Saugestad som har markert seg i norsk offentlighet. Som ekspert p\u00e5 litteratur fra Midt\u00f8sten brukes han ofte i debatter n\u00e5r han er i Norge. Han er ikke imponert over det offentlige niv\u00e5et i hjemlandet.", "- Med s\u00e5 mange Palestina- og Israel-eksperter i et s\u00e5 lite land, er det overraskende mange intetsigende kronikker og debatter. Og etikken i Norge er totalt frav\u00e6rende. Hvis en idiot av en imam uttaler seg om noe, betyr ikke det at alle muslimene mener det samme. Alle kristne tror ikke at kondomer ikke hjelper mot aids, selv om paven tror det.", "Saugestad sier at er det noe han l\u00e6rt, s\u00e5 er det \u00e5 ikke undervurdere noen og at intet er svart eller hvitt.", "- I Norge er du god eller slem - ingen er noe midt i mellom. Det er useri\u00f8st. Det bringer ikke noe nytt inn i debattene. Man st\u00e5r p\u00e5 hver sin side og kauker.", "- Media hjelper ikke?", "- Media er en skam. Det er forferdelig. Ingen tar ansvar for \u00e5 holde en edruelig debatt. Det blir alt for konfronterende, s\u00e5 lenge du angriper noen, kommer du p\u00e5 trykk. Noe annet som er nitrist, er kunnskaps- og utdanningsniv\u00e5et hos politikerne. Norge m\u00e5 v\u00e6re det eneste land i verden hvor snittutdanningen til de som styrer, er lavere enn snittet hos resten av befolkningen. Finansministeren er ikke \u00f8konom engang. S\u00e5 lenge man har partiboka i orden, s\u00e5 er alt greit i Norge.", "Vil opplyse med b\u00f8ker", "Selv om han bor i Boston, har ikke Saugestad gitt opp gamlelandet. Han har de siste \u00e5rene drevet det norske forlaget L.S.P. som spesialiserer seg p\u00e5 \u00e5 oversette litteratur fra Midt-\u00d8sten. Bare i v\u00e5r skal to nye b\u00f8ker ut.", "- Skj\u00f8nnlitteratur er en enkel m\u00e5te \u00e5 l\u00e6re om andre land og kulturer p\u00e5. I stedet for \u00e5 lese ei 500-siders fagbok om Egypts historie, kan du heller lese en fantastisk roman som forklarer ganske mye. Jeg s\u00e5 det var et sort hull blant litteratur fra Midt\u00f8sten i Norge, derfor startet jeg dette forlaget. Men det er et tapsprosjekt, jeg har holdt p\u00e5 i fem \u00e5r uten \u00e5 ta ei krone i l\u00f8nn.", "S\u00e5 langt har ikke Saugestads forleggervirksomhet munnet ut i de store norske bestselgerne.", "- Det er selvf\u00f8lgelig deprimerende \u00e5 se norsk media anmelde de samme norske forfatterne som skriver de samme b\u00f8kene \u00e5r etter \u00e5r, bare med nye omslag og nye titler. Og de store, norske forlagene sitter p\u00e5 alle sider av bordet. Bare to av b\u00f8kene jeg har gitt ut, er tatt inn i De norske Bokklubbene. En gang fikk jeg avslag uten \u00e5 ha s\u00f8kt en gang.", "N\u00e5 h\u00f8res kanskje Saugestad litt sur ut, men frykt ikke, han gliser og drikker guinnes. Vi har drukket noen guinnes. Vi har spist fantastisk dim sum p\u00e5 en av Londons bedre kinarestauranter, noe Saugestad har greie p\u00e5 ettersom hans kj\u00e6reste er halvt kinesisk, halvt dansk, og ikke minst fordi Saugestad har avsl\u00f8rt seg som en gourmet av rang, kompis med matskribent Andreas Viestad og en av de heldige som har spist p\u00e5 det mange holder som verdens beste restaurant, \u00abThe Fat Duck\u00bb i London.", "- De hadde en sj\u00f8matrett som ble introdusert med at vi fikk hver v\u00e5r i-pod servert inne i et gigantisk skjell. Fra i-poden kom det b\u00f8lgeskvulp og sj\u00f8lyder, har Saugestad ivrig fortalt. Snart tar Saugestad oss med inn p\u00e5 en lukket klubb for mediebransjen der vi drikker guinnes med den tidligere landslagsspilleren Graham Le Saux rett bak oss, en av f\u00e5 fotballspillere beskyldt for \u00e5 ha lest ei bok. Det kan virke som at Saugestad har en uhyrlig bred bekjentskapskrets. Oppmerksomhet s\u00e5 det holdt, fikk han da hans gode venn Ari Behn skrev forord til L.S.P.-utgivelsen \u00abT\u00f8rt Br\u00f8d\u00bb av Mohamed Choukris, der prinsessegemalen antydet personlig bruk av illegalt rusmiddel.", "- Her hadde vi et fantastisk godt forord fra en forfatter som er genuint interessert i boka. Jeg aner ikke hvor mange henvendelser jeg fikk fra pressen om han hadde r\u00f8yka eller ikke. Der ser man hva som er interessant for norsk media.", "Bin Ladens forlegger", "- Som tidligere markedssjef i Diesel, burde du ikke visst at dette ville skje?", "- Man m\u00e5 se p\u00e5 forordet isolert, jeg kan ikke si \u00abAri, ta vekk akkurat det der\u00bb. Det var et fabelaktig forord og jeg kan ikke v\u00e6re beinhard redakt\u00f8r som g\u00e5r inn og tar bort deler av teksten.", "Ubemerket hen gikk det heller ikke da Saugestad fikk oversatt taler, intervjuer og brev fra Osama Bin Laden. Drapstrusler og debatt fulgte.", "- Bin Ladens tekster har v\u00e6rt utilgjengelig p\u00e5 norsk. Og for \u00e5 finne ut hva han holder p\u00e5 med, m\u00e5 vi forst\u00e5 hvordan han tenker. \u00c5 for eksempel forby jihadistiske nettsider gj\u00f8r at milj\u00f8et forsvinner under jorda, blir vanskelig \u00e5 kontrollere og dukker opp igjen som et mangehodet uhyre. Vi kan ikke fornekte at Bin Laden n\u00e5r ut til flere hundre millioner mennesker. Det er som \u00e5 stikke hodet nedi sanda og si \u00abdette skal vi forby\u00bb.", "Spesielt Hege Storhaug fra Human Rights har v\u00e6rt framme med pekefingeren for \u00e5 f\u00e5 Saugestad til \u00e5 avklare sine synspunkter p\u00e5 den s\u00e5kalte terrorismen.", "- Jeg f\u00f8ler ikke noe behov for \u00e5 fortelle hele verden hva jeg tror og mener, forklarer Saugestad og sier det enkelt:", "- Men hvis noen lurer, s\u00e5 er jeg fra Tr\u00f8ndelag, drikker heimert og spiser gris."]}, {"field": "category0", "value": "kultur"}, {"field": "category1", "value": "kultur|tv"}, {"field": "contenthash", "value": "76a55d34aa122226edcad86c98421b0856151e584c8d72126bc52af5774a76f7"}, {"field": "createtime", "value": "2014-08-13T07:51:00.298Z"}, {"field": "description", "value": "Frode Saugestad gj\u00f8r seg bemerket med sin litteraturforskning p\u00e5 Harvard University i USA. Men ingenting er som \u00c5ge."}, {"field": "dominantimage", "value": "http://www.adressa.no/incoming/article1305492.ece5/ALTERNATES/w980-default/FRODE-3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80887665e390780ce1b8fc83e80ba03724870c3c.jpg?59666cdc"}, {"field": "dominantthumbnaildimensions", "value": "300x169"}, {"field": "heading", "value": "\u00ab\u00c6 e`n \u00c5ge \u00e6\u00bb -adressa.no"}, {"field": "id", "value": "80887665e390780ce1b8fc83e80ba03724870c3c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "tv"]}, {"field": "kw-classification", "value": "arts-and-entertainment"}, {"field": "kw-company", "value": "big o"}, {"field": "kw-concept", "value": ["norsk offentlighet", "norske forlaget", "marokkansk litteratur", "genuint interessert", "norsk", "drikker guinnes", "norsk media", "bok"]}, {"field": "kw-entity", "value": ["\u00e5ge", "turboneger", "diesel", "skog", "egypts", "human rights", "jack the ripper", "\u00e5geparykk", "greetings", "nylon og last train", "nord-afrika", "bokklubbene", "blindern", "l.s.p.", "t\u00f8rt br\u00f8d", "thomas", "norsk forskningsr\u00e5d", "hamas", "midt-\u00f8sten", "harvard university", "dieselbukse", "last train", "the fat duck", "anarkistisk fraksjon", "levva", "tr\u00f8nderrocken", "midt\u00f8sten", "bin laden", "klassekampen", "morgenbladet", "titanic", "gud", "\u00e5ge og terje", "oslo motherfuckers", "prudence", "a. men", "norsk forskningsr\u00e5d og harvard"]}, {"field": "kw-location", "value": ["boston", "nord-korea", "gaza", "london", "palestina", "israel", "venezia", "tr\u00f8ndelag", "wien", "norge", "bod\u00f8", "overhalla"]}, {"field": "kw-pageclass", "value": "article"}, {"field": "kw-person", "value": ["hege storhaug", "ari behn", "mohamed choukris", "osama bin laden", "graham le saux", "olav duun", "bjarne melgaard", "michael jacksons thriller", "andreas viestad", "thomas seltzers trygdekontoret", "frode saugestad", "jon michelet", "k\u00e5re valebrokk", "thomas seltzer", "knut schreiner", "trond sollied"]}, {"field": "kw-taxonomy", "value": ["kultur", "kultur/tv"]}, {"field": "og-image", "value": "http://www.adressa.no/incoming/article1305492.ece5/ALTERNATES/w980-default/FRODE-3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;\u00c6 e`n \u00c5ge \u00e6&raquo;"}, {"field": "og-type", "value": "article"}, {"field": "og-url", "value": "http://www.adressa.no/kultur/tv/article1303679.ece"}, {"field": "pageclass", "value": ["article"]}, {"field": "publishtime", "value": "2009-04-03T08:29:59.000Z"}, {"field": "recs-articleid", "value": "850795"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|tv"}, {"field": "recs-publishtime", "value": "2009-04-03T08:29:59.000Z"}, {"field": "recs-rawtitle", "value": "&laquo;\u00c6 e`n \u00c5ge \u00e6&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/tv"]}, {"field": "teaser", "value": "Frode Saugestad gj\u00f8r seg bemerket med sin litteraturforskning p\u00e5 Harvard University i USA. Men ingenting er som \u00c5ge."}, {"field": "thumbnail", "value": "http://content-thumbnail.cxpublic.com/content/thumbnail200x150/80887665e390780ce1b8fc83e80ba03724870c3c.jpg?59666cdc"}, {"field": "thumbnailfullheightdimensions", "value": "200x4103"}, {"field": "timestamp", "value": "2017-07-12T18:39:24.000Z"}, {"field": "title", "value": "&laquo;\u00c6 e`n \u00c5ge \u00e6&raquo;"}, {"field": "url", "value": "http://www.adressa.no/kultur/tv/article1303679.ece"}, {"field": "urlhash", "value": "80887665e390780ce1b8fc83e80ba03724870c3c"}], "score": 0.66928476, "siteId": "9222270286501375973", "id": "80887665e390780ce1b8fc83e80ba03724870c3c"}

