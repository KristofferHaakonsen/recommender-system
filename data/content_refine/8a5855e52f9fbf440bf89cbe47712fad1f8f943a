{"fields": [{"field": "modifiedtime", "type": "time", "value": "2012-06-19T10:51:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "astrid \u00f8wre helland"}, {"field": "body", "value": ["Saken oppdateres.", "P\u00e5 70-tallet var Hans H. Bass\u00f8e den f\u00f8rste i Norge som forsket p\u00e5 lavkarbo-kosthold. S\u00f8nnen mener Statens ern\u00e6ringsr\u00e5d holdt resultatene skjult for offentligheten.", "Gjennom ti meter h\u00f8ye gjerder ser Hans. H. Bass\u00f8e ut mot gr\u00f8nne marker. De f\u00f8rste tegnene p\u00e5 v\u00e5r har kommet. Det er april 1944, og Bass\u00f8e har sittet i Bredtveit fengsel i fem m\u00e5neder. Et studentoppr\u00f8r p\u00e5 medisinsk fakultet ved Universitetet i Oslo f\u00f8rer flere av hans medstudenter til d\u00f8dsleirer i Europa. Bass\u00f8e er en av de heldige. Han havner p\u00e5 Bredtveit.", "Hver dag er lik i fengselet. Til frokost er det br\u00f8d, til middag suppe og til kvelds br\u00f8d igjen. Arbeidsdagene er ofte 12 timer lange med tungt fysisk arbeid. Etter fire m\u00e5neder har mange av Bass\u00f8es kamerater g\u00e5tt kraftig ned i vekt. Men hos noen hadde vektn\u00e5len s\u00e5 vidt rikket seg. Dette fikk den unge medisinstudenten til \u00e5 undre. N\u00e5r alle spiste den samme maten, gjorde det samme arbeidet, hvorfor gikk noen da ned i vekt og andre ikke? Dette var sp\u00f8rsm\u00e5l han skulle vie hele sitt liv til \u00e5 svare.", "Hans H. Bass\u00f8es s\u00f8nn Carl-Fredrik er professor og jobber som overlege p\u00e5 R\u00f8de Kors sykehjem i Bergen. Etter farens d\u00f8d i 2004 videreformidler Carl-Fredrik Bass\u00f8e historien om farens liv.", "- P\u00e5 Grini begynte min far \u00e5 unders\u00f8ke medfangene sine. Han veide dem, m\u00e5lte dem rundt livet og brystet, og loggf\u00f8rte alle forandringer, forteller s\u00f8nnen.", "Etter hvert begynte en ny teori \u00e5 forme seg i den unge medisinstudentens hode: Det m\u00e5 v\u00e6re en mekanisme i oss mennesker som reagerer p\u00e5 maten vi spiser. Og denne mekanismen m\u00e5 v\u00e6re forskjellig fra person til person.", "I etterkrigstidens festrus slet den nyutdannede Bass\u00f8e med \u00e5 finne arbeid. Da han ble tilbudt jobb som legeassistent i Hammerfest, tenkte han seg ikke om to ganger. Han tok med familien og flyttet til verdens nordligste by.", "- I Hammerfest hadde mange pasienter sykdommer i forbindelse med stoffskifte og hormonforstyrrelser. Far begynte da \u00e5 forske p\u00e5 disse sykdommene, sier Carl-Fredrik Bass\u00f8e.", "Forskningen f\u00f8rte ham et skritt n\u00e6rmere svaret p\u00e5 hva som skjer i kroppen n\u00e5r vi spiser. I 1955 fikk Bass\u00f8e tilbud om jobb p\u00e5 Medisinsk avdeling p\u00e5 Haukeland sykehus. Ogs\u00e5 her brukte han mye tid p\u00e5 \u00e5 forske p\u00e5 pasienter med hormonforstyrrelser. Han begynte \u00e5 jobbe med undervektige og overvektige. Hele tiden pr\u00f8vde han \u00e5 finne svar p\u00e5 sp\u00f8rsm\u00e5let han stilte seg p\u00e5 Grini: Hvorfor g\u00e5r noen ned i vekt og andre ikke?", "1982 ble Bass\u00f8e sjef for nyopprettede endokrinologisk seksjon p\u00e5 Haukeland sykehus. Denne seksjonen behandlet folk med hormonelle sykdommer, og var den f\u00f8rste av sitt slag i Norge. I flere \u00e5r jobbet han med \u00e5 finne et behandlingstilbud til overvektige. Sammen med kollega Sigurd Seim pr\u00f8vde han ut flere dietter p\u00e5 pasientene.", "- Vi satte dem som regel p\u00e5 kalorifattige dietter. De gikk raskt ned i vekt i starten, men klagde mye over sultf\u00f8lelse. Sulten f\u00f8rte til at de etter hvert begynte \u00e5 spise mer mat og gikk opp i vekt. De klarte aldri \u00e5 holde en stabil vektnedgang, sier den n\u00e5 87 \u00e5r gamle Sigurd Seim.", "P\u00e5 70-tallet hadde Bass\u00f8e forsket p\u00e5 hva som skjer med insulinniv\u00e5et i kroppen n\u00e5r vi spiser. Spiser vi karbohydrater, blir det utskilt store mengder insulin til blodet. Dette f\u00e5r blodsukkeret til \u00e5 falle. Det lave blodsukkeret f\u00f8rer igjen til at folk blir sultne. For \u00e5 unng\u00e5 sultf\u00f8lelsen hos de overvektige pasientene, foreslo Bass\u00f8e \u00e5 pr\u00f8ve et kosthold med lite karbohydrater. Dette ville gi dem mer stabilt blodsukker. For \u00e5 f\u00e5 tilstrekkelig energitilf\u00f8rsel erstattet han sukker med fett.", "Pasientene ble satt p\u00e5 en lignende diett som diabetikerne gikk p\u00e5, og fikk bare spise en begrenset mengde karbohydrater hver dag. En halv skive til hvert m\u00e5ltid og en halv potet til middag var alt. Av fett og proteiner kunne de spise som de pleide. Forskerne valgte \u00e5 kalle kosten fettrik avmagringskost.", "-I starten gikk pasientene ned i vekt p\u00e5 lik linje med de som gikk p\u00e5 kalorifattig kost. Men de klagde ikke p\u00e5 sultf\u00f8lelse, og de f\u00f8lte \u00f8kt velv\u00e6re, sier Seim.", "Pasientene var forn\u00f8yd med \u00e5 kunne spise den samme maten som resten av familien, s\u00e5 lenge de var forsiktige med karbohydrater. Da legene kontrollerte pasientene etter 24 m\u00e5neder, fikk de seg en overraskelse.", "-Mens de som gikk p\u00e5 kalorifattig diett hadde g\u00e5tt opp igjen i vekt, fortsatte de som gikk p\u00e5 karbohydratfattig kost \u00e5 g\u00e5 ned, sier Seim.", "Oppgl\u00f8det over sine funn skrev legene artikler til Den norske legeforening, informerte forskningsmilj\u00f8et og Statens ern\u00e6ringsr\u00e5d", "-Vi fikk ingen tilbakemelding eller kommentarer. Vi ble fryktelig skuffet.", "LES OGS\u00c5:  - Lavkarbodiett er ikke bra for barna", "LES OGS\u00c5:  Frykter gleden ved god forsvinner", "Men de vellykkede resultatene ble hvisket om i gangene p\u00e5 Haukeland sykehus. Etter hvert bestemte Hans H. Bass\u00f8e seg for \u00e5 informere allmennpraktikanter om funnene sine. I samr\u00e5d med s\u00f8nnen Carl-Fredrik, som er utdannet lege, sendte han ut artikler om resultatene til leger i hele Norge.", "-Tilbakemeldingene var fantastiske. Etter noen \u00e5r var det mange som hadde brukt fettrik avmagringskost som behandling mot overvekt. Vi visste at det fungerte, sier Carl-Fredrik Bass\u00f8e.", "Men i Oslo var ikke stemningen like god. Legene og forskerne i Statens ern\u00e6ringsr\u00e5d var skeptiske til Bass\u00f8es resultater.", "-Det oppsto en kraftig polarisering mellom forskermilj\u00f8et i Bergen og i hovedstaden. Statens ern\u00e6ringsr\u00e5d gjorde det de kunne for \u00e5 undergrave resultatene. Mye skyldtes nok politiske grunner. Jordbruket var en viktig industri p\u00e5 1970-tallet, og ble opprettholdt av at folk spiste poteter og br\u00f8d. Et kosthold som ikke anbefalte dette falt ikke i smak hos de statlige ekspertene, sier Bass\u00f8e.", "Han mener at Statens ern\u00e6ringsr\u00e5d pr\u00f8vde \u00e5 hindre at farens arbeid ble kjent for offentligheten.", "-Min far var sint og skuffet hele livet. Han f\u00f8lte arbeidet hans ble motarbeidet av myndighetene.", "Professor Kaare Norum var leder for Statens ern\u00e6ringsr\u00e5d p\u00e5 begynnelsen av 80-tallet.", "-Det var spesielt professor Norum som var kritisk til forskningen, sier Bass\u00f8e.", "Professor Norum sier selv at han ikke husker den debatten, han sier at han ikke kjenner til Bass\u00f8es forskning fra 70-tallet, og derfor ikke vil kommentere saken.", "Over 20 \u00e5r senere, i 2003, f\u00f8rte en opphetet diskusjon til strid blant norske kostholdseksperter. P\u00e5 ene siden sto Statens ern\u00e6ringsr\u00e5d, p\u00e5 den andre sto Fedon Lindberg. Stridens kjerne var poteten. Den til da ukjente Lindberg hadde publisert boken \u00abNaturlig slank med kost i balanse\u00bb. Boken anbefalte et kosthold med lite poteter, br\u00f8d, pasta og ris. Fett og protein skulle inntas i store mengder. Hans H. Bass\u00f8es forskning om fettrik avmagringskost sto som referanse p\u00e5 siste side i boken.", "-Hans H. Bass\u00f8es forskning om lavkarbo-kosthold var den f\u00f8rste av sitt slag i Norge, sier Lindberg.", "Lavkarbo-forkjemperen ble invitert til Statens ern\u00e6ringsr\u00e5d for \u00e5 presentere sine synspunkter, uten at det la noe demper p\u00e5 diskusjonen.", "-Det var f\u00f8rste og siste gang jeg hadde kontakt med Statens ern\u00e6ringsr\u00e5d, sier Lindberg.", "Bass\u00f8e skrev da et brev til Lindberg for \u00e5 vise sin st\u00f8tte. Han kastet seg ogs\u00e5 inn i debatten, skrev leserinnlegg i Bergens Tidende og VG, og forklarte fordelen med et kosthold med lite karbohydrater. Men diskusjonen kom for sent for hans del. I 2003 var Bass\u00f8e 81 \u00e5r, \u00e5ret etter d\u00f8de han.", "-Min far s\u00e5 p\u00e5 Fedon Lindbergs arbeid som en videref\u00f8ring av hans eget. Tyve \u00e5r etter at han p\u00e5viste at man kunne g\u00e5 ned i vekt med fettrikt kosthold, klarte Lindberg \u00e5 popularisere arbeidet, sier Bass\u00f8e.", "Siden har lavkarbo-diskusjonen i Norge n\u00e5dd nye h\u00f8yder. De mest ekstreme tilhengerne av kostholdet snakker ikke lenger om \u00e5 spise lite karbohydrater. Karbohydratene er fullstendig kuttet ut. Erstatningen er fett. F\u00f8r jul har butikker v\u00e6rt tomme for sm\u00f8r, og b\u00f8ker om lavkarbo er bestselgere i landets bokhandlere.", "-Min far hadde likt at diskusjonen om karbohydratfattig kosthold var oppe i dagen, men han hadde ikke likt at det var s\u00e5 ekstremt. Han var aldri tilhenger av et ensidig kosthold, sier Carl-Fredrik Bass\u00f8e.", "-Det er ikke lenger en diett, det er en religion. Det var ikke dette kostholdet vi anbefalte p\u00e5 70-tallet. \u00c5 kutte ut karbohydrater fullstendig kan f\u00f8re til alvorlige mangelsykdommer. Mennesket er ikke skapt til \u00e5 spise ensidig, sier Sigurd Seim.", "I januar 2011 forandret Statens ern\u00e6ringsr\u00e5d sine retningslinjer for anbefalt kosthold. Poteten var tatt ut av fem-om-dagen-anbefalingen og korn var gjort om til fullkorn.", "Hans H. Bass\u00f8e klarte aldri \u00e5 finne et endelig svar p\u00e5 sp\u00f8rsm\u00e5let han stilte seg selv p\u00e5 Bredtveit. Men gjennom sin forskning p\u00e5 hormoner og stoffskifte greide han \u00e5 kartlegge mye av det som skjer i kroppen v\u00e5r n\u00e5r vi spiser. I 1990 ble Hans H. Bass\u00f8e tidelt St. Olavs Ordens Ridderkors 1. for sitt arbeid som lege og forsker."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "9de232c90fa5924470f770cdfe514035eb94a11a52a77983443c875af1a27951"}, {"field": "createtime", "value": "2017-04-30T12:11:04.000Z"}, {"field": "description", "value": "Bergenslegen Hans H. Bass\u00f8e var allerede for 40 \u00e5r siden p\u00e5 sporet av lavkarbo-dietten. S\u00f8nnen mener Statens ern\u00e6ringsr\u00e5d holdt resultatene skjult for offentligheten."}, {"field": "dominantimage", "value": "http://www.adressa.no/incoming/article2128192.ece5/ALTERNATES/w980-default/sprek_lavkarbolege2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8a5855e52f9fbf440bf89cbe47712fad1f8f943a.jpg?596dac8f"}, {"field": "dominantthumbnaildimensions", "value": "300x169"}, {"field": "heading", "value": ["- Holdt lavkarbo hemmelig -adressa.no", "Unders\u00f8kte medfanger", "Erstattet sukker med fett", "Fettrik avmagringskost", "Polarisering", "F\u00f8lte seg motarbeidet", "St\u00f8ttet Lindberg", "En religion"]}, {"field": "id", "value": "8a5855e52f9fbf440bf89cbe47712fad1f8f943a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["forske", "ern\u00e6ringsr\u00e5d holdt resultatene", "lege", "kosthold", "holdt lavkarbo hemmelig", "holdt resultatene skjult", "pasienter", "vekt", "ern\u00e6ringsr\u00e5d", "fettrik avmagringskost", "karbohydrater", "arbeid", "far", "spise"]}, {"field": "kw-entity", "value": ["r\u00f8de kors", "bergens tidende", "medisinsk", "bass\u00f8e", "st. olavs ordens ridderkors", "bass\u00f8e 81", "haukeland", "bredtveit", "hans h. bass\u00f8e", "carl-fredrik bass\u00f8e", "universitetet", "grini", "naturlig", "statens", "olavs ordens ridderkors"]}, {"field": "kw-location", "value": ["europa", "oslo", "norge", "hammerfest"]}, {"field": "kw-pageclass", "value": "article"}, {"field": "kw-person", "value": ["sigurd seim", "kaare norum", "fedon lindberg"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article2128192.ece5/ALTERNATES/w980-default/sprek_lavkarbolege2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Holdt lavkarbo hemmelig"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article1754245.ece"}, {"field": "pageclass", "value": ["article"]}, {"field": "publishtime", "value": "2012-01-11T08:22:05.000Z"}, {"field": "recs-articleid", "value": "821567"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2012-01-11T08:22:05.000Z"}, {"field": "recs-rawtitle", "value": "- Holdt lavkarbo hemmelig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Bergenslegen Hans H. Bass\u00f8e var allerede for 40 \u00e5r siden p\u00e5 sporet av lavkarbo-dietten. S\u00f8nnen mener Statens ern\u00e6ringsr\u00e5d holdt resultatene skjult for offentligheten."}, {"field": "thumbnail", "value": "http://content-thumbnail.cxpublic.com/content/thumbnail200x150/8a5855e52f9fbf440bf89cbe47712fad1f8f943a.jpg?596dac8f"}, {"field": "thumbnailfullheightdimensions", "value": "200x2166"}, {"field": "timestamp", "value": "2017-07-18T06:37:03.000Z"}, {"field": "title", "value": "- Holdt lavkarbo hemmelig"}, {"field": "url", "value": "http://www.adressa.no/sport/sprek/article1754245.ece"}, {"field": "urlhash", "value": "8a5855e52f9fbf440bf89cbe47712fad1f8f943a"}], "score": 0.5092332, "siteId": "9222270286501375973", "id": "8a5855e52f9fbf440bf89cbe47712fad1f8f943a"}

