{"fields": [{"field": "modifiedtime", "type": "time", "value": "2012-06-20T08:21:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var stor stas i Ravnkloa den l\u00f8rdagen da d\u00e5pen skjedde i slutten av oktober i fjor. Politimester Marum og flere andre av byens notabiliteter var p\u00e5 plass, sammen med Redningsselskapets ledelse med generalsekret\u00e6r Anne Enger Lahnstein i spissen. Og Strinden Promenade Orchester spilte da gudmor Ingrid S\u00f8reid d\u00f8pte den nye redningssk\u00f8yta Erna Olsen, navnet p\u00e5 trondheimskvinnen som hadde gitt Redningsselskapet hele 2,7 millioner kroner.", "Stort mer enn navnet visste man ikke. I testamentet som hun skrev to \u00e5r f\u00f8r sin d\u00f8d i 1996, fremg\u00e5r det at Erna Olsen ble f\u00f8dt i 1918, og at hun ikke etterlot seg livsarvinger. Uten n\u00e6rmere begrunnelse bestemte hun som sin siste vilje:", "\u00abJeg testamenterer hele min formue, bankinnskudd og obligasjoner til Norsk Selskab Til Skibbrudnes Redning. Den testamentariske gaven skal disponeres av 4. distrikt Tr\u00f8ndelag\u00bb", "Nye opplysninger", "Men for noen uker siden - og et halvt \u00e5r etter at redningssk\u00f8yta hadde f\u00e5tt hennes navn - kommer det en mann opp til Redningsselskapet med opplysninger om at Erna Olsen hadde deltatt i krigen som sykepleier p\u00e5 tysk side. Og i siste nummer av propagandabladet Folk og Land fors\u00f8ker gammelnazistene \u00e5 sl\u00e5 mynt p\u00e5 trondheimskvinnens skjebne: \u00abFronts\u00f8steren som fikk en redningsk\u00f8yte oppkalt etter seg\u00bb.", "Opplysningene kom overrumplende p\u00e5 Redningsselskapet. Her er man ikke glad for det som i ettertid er kommet frem.", "- Jeg fikk disse opplysningene for en uke siden. Det forandrer ikke det faktum at dette ga oss muligheten til \u00e5 bygge redningssk\u00f8yta, sier Anne Enger Lahnstein.", "Hun har liten forst\u00e5else for at det skal v\u00e6re n\u00f8dvendig \u00e5 gj\u00f8re et poeng av hva Erna Olsen foretok seg under krigen og mener det er p\u00e5 tide p\u00e5 glemme.", "- Jeg m\u00e5 minne om at krigen sluttet for 57 \u00e5r siden. Det er s\u00f8rgelig \u00e5 trekke frem dette n\u00e5. Det kan sverte hennes etterm\u00e6le. Vi har ikke v\u00e6rt klar over hennes bakgrunn. Disse opplysningene kommer imidlertid ikke til \u00e5 forandre p\u00e5 noen ting. Vi er glad for denne gaven og at hun n\u00e5 etter sin d\u00f8d, bidrar til \u00e5 redde liv. Vi er helt avhengig av gaver for \u00e5 kunne bygge redningssk\u00f8yter, sier Anne Enger Lahnstein. Hun tror folk forst\u00e5r at de kreftene som fors\u00f8ker \u00e5 bruke Redningsselskapet for \u00e5 fremme nazisynspunkter, er s\u00e5 malplasserte at de faller p\u00e5 sin egen urimelighet.", "Ingen n\u00e6r familie", "Hva er det s\u00e5 Folk og Land forteller om den ukjente trondheimskvinnen? Forfatteren presenterer seg som en bekjent av Erna Olsen. Under krigen, fra 1943 til 1945, var hans kone sammen med henne. Begge tjenestegjorde som sykepleiere p\u00e5 tysk side. De to kvinnene tok sin utdannelse i Danzig, hadde en kort tjeneste p\u00e5 et hospital i \u00d8stpreussen og kom senere til krigslasarettet i Danzig-Oliva, og deretter til Ljubljana i Slovenia.", "I Trondheim drev Erna Olsen presenningsverksted og flaggfabrikk sammen med sin far, og senere alene etter farens bortgang. Faren var opprinnelig kaptein i handelsfl\u00e5ten. Hun satte pris p\u00e5 omgangen med sj\u00f8folkene p\u00e5 fraktefart\u00f8yene som ogs\u00e5 var kunder ved fabrikken, og dette var kanskje bakgrunnen for den rause gaven hun senere kom til \u00e5 gi til arbeidet for \u00e5 redde folk p\u00e5 sj\u00f8en. Etter et langt arbeidsliv, solgte Erna Olsen eiendommene sine , blant annet i Fjordgata. Derfor satt hun igjen med en god slump penger som pensjonist.", "Hun bodde alene, og like f\u00f8r sin d\u00f8d skal hun ha f\u00e5tt et illebefinnende og blitt liggende p\u00e5 gulvet i et kaldt hus hjemme p\u00e5 Singsaker f\u00f8r hun ble tatt h\u00e5nd om av naboer som fikk sl\u00e5tt alarm. Hun d\u00f8de 77 \u00e5r gammel. Etter eget \u00f8nske ble hun gravlagt i en anonym grav i Minnelunden ved Tilfredshet kirkeg\u00e5rd. Hun skal ikke ha hatt noen n\u00e6r familie, og for naboer og kjente var det ingen grav \u00e5 legge blomster p\u00e5, if\u00f8lge Folk og Land.", "Fortid bekreftes", "At Erna Olsen virkelig var fronts\u00f8ster, bekreftes av en person som er tilknyttet et av krigsmuseene.", "Burde Redningsselskapet ha sjekket n\u00e6rmere f\u00f8r de ga den stolte sk\u00f8yta kvinnens navn? Ragnar Brenne, som har arbeidet i 15 \u00e5r med testamenter og gaver, mener det ikke var naturlig \u00e5 grave i hennes fortid. Det ville v\u00e6rt uetisk.", "- Hun etterlot seg et vanlig testamente. Men bel\u00f8pet var ekstraordin\u00e6rt stort, og det var sv\u00e6rt f\u00e5 opplysninger knyttet til kvinnen. Jeg har ikke v\u00e6rt borte i noe lignende, og det gjorde saken spesiell, sier Brenne.", "Selv om han visste lite om kvinnen, hadde heller ikke Karl Ivar Fossmo, distriktssekret\u00e6r i Redningsselskapet, betenkeligheter med \u00e5 la sk\u00f8yta b\u00e6re Erna Olsens navn.", "- Det er naturlig og i takt med v\u00e5r tradisjon \u00e5 hylle en giver p\u00e5 denne m\u00e5ten, sier Fossmo. Han understreker at milliongaven ikke dreier seg om krigsutbytte, men penger tjent i familiebedriften og ved salg av eiendom da trondheimskvinnen pensjonerte seg.", "- Det Erna Olsen gjorde i sin ungdom, kan da umulig ha noen betydning n\u00e5, sier Ingrid S\u00f8reid. Det var hun som knuste flasken mot baugen da b\u00e5ten ble d\u00f8pt. Det har g\u00e5tt s\u00e5 mange \u00e5r - det er fortid, mener hun.", "Fantastisk b\u00e5t", "Han tenkte neppe p\u00e5 Erna Olsens fortid, trondheimsmannen som tirsdag ble hjulpet av redningsselskapets nye sk\u00f8yte. 15 minutter brukte \u00abErna Olsen\u00bb fra Skansen til Fr\u00f8setskj\u00e6ret. Da sk\u00f8yta n\u00e5dde cabincruiseren, var den i drift mot skj\u00e6ret. Det kunne g\u00e5tt galt.", "- En fantastisk b\u00e5t, sier skipper J\u00f8ran Sand etter \u00e5 ha brakt cabincruiseren trygt tilbake i b\u00e5thavnen.", "- Hun er s\u00e5 rask at selv hurtigb\u00e5ten vil ha problemer med \u00e5 holde tritt. Med denne damen har vi f\u00e5tt \u00f8kt sikkerhet i Trondheimsfjorden."]}, {"field": "category0", "value": "nyheter"}, {"field": "contenthash", "value": "f5fd90efa148a02e66856bca8f5cbf36822775c76fcd36bfca59c0be334302ca"}, {"field": "createtime", "value": "2017-01-30T22:43:37.000Z"}, {"field": "description", "value": "Da redningssk\u00f8yta ble d\u00f8pt i Trondheim i fjor, visste ingen noe om kvinnen som hadde skjenket milliongaven til Redningsselskapet. N\u00e5 hyller gammelnazistenes propagandaavis Folk og Land Erna Olsen som en av sine egne."}, {"field": "dominantimage", "value": "http://www.adressa.no/incoming/article1016067.ece5/ALTERNATES/w980-default/ver2%20Redningsselskapet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c79ed5420427de8afbe5bc8db14667de85808eb.jpg?5975edb1"}, {"field": "dominantthumbnaildimensions", "value": "300x169"}, {"field": "heading", "value": "N\u00e5 redder Erna Olsen liv p\u00e5 fjorden -adressa.no"}, {"field": "id", "value": "3c79ed5420427de8afbe5bc8db14667de85808eb"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["krigen", "fantastisk b\u00e5t", "kvinnen", "tysk side", "opplysninger", "bygge redningssk\u00f8yta", "n\u00e6r familie", "redningsselskapet"]}, {"field": "kw-entity", "value": ["folk og land", "\u00f8stpreussen", "ravnkloa", "danzig", "fjordgata", "tilfredshet", "folk og land erna olsen", "redningsselskapet", "norsk selskab til skibbrudnes redning", "fr\u00f8setskj\u00e6ret", "singsaker", "skansen", "marum", "strinden promenade orchester", "minnelunden", "danzig-oliva"]}, {"field": "kw-location", "value": ["ljubljana", "slovenia", "tr\u00f8ndelag", "trondheimsfjorden", "trondheim"]}, {"field": "kw-pageclass", "value": "article"}, {"field": "kw-person", "value": ["karl ivar fossmo", "erna olsen", "j\u00f8ran sand", "land erna olsen", "ingrid s\u00f8reid", "anne enger lahnstein", "ragnar brenne"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1016067.ece5/ALTERNATES/w980-default/ver2%20Redningsselskapet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 redder Erna Olsen liv p\u00e5 fjorden"}, {"field": "og-type", "value": "article"}, {"field": "og-url", "value": "http://www.adressa.no/nyheter/article130064.ece"}, {"field": "pageclass", "value": ["article"]}, {"field": "publishtime", "value": "2002-05-11T11:52:20.000Z"}, {"field": "recs-articleid", "value": "844553"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-05-11T11:52:20.000Z"}, {"field": "recs-rawtitle", "value": "N\u00e5 redder Erna Olsen liv p\u00e5 fjorden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Da redningssk\u00f8yta ble d\u00f8pt i Trondheim i fjor, visste ingen noe om kvinnen som hadde skjenket milliongaven til Redningsselskapet. N\u00e5 hyller gammelnazistenes propagandaavis Folk og Land Erna Olsen som en av sine egne."}, {"field": "thumbnail", "value": "http://content-thumbnail.cxpublic.com/content/thumbnail200x150/3c79ed5420427de8afbe5bc8db14667de85808eb.jpg?5975edb1"}, {"field": "thumbnailfullheightdimensions", "value": "200x1331"}, {"field": "timestamp", "value": "2017-07-24T12:53:05.000Z"}, {"field": "title", "value": "N\u00e5 redder Erna Olsen liv p\u00e5 fjorden"}, {"field": "url", "value": "http://www.adressa.no/nyheter/article130064.ece"}, {"field": "urlhash", "value": "3c79ed5420427de8afbe5bc8db14667de85808eb"}], "score": 0.9684336, "siteId": "9222270286501375973", "id": "3c79ed5420427de8afbe5bc8db14667de85808eb"}

