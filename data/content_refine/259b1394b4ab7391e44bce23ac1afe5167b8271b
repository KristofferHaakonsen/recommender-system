{"fields": [{"field": "modifiedtime", "type": "time", "value": "2013-03-29T10:40:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari byklum"}, {"field": "body", "value": ["Saken oppdateres.", "- Jeg ringte Hilde p\u00e5 vei til nattvakt, og spurte om vi skulle selge huset og flytte i b\u00e5t, sier Fredrik Fossum.", "- Jeg sa umiddelbart \u00abnei, er du gal\u00bb, forteller Hilde Reiersen.", "Men s\u00e5 gikk det 15 minutter.", "- Jeg tenkte at det kunne v\u00e6re moro \u00e5 pr\u00f8ve. Hvis det ble helt galt, kunne vi jo bare kj\u00f8pe nytt hus, og flytte p\u00e5 land igjen, sier tobarnsmoren.", "N\u00e5 har den 46 fot store katamaranen, som ligger fort\u00f8yd p\u00e5 Korsvik i Kristiansand, v\u00e6rt paret og deres to barn, Mads (7) og Kaja (4), sitt hjem i halvannen \u00e5r.", "Samboerparet bodde i en nyere og stor enebolig p\u00e5 S\u00f8m i Kristiansand. B\u00e5de de og barna hadde det fint. Kaja var bare 1 1/2 \u00e5r og hadde nettopp l\u00e6rt \u00e5 g\u00e5.", "B\u00e5de hun og storebroren Mads gikk i barnehagen. De hadde alt det som mange andre sm\u00e5barnsfamilier dr\u00f8mmer om, men f\u00f8lte likevel at de hadde lyst \u00e5 gj\u00f8re noe mer ut av tilv\u00e6relsen.", "Ingen av dem var spesielt b\u00e5tvante og de hadde heller ingen dr\u00f8m om \u00e5 bo i b\u00e5t. Men tanken p\u00e5 \u00e5 gj\u00f8re noe ut av livet, som ikke alle andre gjorde, hadde nok trigget dem en stund. Etter Hildes 15 minutters korte tenkepause, starten en ett \u00e5r lang prosess.", "- Vi bestemte oss fort, men hadde jo ingen b\u00e5t \u00e5 flytte i. Vi brukte mye tid p\u00e5 nettet for \u00e5 unders\u00f8ke hvilke muligheter som fantes, sier Fredrik.", "Til slutt fikk de tilslaget p\u00e5 en katamaran i Frankrike. Hele familien dro for \u00e5 se p\u00e5 den.", "- Vi synes det var viktig at barna f\u00f8lte seg inkludert i planene helt fra starten, og alle fire m\u00e5tte like b\u00e5ten som skulle bli v\u00e5rt nye hjem, sier Hilde.", "Huset p\u00e5 S\u00f8m ble solgt, og det meste av inventaret ble solgt, kastet eller gitt bort. Fredrik seilte b\u00e5ten, som er en 2005-modell, fra Frankrike og hjem til Norge, men hadde hjelp av to tyske leveranseseilere p\u00e5 turen.", "- Jeg l\u00e6rte masse underveis. Turen var p\u00e5 omtrent 1000 nautiske mil. S\u00e5 fikk vi et ufrivillig opphold i Bremen, for noe m\u00e5tte fikses. L\u00e6ringskurven har v\u00e6rt bratt, jeg kunne jo ikke mye om b\u00e5t fra f\u00f8r, forteller Fredrik.", "N\u00e5 har hverdagen satt seg, og familien mener at de lever ganske likt som folk flest. Fredrik jobber som sykepleier i akuttpsykiatrien og Hilde er tannlege.", "- Vi drar jo p\u00e5 jobb hver dag, Kaja kj\u00f8res i barnehagen og Mads g\u00e5r i andre klasse p\u00e5 Dvergsnes skole. Vi hadde akkurat flyttet i b\u00e5ten da Mads begynte i f\u00f8rste klasse. I starten var nok noen av klassekameratene hans litt nysgjerrige p\u00e5 denne gutten som bodde i b\u00e5t, men n\u00e5 er det ikke noe unormalt lenger, og guttene i klassen er stadig p\u00e5 bes\u00f8k, sier Hilde.", "Hun legger til at de har v\u00e6rt opptatt av at barna ikke skal f\u00f8le seg annerledes, og ikke \"lide\" under foreldrenes valg. Men det virker heller stikk motsatt.", "- Jeg synes det er kjempefint at vi bare kan dra p\u00e5 tur med b\u00e5ten om ettermiddagene, sier Mads og viser oss lekerommet som er lite, men likevel stort nok.", "Paret trekker fram friheten som det beste med \u00e5 bo slik.", "- Om v\u00e6ret er fint, kaster vi loss n\u00e5r vi kommer hjem om ettermiddagen. S\u00e5 drar vi til ei lun bukt, og spiser middag og koser oss. Barna kan bare legge seg n\u00e5r det er kveld, s\u00e5 seiler vi hjem igjen n\u00e5r det passer. S\u00e5 v\u00e5kner barna p\u00e5 sin vante plass om morgenen igjen, forteller Fredrik.", "- Det vittige er at Mads gjerne sp\u00f8r n\u00e5r vi skal hjem, for selv om b\u00e5ten er hjemmet v\u00e5rt, er det f\u00f8rst n\u00e5r vi har fort\u00f8yd her p\u00e5 Korsvik at vi er hjemme for ham, sier Hilde.", "I sommer var familien p\u00e5 b\u00e5ttur i flere uker, i \u00e5r planlegger de en enda lenger ferie.", "- Vi h\u00e5per \u00e5 v\u00e6re borte en stund, vi liker oss jo p\u00e5 sj\u00f8en, sier Fredrik.", "- Og s\u00e5 er det kjempegreit \u00e5 slippe \u00e5 pakke til b\u00e5ttur, ler Hilde.", "I starten fryktet hun at hun kom til \u00e5 v\u00e6re m\u00f8rkredd. Fredrik jobbet en del nattevakter i den periode, og det er ingen n\u00e6re naboer, men ogs\u00e5 det har g\u00e5tt over all forventning. Ogs\u00e5 sj\u00f8syken kom de kjapt over.", "- Jeg ble s\u00e5 fort tr\u00f8tt om kveldene den f\u00f8rste m\u00e5neden vi bodde her, men det var nok kroppens m\u00e5te \u00e5 vende seg til sj\u00f8livet p\u00e5, sier Hilde.", "Men livet til sj\u00f8s er ikke for alle.", "- Hehe, min tante er fra ei innlandsbygd i Tr\u00f8ndelag og ikke s\u00e5 vant med b\u00e5tlivet. Da hun var p\u00e5 bes\u00f8k, s\u00e5 vi plutselig at hun hadde g\u00e5tt i land for \u00e5 kaste opp. Hun ble uvel av duvingen, ler Fredrik.", "Selv om friheten er et gode, er det selvsagt ogs\u00e5 noen utfordringer.", "- Det er mye som dreier seg om sikkerhet. Barna er aldri p\u00e5 dekk alene uten sv\u00f8mmevester, og forel\u00f8pig m\u00e5 Kaja hjelpes ombord. Men siden det er en stor katamaran er den veldig st\u00f8dig. Og b\u00e5ten fort\u00f8yes stort sett etter vinden, sier Hilde.", "- Det bl\u00e5ser mye \u00f8stavind om vinteren, men i g\u00e5r ble det plutselig meldt s\u00f8rvestlig vind og vi rakk ikke \u00e5 snu b\u00e5ten, og det merket vi, sier Fredrik.", "Derfor ble det en urolig natt.", "- Det bl\u00e5ste opp til stiv kuling, og jeg m\u00e5tte st\u00e5 flere timer p\u00e5 dekk og skyve bort isflak. Det gj\u00f8r ikke noe om vi fryser inne s\u00e5 lenge det er stille, men utfordringen er jo n\u00e5r det bl\u00e5ser mye. I natt smalt og dunket isen noe forferdelig i skroget, sier Fredrik.", "I vinter holder de varmen med to dieselvarmere og et par ekstra oljeovner. Str\u00f8m og vann f\u00e5r de fra et industribygg p\u00e5 kaia som eies av de som familien leier b\u00e5tplassen av. Her har de ogs\u00e5 tilgang p\u00e5 toalettfasiliteter, selv om det er dobbelt opp med b\u00e5de toalett og dusj i b\u00e5ten, et sett i hvert skrog. Vaskemaskinen st\u00e5r ogs\u00e5 i industribygget, og sesongutstyr, som sykler og ski, er plassert p\u00e5 lager.", "Alle tingene kunne fort blitt et problem. I det ene skroget har barna hver sitt lekerom, mens alle sover i det andre skroget, hvor det er to sm\u00e5 soverom. I midten er allrommet, med en sittegruppe og en liten kj\u00f8kkenavdeling. Og det er det!", "- Det er selvsagt begrenset med plass, barna velger selv hvilke leker de \u00f8nsker \u00e5 ha om bord, men mengden m\u00e5 vi justere, sier Hilde.", "- Jeg tror det er mye l\u00e6ring i \u00e5 bo slik som dette. Barna l\u00e6rer at de ikke trenger s\u00e5 fryktelig mange ting, og setter kanskje mer pris p\u00e5 det de har, mener Fredrik.", "- Men vi har faktisk aldri kjent p\u00e5 f\u00f8lelsen av \u00e5 ha det trangt, selv om det tok litt tid \u00e5 justere seg i starten. Og alle m\u00e5 selvf\u00f8lgelig innrette seg n\u00e5r man bor p\u00e5 liten plass, sier Hilde.", "Begge er enige i at livet til sj\u00f8s svarer til forventningene og de f\u00f8ler seg privilegerte som har f\u00e5tt og grepet muligheten.", "- Det er fantastisk \u00e5 v\u00e5kne til denne sj\u00f8utsikten hver dag, sier Hilde.", "Paret har ogs\u00e5 en liten gummib\u00e5t som de bruker for \u00e5 komme rundt i n\u00e6romr\u00e5det og Mads husker godt den gangen han ble kj\u00f8rt til skolen i b\u00e5t av pappa.", "- Ja, det var g\u00f8y, sier Mads.", "Planen er \u00e5 bli boende i b\u00e5ten s\u00e5 lenge de trives.", "- Jeg ser jo for meg at vi m\u00e5 flytte i hus n\u00e5r barna blir litt st\u00f8rre og trenger mer privatliv. Vi tenker at maksimalt fem \u00e5r er greit, men vi f\u00e5r se, sier Hilde.", "Men det er ikke hast. Tvert i mot. For de savner ikke livet p\u00e5 land."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "76f25c085372883f6d4f22626307112fc7d237ecaf5b263d9a72a177fd0a148a"}, {"field": "createtime", "value": "2016-02-08T22:28:13.000Z"}, {"field": "description", "value": "N\u00e5 har tobarnsfamilien bodd i katamaranen i halvannet \u00e5r - og angrer ikke."}, {"field": "dominantimage", "value": "http://www.adressa.no/incoming/article7321307.ece/ALTERNATES/w980-default/baat3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/259b1394b4ab7391e44bce23ac1afe5167b8271b.jpg?597f8bc9"}, {"field": "dominantthumbnaildimensions", "value": "300x169"}, {"field": "heading", "value": ["Familien solgte huset for \u00e5 bo i b\u00e5t -adressa.no", "Ville gj\u00f8re noe mer", "Kj\u00f8pte i Frankrike", "Solgte huset", "Hverdagslivet i b\u00e5ten", "Slipper \u00e5 pakke til b\u00e5ttur", "Tante spydde p\u00e5 kaia", "Noen utfordringer", "Positivt med f\u00e6rre ting", "- Fantastisk utsikt", "Bor her s\u00e5 lenge det er greit"]}, {"field": "id", "value": "259b1394b4ab7391e44bce23ac1afe5167b8271b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["b\u00e5t", "solgte huset", "barn", "familien solgte huset"]}, {"field": "kw-entity", "value": ["mads", "s\u00f8m", "dvergsnes", "hilde", "hildes 15", "kaja"]}, {"field": "kw-location", "value": ["bremen", "kristiansand", "tr\u00f8ndelag", "korsvik", "norge", "frankrike"]}, {"field": "kw-pageclass", "value": "article"}, {"field": "kw-person", "value": ["fredrik fossum", "hilde reiersen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article7321307.ece/ALTERNATES/w980-default/baat3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familien solgte huset for \u00e5 bo i b\u00e5t"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article7321315.ece"}, {"field": "pageclass", "value": ["article"]}, {"field": "publishtime", "value": "2013-03-29T10:40:14.000Z"}, {"field": "recs-articleid", "value": "7321315"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-03-29T10:40:14.000Z"}, {"field": "recs-rawtitle", "value": "Familien solgte huset for \u00e5 bo i b\u00e5t -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "N\u00e5 har tobarnsfamilien bodd i katamaranen i halvannet \u00e5r - og angrer ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/259b1394b4ab7391e44bce23ac1afe5167b8271b.jpg?597f8bc9"}, {"field": "thumbnailfullheightdimensions", "value": "200x2040"}, {"field": "timestamp", "value": "2017-07-31T19:58:01.000Z"}, {"field": "title", "value": "Familien solgte huset for \u00e5 bo i b\u00e5t"}, {"field": "url", "value": "http://www.adressa.no/forbruker/hjem/article7321315.ece"}, {"field": "urlhash", "value": "259b1394b4ab7391e44bce23ac1afe5167b8271b"}], "score": 0.73893774, "siteId": "9222270286501375973", "id": "259b1394b4ab7391e44bce23ac1afe5167b8271b"}

