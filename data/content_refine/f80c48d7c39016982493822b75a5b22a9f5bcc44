{"fields": [{"field": "modifiedtime", "type": "time", "value": "2012-04-11T13:12:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein slettebak wangen", "kulturredakt\u00f8r"]}, {"field": "body", "value": ["Saken oppdateres.", "Lars Vilks var i Trondheim nylig. Han mener vi er n\u00e6r drukningsd\u00f8den. Den svenske kunstneren og kunstkritikeren er mest kjent for sin deltagelse med Muhammed-tegninger p\u00e5 kollektivutstillingen \u00abOh my god!\u00bb i 2007. Jeg synes hans uttalelser om Trondheim som kunstby er minst like interessante.", "Aller f\u00f8rst: Trondheim har v\u00e6rt en viktig kunstby. Det var da Trondhjems Kunstforening holdt hus i lokalene til dagens Trondheim Kunstmuseum og \u00abtr\u00f8ndermaler\u00bb var et hedersbegrep; brukt om Gustav Undersaker, Bjarne Ness, Johs. Rian, Roar Matheson Bye, og siden Jakob Weidemann og Gruppe 5. Samtidig var kunstskolen i byen bemannet med dyktige pedagoger og talentfulle studenter. P\u00e5 NTH, under Arne E. Holms ledelse, var situasjonen den samme. I tillegg kj\u00f8pte Trondhjems Kunstforening inn kunst nok til \u00e5 sikre seg en av landets beste samlinger av samtidskunst.", "Det var da. De siste \u00e5rene har kunstmuseet i byen blitt kritisert for \u00e5 ha havnet i bakleksa i forhold til museer i andre norske byer. \u00d8ivind Storm Bjerke, professor i kunsthistorie ved Universitetet i Oslo og med fortid som intendant for Trondhjems Kunstforening, er en av flere som har savnet en mer spennende retning p\u00e5 utstillingsprogrammet ved museet de senere \u00e5rene. Etter en lang periode med interne samarbeidsproblemer, er det n\u00e5 duket for ansettelse av ny direkt\u00f8r ved museet. Valget av kunstnerisk leder for byens storstue for kunst blir den f\u00f8rste virkelige pr\u00f8ven for ledelsen for Museene i S\u00f8r-Tr\u00f8ndelag (MiST). Et dristig, men samtidig klokt valg, kan gi en ny v\u00e5r ved museet.", "Vilks var professor i kunstteori ved Kunsth\u00f8gskolen i Bergen fra 1997 til 2003. Kunstmuseet og kunsthallen i Bergen h\u00f8rer etter manges mening, ogs\u00e5 min, hjemme \u00f8verst i elitedivisjon i Norge. Han har med andre ord et solid sammenligningsgrunnlag. Da Vilks bes\u00f8kte Trondheim, var det som foredragsholder p\u00e5 seminaret \u00abSamtidskunst og Prostitusjon\u00bb i regi av ArtsceneTrondheim. I et intervju med herv\u00e6rende avis sa han: \u00abI Trondheim har man ikke skj\u00f8nt at samtidskunst er status. I hver minste lille by i Sverige er det en kunsthall, men Trondheim har ikke noe sted for samtidskunsten. Tr\u00f8nderne sitter igjen i sin hillbillyverden\u00bb.", "Vel. Arrangementet Vilks deltok p\u00e5, og Trondheim kommunes offentlige kunstutsmykkingsprogram, viser at det ikke st\u00e5r helt elendig til. Og det finnes flere lyspunkter, selv om det ikke er vanskelig \u00e5 v\u00e6re enig i at det ikke er ofte byen inviterer til utstillinger og seminarer av det eksepsjonelle slaget.", "Lekkasjer fra statsbudsjettet som legges frem tirsdag viser at staten gir \u00abekstra kunstpenger\u00bb til andre byer enn Trondheim. Hva skal til for \u00e5 gj\u00f8re Trondheim mer interessant som kunstby? MiST, politikerne i Trondheim og fylkeskommunen, m\u00e5 ville at byen skal bli lagt merke til i kunstsammenheng. Alts\u00e5 m\u00e5 Tr\u00f8ndelag senter for samtidskunst gis romsligere \u00f8konomi enn det virksomheten gir uttrykk for at senteret har i dag. Dessuten m\u00e5 debatten om hvorvidt kunstmuseet skal bygges sammen med lokalene til Trondhjems Kunstforening i nabobygget, tas p\u00e5 alvor, og debatten om man skal satse p\u00e5 Kunsthall med stor K p\u00e5 Dora eller Bratt\u00f8ra, og hva den skal inneholde, tas p\u00e5 like stort alvor. Et m\u00e5l m\u00e5 v\u00e6re \u00e5 b\u00e6re museets flotte samling opp fra kjelleren og inn i egnede lokaler, samt \u00e5 vise Tr\u00f8ndelagsutstillingen i lokaler den fortjener.", "Hvilket betyr at man m\u00e5 man slutte \u00e5 le av innspill fra kunstelskere som vil bidra med private samlinger og penger til bygging av egnede, fremtidsrettede visningssteder. Direkt\u00f8ren for MiST sa i et intervju med v\u00e5r avis at \u00abville dr\u00f8mmer er artig, men ikke alltid like realistisk\u00bb, etter Frithjof Riis' forslag om \u00e5 bygge kunstmuseum p\u00e5 Bratt\u00f8ra. Det finnes gode grunner for \u00e5 vegre seg mot forslaget fra Riis. Samtidig er det p\u00e5 sin plass \u00e5 minne om bystyrets vedtak i januar om bygging av kunsthall. Det er et signal fra politikerne om at det offentlige Kunst-Trondheim ikke har sovnet hen, og burde v\u00e6re egnet til \u00e5 skape entusiasme blant alle som vil kunstbyen Trondheim vel.", "Kunstmuseum og kunstforening bygget sammen, museum p\u00e5 Bratt\u00f8ra eller i en av de \u00f8vrige \u00abnye\u00bb bydelene i Trondheim? Eller, hvorfor ikke lage Norges Lousiana p\u00e5 Rotvoll med skulpturpark utenfor galleriveggene til det tidligere psykiatriske sykehuset? Er tanken \u00abfor sinnssyk\u00bb?", "Lars Vilks igjen: Han synes Norge er et konservativt land, og at \u00e5rsaken til at Norge har f\u00e5 kjente samtidskunstnere er at norske kunstnere er d\u00e5rlige fordi de st\u00e5r utenfor et internasjonalt nettverk. Ingar Dragset har dette nettverket. Ved \u00e5 gj\u00f8re Trondheim til en mer interessant kunstscene, vil man ogs\u00e5 \u00f8ke muligheten for nettopp en slik nettverksbygging. Trondheim er fortsatt god n\u00e5r det gjelder utdanningsinstitusjoner. N\u00e5r private samlere, finansfolk og politikerne vil l\u00f8fte sammen, burde forutsetningene for en snarlig bedring n\u00e5r det gjelder visningsrom v\u00e6re til stede.", "Til slutt nok et par lyspunkt: For litt siden ble Trondheim Kunstmuseum helt riktig hyllet for \u00e5 ha tatt nasjonalt ansvar ved \u00e5 lage den f\u00f8rste retrospektive utstillingen noensinne med Per Kleiva, samtidskunstneren med stor S i Norge. Dessuten t\u00e5ler de beste av Kleivas arbeider, samt verk signert tr\u00f8nderkunstnerne Anne-Karin Furunes, H\u00e5kon Bleken, H\u00e5kon Gullv\u00e5g, Ove Stokstad, Dragset \u00e5 bli sammenlignet med samtidskunstnere utenfor landets grenser. Og til uka arrangeres Meta.Morf 2010, Trondheims f\u00f8rste biennale for kunst og teknologi. Den er faktisk Norges st\u00f8rste kulturarrangement for kunst og forskning."]}, {"field": "category0", "value": "meninger"}, {"field": "contenthash", "value": "b49f27ac436eba86231a6197a30ed1532a990e99fbe0ed60793c47075e8b763c"}, {"field": "createtime", "value": "2015-08-31T11:16:58.000Z"}, {"field": "description", "value": "N\u00e5 m\u00e5 Trondheim bestemme seg for hva som blir de viktigste kunstsatsningene fremover. Om ikke blir Bergens forsprang umulig \u00e5 hente inn."}, {"field": "dominantimage", "value": "http://www.adressa.no/incoming/article1369230.ece5/ALTERNATES/w980-default/l%C3%B8rdagskomm%20wangen%20021010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f80c48d7c39016982493822b75a5b22a9f5bcc44.jpg?598c8ab0"}, {"field": "dominantthumbnaildimensions", "value": "300x169"}, {"field": "heading", "value": "Kunstbyen Trondheim vakler -adressa.no"}, {"field": "id", "value": "f80c48d7c39016982493822b75a5b22a9f5bcc44"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["bygge", "kunstforening", "private samlere", "kunstmuseum", "kunstby", "samtidskunst", "byen", "museet", "kunst"]}, {"field": "kw-entity", "value": ["johs", "norges lousiana", "kleivas", "kunsth\u00f8gskolen", "trondhjems kunstforening", "jakob weidemann og gruppe 5", "bratt\u00f8ra", "mist", "museene", "samtidskunst og prostitusjon", "gruppe 5", "per kleiva", "tr\u00f8ndelagsutstillingen", "universitetet", "kunst-trondheim", "rotvoll", "trondheim kunstmuseum", "muhammed", "kunsthall", "artscenetrondheim"]}, {"field": "kw-location", "value": ["s\u00f8r-tr\u00f8ndelag", "oslo", "dora", "meta", "sverige", "tr\u00f8ndelag", "bergen"]}, {"field": "kw-pageclass", "value": "article"}, {"field": "kw-person", "value": ["bjarne ness", "roar matheson bye", "arne e. holms", "ingar dragset", "h\u00e5kon bleken", "gustav undersaker", "lars vilks", "jakob weidemann", "anne-karin furunes", "ove stokstad", "frithjof riis", "h\u00e5kon gullv\u00e5g", "\u00f8ivind storm bjerke"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1369230.ece5/ALTERNATES/w980-default/l%C3%B8rdagskomm%20wangen%20021010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunstbyen Trondheim vakler"}, {"field": "og-type", "value": "article"}, {"field": "og-url", "value": "http://www.adressa.no/meninger/article1536150.ece"}, {"field": "pageclass", "value": ["article"]}, {"field": "publishtime", "value": "2010-10-02T09:03:09.000Z"}, {"field": "recs-articleid", "value": "1130577"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-02T09:03:09.000Z"}, {"field": "recs-rawtitle", "value": "Kunstbyen Trondheim vakler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5 m\u00e5 Trondheim bestemme seg for hva som blir de viktigste kunstsatsningene fremover. Om ikke blir Bergens forsprang umulig \u00e5 hente inn."}, {"field": "thumbnail", "value": "http://content-thumbnail.cxpublic.com/content/thumbnail200x150/f80c48d7c39016982493822b75a5b22a9f5bcc44.jpg?598c8ab0"}, {"field": "thumbnailfullheightdimensions", "value": "200x1411"}, {"field": "timestamp", "value": "2017-08-10T16:32:48.000Z"}, {"field": "title", "value": "Kunstbyen Trondheim vakler"}, {"field": "url", "value": "http://www.adressa.no/meninger/article1536150.ece"}, {"field": "urlhash", "value": "f80c48d7c39016982493822b75a5b22a9f5bcc44"}], "score": 0.8911314, "siteId": "9222270286501375973", "id": "f80c48d7c39016982493822b75a5b22a9f5bcc44"}

