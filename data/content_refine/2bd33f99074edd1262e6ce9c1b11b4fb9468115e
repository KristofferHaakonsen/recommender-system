{"fields": [{"field": "modifiedtime", "type": "time", "value": "2017-04-02T15:53:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim Renholdsverk", "avfall", "Heggstadmoen", "S\u00f8ppel"]}, {"field": "author", "value": ["h\u00e5vard haugseth jensen", "grete holstad", "marit bardal"]}, {"field": "body", "value": ["Saken oppdateres.", "Potetskrell, br\u00f8drester, bananskall, kaffegrut og r\u00e5tne juleklementiner. I dag g\u00e5r det rett i s\u00f8ppeldunkene for restavfall og videre til ovnene ved Statkrafts varmesentral p\u00e5 Tiller. Matrestene brennes opp.", "Det skal det bli slutt p\u00e5.", "I framtiden f\u00e5r trondhjemmerne en ny pose som matavfall skal kastes i. Samtidig f\u00e5r de \u00e9n mindre s\u00f8ppeldunk \u00e5 forholde seg til. Hvordan det ny systemet blir, kan du lese lenger ned i teksten.", "Kritikere mener det for lengst burde v\u00e6rt slutt p\u00e5 brenningen av matavfallet. Trondheim er en av f\u00e5 st\u00f8rre byer som enn\u00e5 ikke kildesorterer matavfallet og til fulle utnytter det.", "Om ikke gode, s\u00e5 er det begripelige grunner til det, viser det seg. Det er ikke bare \u00e9n m\u00e5te \u00e5 gj\u00f8re ting p\u00e5, og flere l\u00f8sninger er blitt utredet, blant annet nybygging av et anlegg som kunne omgjort maten til biogass. Men byen produserer for lite avfall til at det ville l\u00f8nne seg. Omsider mener man \u00e5 ha l\u00f8sningen p\u00e5 hva som skal skje med avfallet etter at det b\u00e6res ut av d\u00f8rene i de tusen av hjem.", "- Vi har i alle fall en plan, sier Knut Bakkejord.", "Han er Trondheim kommunes ukronede avfallskonge. Det er han som leder arbeidet med hvordan innbyggernes etterlatenskaper skal h\u00e5ndteres. Og akkurat n\u00e5 handler det f\u00f8rst og fremst om matavfallet.  Og Sesam.", "Det er navnet p\u00e5 prosjektet som skal gi Tr\u00f8ndelag et nytt opplegg, b\u00e5de for hvordan vi sorterer avfallet hjemme og hvordan det skal ettersorteres og gjenvinnes - og f\u00f8rst og fremst matavfallet.", "L ES OGS\u00c5: Matavfall fra NTNU skal bli drivstoff for busser", "Bakkejord viser fram tomta for regionens nye storanlegg. Sesam, som st\u00e5r for Sentralt ettersorteringsanlegg Midt-Norge.", "P\u00e5 Heggstadmoen s\u00f8r for Trondheim er det satt av 20 dekar. Selve bygget kommer til \u00e5 oppta omtrent halvparten av tomta.", "Rett inntil ligger enorme mengder gammelt avfall fra den gangen omr\u00e5det ble brukt til deponi. Siden 70-tallet og fram til 2009 er det blitt dumpet ting her, og gravearbeid gj\u00f8r at det over alt stikker fram metall og plast som ikke er g\u00e5tt i oppl\u00f8sning. Denne m\u00e5ten \u00e5 kvitte seg med avfall p\u00e5 er historie n\u00e5. Mye har skjedd siden Sluppen, og det heter ikke s\u00f8ppel lenger.", "N\u00e5 er begrepene avfall, ombruk, gjenvinning, resirkulering, sirkul\u00e6r \u00f8konomi, b\u00e6rekraft, kretsl\u00f8p, klimaregnskap, milj\u00f8regnskap.", "Bakkejord tar fram mobiltelefonen og avfotograferer ei gr\u00f8ft der lag p\u00e5 lag med plast er kommet til syne, og snubler i en rusten sammenklemt radiator.", "- Noen sier det skjuler seg busser og trikker i massene. Her ligger store verdier, ikke minst i form av metall. Kanskje om tusen \u00e5r kommer noen til \u00e5 endevende omr\u00e5det for \u00e5 ta ut verdiene, sier Bakkejord.", "Men inntil videre skal verdiene f\u00e5 ligge, og bokstavelig talt danne grunnlaget for den moderne m\u00e5ten \u00e5 behandle etterlatenskapene p\u00e5. G\u00e5r det slik Bakkejord \u00f8nsker, vil et nytt superavansert ettersorteringsanlegg for restavfall st\u00e5 ferdig og v\u00e6re i drift i 2020.", "Anlegget skal \u00absluke\u00bb ekstremt mye, om lag 80 000 tonn restavfall med mat, plast, metall og noe papir fra hele Tr\u00f8ndelag og Nord-\u00d8sterdal. Dette er en mengde som det nesten ikke er mulig \u00e5 begripe. Omgjort til vanlige 140-liters s\u00f8ppeldunker, blir det enklere \u00e5 forst\u00e5. Da tilsvarer denne avfallsmengden innholdet i nesten fire millioner dunker.", "For den enkelte husholdning i Trondheim er kanskje det beste med Bakkejords plan at det vil v\u00e6re n\u00f8dvendig med bare to s\u00f8ppeldunker, mot tre i dag. I dag skal papp og papir i \u00e9n, plast i en annen og restavfall inkludert mat i en tredje. N\u00e5r Sesam-anlegget er p\u00e5 plass, skal fortsatt pappen og papiret i en egen dunk, mens resten g\u00e5r i den andre. \u00abResten\u00bb er en gr\u00f8nn pose med matavfall, og en vanlig butikkpose med plast og restavfall.", "Trondhjemmerne f\u00e5r alts\u00e5 gr\u00f8nne poser som matavfallet skal kastes i, slike de allerede har blant annet i Malvik.", "En snedig konsekvens av det nye opplegget, er at mye mer av plasten vil bli resirkulert og ikke brent p\u00e5 Heimdalsmyra, slik som i dag. For selv om plasten allerede i dag skal kildesorteres, hives mesteparten i restavfallsposen.", "- Vi finner utrolig mye plast i restavfallet, sier Bakkejord. Bare 20-30 prosent av plasten er kildesortert.", "Bakkejord tror det har sammenheng med folks holdning til renhet, at de kvier seg for \u00e5 kildesortere plast de ikke synes er ren nok. F\u00e5r de ikke alt fettet av rekesalatboksen, hiver de den i stedet sammen med restavfallet.", "- Folk overdriver, de trenger ikke v\u00e6re s\u00e5 n\u00f8ye, de trenger ikke rense plasten i oppvaskmaskinen, sier Bakkejord.", "LES OM gjenvinningsstasjonen p\u00e5 Heggstadmoen", "En av egenskapene til nyanlegget er at det ikke bare vil sortere plasten fra restavfallet, men ogs\u00e5 sortere ulike plastkvaliteter. Vel \u00e5 merke hvis det blir det anlegget Bakkejord \u00f8nsker seg. Det er enn\u00e5 ikke endelig bestemt, men slik det ligger an n\u00e5, vil valget mest sannsynlig falle p\u00e5 en teknologi der sensorer og n\u00e6rinfrar\u00f8dt lys (NIR) \u00ableser\u00bb type materiale og materialkvalitet.", "Forel\u00f8pig brukes denne teknologien til sortering av husholdsavfall bare et annet sted i Norge, hos Romerike Avfallsforedling (Roaf) i Skedsmo. Tr\u00f8nderne har v\u00e6rt der p\u00e5 flere studieturer.", "- Vi har langt p\u00e5 vei bestemt oss, NIR-teknologien er den mest moderne akkurat n\u00e5, sier Bakkejord.", "Stedet der Sesam-anlegget skal bygges framst\u00e5r denne kalde solskinnsdagen som den fineste utsiktstomta i byen, med panorama over Leinstrand og \u00d8ysand. Litt bortenfor arbeides det med \u00e5 avslutte de gamle fyllingene, og blant annet klargj\u00f8re den nye plassen for levering av hageavfall. Egentlig over alt p\u00e5 Heggstadmoen p\u00e5g\u00e5r anleggs- og vegarbeid. St\u00f8yen er gjennomtrengende. \u00c5 ta seg fram til Sesam-tomta skjer til akkompagnement fra br\u00e5kepunk spilt p\u00e5 \u00e9n akkord med bare noen f\u00e5 variasjoner i toneleie.", "Kontrasten er stor til fjellomr\u00e5dene lengst nord i Hedmark fylke. Der, h\u00f8yt hevet over Tolga p\u00e5 en stille vinterhvit fjellvidde med Hummelfjellet som bakteppe, ligger et av avfallsanleggene til Fjellregionen interkommunale avfallsselskap (Fias). Fias, eid av R\u00f8ros og ni andre kommuner, har sitt store kompostanlegg for hageavfall, trevirke og slam fra renseanlegg og septiktanker her. Oppmalt og blandet ligger det som sv\u00e6re slagghauger p\u00e5 rekke og rad. Flere ganger i \u00e5ret endevendes det og blir etter et par \u00e5rs tid til feit kompostjord.", "Oslo kommune har lignende komposteringsanlegg, men ikke Trondheim kommune.", "Hageavfallet fra byens borgere leveres til Franzefoss, som lagrer og behandler det videre. Bakkejord & co. har heller ikke planer om et slikt anlegg.", "LES OM hageavfallsaksjonen i Trondheim", "Det samme gjelder eget anlegg for gjenvinningen av matavfallet \u2013 for hva som skal gj\u00f8res med det etter at det er sortert.", "- Vi tar i stedet sikte p\u00e5 \u00e5 levere matavfallet til Ecopro, sier Bakkejord.", "Ecopro er en fabrikk som ligger i Skj\u00f8rdalen i Verdal og produserer biogass og gj\u00f8dsel av matavfall, slam og avfall fra slakteri- og oppdrettsn\u00e6ringen. Det er det eneste i sitt slag i Midt-Norge.", "I fagterminologien inng\u00e5r matavfallet i fellesbetegnelsen v\u00e5torganisk avfall. I dag brennes alts\u00e5 dette avfallet etter trondhjemmerne p\u00e5 Heimdalsmyra, men det g\u00e5r an \u00e5 utnytte det adskillig bedre enn \u00e5 omgj\u00f8re det til fjernvarme.", "- Matavfall kan ogs\u00e5 frilandskomposteres slik som hageavfall, s\u00e5kalt aerob kompostering. Det er det sv\u00e6rt f\u00e5 som driver med i Norge, og ingen i Midt-Norge. Lukt er et stort problem med slike anlegg. Dessuten er det en d\u00e5rlig utnyttelse av avfallet ettersom energien slippes ut i lufta. I stedet er det bedre \u00e5 la det r\u00e5tne i tanker uten lufttilgang for s\u00e5 \u00e5 samle opp gassen. Det mest riktige er \u00e5 ta ut biogassen, slik det gj\u00f8res hos Ecopro, sier Bakkejord.", "- Og s\u00e5, hva skjer med gassen?", "- Den gj\u00f8r at Verdal-anlegget er selvforsynt med energi til produksjonen, i tillegg til at det produseres og selges kraft til det offentlige str\u00f8mnettet. Fabrikken er ogs\u00e5 i gang med \u00e5 bygge et oppgraderingsanlegg for \u00e5 kunne", "levere gass til drivstoff som kan erstatte diesel. Da snakker vi om metangass, med tilsvarende kvalitet som naturgass fra Nordsj\u00f8en, som kan brukes av ferjer, busser og biler.", "Enda mer spennende synes Bakkejord det er med den s\u00e5kalte bioresten etter utr\u00e5tningen. Denne resten kan brukes som gj\u00f8dsel og jordforbedring i landbruket, men er enn s\u00e5 lenge lite etterspurt. I dag gir Ecopro vekk bioresten gratis til nordtr\u00f8nderske b\u00f8nder.", "- Men det har utviklingspotensial. Forbedret kan det erstatte torva som i dag er blandet i jorda som selges p\u00e5 hagesentrene, og etter hvert kanskje konkurrere med kunstgj\u00f8dsel.", "LES OGS\u00c5: Avfall skal bli drivstoff p\u00e5 Skogn", "Uansett m\u00e5 Verdal-fabrikken \u00f8ke kapasiteten dersom den skal ta imot matavfallet som i dag brennes p\u00e5 Heimdalsmyra. Og det betyr mer trafikk og transport mellom s\u00f8r- og nordfylket. N\u00e5r Sesam-anlegget er oppe og st\u00e5r, vil det komme avfall fra 55 kommuner i S\u00f8r- og Nord-Tr\u00f8ndelag og Nord-\u00d8sterdal til Heggstadmoen. Og matavfallet skal alts\u00e5 fraktes videre til Verdal.", "Men Bakkejord er ikke bekymret for at vinningen skal g\u00e5 opp i spinningen.", "Nyordningen vil uansett bli bedre for b\u00e5de milj\u00f8- og klimaregnskapet, mener han.", "- Transport er begynt \u00e5 bli en ganske ren virksomhet. Det forurenser lite i forhold til behandling av avfall, blant annet forbrenning. S\u00e6rlig det at vi f\u00e5r tatt ut og resirkulert mer av plasten, vil bedre klimaregnskapet. I det hele tatt \u00e5 f\u00e5 tatt vare p\u00e5 ressursene i avfallet, gagner milj\u00f8et. Ikke minst f\u00e5r vi tilbakef\u00f8rt mer av fosforet til jorda, som b\u00e5de planter, dyr og mennesker trenger, men som er i ferd med \u00e5 bli mangelvare.", "LES OGS\u00c5: Seks grunner til \u00e5 v\u00e6re klimaoptimist", "Men for innbyggerne vil Sesam merkes i pengepungen. Selve ettersorteringsanlegget er beregnet \u00e5 koste rundt 500 millioner kroner, noe som for den enkelte husholdning betyr rundt 200 kroner mer i renovasjonsgebyr i \u00e5ret.", "- Avfallsh\u00e5ndtering vil fortsatt v\u00e6re et negativt regnestykke, og m\u00e5 i hovedsak dekkes av avgift. Det kommer vi ikke utenom. Det vi stort sett selger og har inntekter p\u00e5 i dag, er papir, plast, metall og glass, sier Bakkejord.", "Mens mye av avfallet fra Sesam-anlegget m\u00e5 settes ut p\u00e5 anbud, er ikke det n\u00f8dvendig med gjenvinningen av matavfallet, if\u00f8lge Bakkejord. Fordi Ecopro er et offentlig eid selskap (flere interkommunale avfallsselskaper, Steinkjer kommune og Statkraft Varme) og drives til selvkost, kan oppdraget med \u00e5 gjenvinne avfallet tildeles med enerett, if\u00f8lge Bakkejord.", "- Skulle vi ha levert avfallet til andre steder enn Verdal, ville det etter anbud havnet enten p\u00e5 \u00d8stlandet eller i Sverige, sier han.", "En litt finurlig tvangssituasjon er utgangspunktet for de valgene som er gjort til n\u00e5.", "Som f\u00f8lge av utstrakt fortetting i Trondheim er det vedtatt \u00e5 bygge oppsamlingsl\u00f8sninger under bakken. Nedgravde containere og avfallssuganlegg. Men p\u00e5 grunn av begrenset plass ogs\u00e5 under bakken, i tillegg til at denne type l\u00f8sninger koster mer, er det valgt \u00e5 bygge anlegg med to beholdere istedenfor dagens tre. Dermed var premisset lagt for valg av type sorteringsanlegg og teknologi.", "Forel\u00f8pig er bare \u00e9n ting avgjort, at Trondheim kommune skal avgi tomt p\u00e5 Heggstadmoen og st\u00e5 for infrastruktur. Vedtak om etablering av driftsselskapet der de mange avfallsselskapene og kommunene skal delta samt tidspunkt for \u00e5 starte bygging, mangler.", "Knut Bakkejord (64) er ikke f\u00f8dt og oppvokst i byen, men er likevel en temmelig typisk trondhjemmer. Han er opprinnelig fra", "Kirkenes, men ble v\u00e6rende etter at han rakk \u00e5 treffe ei tr\u00f8nderpi mens han studerte p\u00e5 NTH. Der var faget geologi, og etter \u00e5 ha jobbet hos Fylkesmannen har han v\u00e6rt 20 \u00e5r i Trondheim kommune. Der er han formelt fagansvarlig for avfall og prosjektleder for Sesam og den nye avfallsplanen som akkurat er p\u00e5begynt.", "I nesten et helt yrkesliv har han arbeidet med avfall og gjenvinningsteknologi. Det finnes ikke den type avfall han ikke har hatt befatning med - spesialavfall, hageavfall, n\u00e6ringsavfall, husholdningsavfall. Og han kan si skremmende mye om trondhjemmerne ut fra hva vi kaster.", "- Jeg kan danne meg et bra bilde, ja. S\u00f8ppelet sier mye om oss og adferden v\u00e5r, om vi er gamle, unge eller studenter, om vi bor i villa eller borettslag.", "Som planlegger m\u00e5 han se framover og lage scenarier for hvordan vi lever om 30\u201340 \u00e5r.", "- Hva ser du for deg da?", "- Mye av det vi anskaffer i dag, er s\u00f8ppel om 10, 20, 30 \u00e5r. Det kan v\u00e6re et m\u00f8bel eller kj\u00f8kkenutstyr. Vi kommer til \u00e5 bli mer bevisste kj\u00f8pere, men likevel produsere avfall. Emballasje vil vi fortsatt ha bruk for. Forh\u00e5pentligvis fjerner vi oss fra den verste bruk og kastmentaliteten, og bytter for eksempel ikke ut telefonen hvert \u00e5r.", "- M\u00e5let m\u00e5 v\u00e6re \u00e5 produsere slik at gjenbruk blir enkelt. Vi har ikke noe valg, vi m\u00e5 gjenvinne, for vi er i ferd med \u00e5 bruke opp jordas ressurser, sier Bakkejord og h\u00f8res ut som en idealist.", "- Avslepen idealist. Jeg ligger ikke s\u00f8vnl\u00f8s, korrigerer han.", "- Men jeg brenner for jobben. \u00c5 v\u00e6re med \u00e5 utvikle verdiene i det vi bruker og kaster av materialer, er fantastisk spennende. Vi m\u00e5 f\u00e5 ressursene inn i kretsl\u00f8pet igjen. Hvis ikke, bedres ikke klimaet og milj\u00f8et. B\u00e6rekraft og sirkul\u00e6r \u00f8konomi kommer til \u00e5 bli stadig", "viktigere, og i pakt med det vil markedene for gjenvinningsprodukter som biogass og gj\u00f8dsel utvikle seg.", "- Ikke-b\u00e6rekraft er rett og slett dyrere enn b\u00e6rekraft, og \u00e9n dag kommer vi dit at hensynet til milj\u00f8et blir det som legger premisset for det meste."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3e79af5a1ddce6fcb446d02339f225b5e2849ce8a0bd97faa823b3c4342a995a"}, {"field": "createtime", "value": "2017-03-18T09:15:15.000Z"}, {"field": "description", "value": "Det heter ikke lenger s\u00f8ppel. N\u00e5 snakkes det om gjenvinning, sirkul\u00e6r \u00f8konomi, b\u00e6rekraft, milj\u00f8regnskap. Snart kommer en ny hverdag for trondhjemmerne."}, {"field": "dominantimage", "value": "http://www.adressa.no/incoming/article14454184.ece/smymfr/ALTERNATES/w980-default/gjennvinning%20til%20grete76.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2bd33f99074edd1262e6ce9c1b11b4fb9468115e.jpg?59875208"}, {"field": "dominantthumbnaildimensions", "value": "300x169"}, {"field": "heading", "value": ["Slik blir det nye s\u00f8ppelsystemet i Trondheim -adressa.no", "Nytt anlegg p\u00e5 Heggstadmoen", "To dunker i stedet for tre", "Hiver mesteparten av plasten", "Avansert teknologi", "Ikke anlegg for hageavfall", "Matavfall til Verdal", "- Bedre for b\u00e5de milj\u00f8 og klima", "200 kroner mer", "S\u00f8ppelet forteller hvem vi er", "- Vi bruker opp jordas ressurser"]}, {"field": "id", "value": "2bd33f99074edd1262e6ce9c1b11b4fb9468115e"}, {"field": "keyword", "value": ["Trondheim Renholdsverk", "avfall", "Heggstadmoen", "S\u00f8ppel"]}, {"field": "keywords", "value": "Trondheim Renholdsverk,avfall,Heggstadmoen,S\u00f8ppel"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-company", "value": "ecopro"}, {"field": "kw-concept", "value": ["anlegg", "sirkul\u00e6r \u00f8konomi", "plast", "dag", "avfall", "matavfall"]}, {"field": "kw-entity", "value": ["heggstadmoen", "sentralt", "franzefoss", "h. der", "nord-tr\u00f8ndelag og nord-\u00f8sterdal", "\u00f8stlandet", "sesam", "nordsj\u00f8en", "fjellregionen", "heimdalsmyra", "tiller", "tr\u00f8ndelag og nord-\u00f8sterdal", "statkrafts", "hummelfjellet", "statkraft varme", "leinstrand og \u00f8ysand", "romerike avfallsforedling", "roaf", "sluppen", "skj\u00f8rdalen", "fylkesmannen", "fias"]}, {"field": "kw-location", "value": ["hedmark", "midt-norge", "r\u00f8ros", "tr\u00f8ndelag", "malvik", "trondheim", "verdal", "norge", "skogn", "sverige", "steinkjer", "tolga", "skedsmo"]}, {"field": "kw-pageclass", "value": "article"}, {"field": "kw-person", "value": "knut bakkejord"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14454184.ece/smymfr/ALTERNATES/w980-default/gjennvinning%20til%20grete76.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik blir det nye s\u00f8ppelsystemet i Trondheim"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/18/Slik-blir-det-nye-s%C3%B8ppelsystemet-i-Trondheim-14453892.ece"}, {"field": "pageclass", "value": ["article"]}, {"field": "publishtime", "value": "2017-03-18T09:12:48.000Z"}, {"field": "recs-articleid", "value": "14453892"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-18T09:12:48.000Z"}, {"field": "recs-rawtitle", "value": "Slik blir det nye s\u00f8ppelsystemet i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det heter ikke lenger s\u00f8ppel. N\u00e5 snakkes det om gjenvinning, sirkul\u00e6r \u00f8konomi, b\u00e6rekraft, milj\u00f8regnskap. Snart kommer en ny hverdag for trondhjemmerne."}, {"field": "thumbnail", "value": "http://content-thumbnail.cxpublic.com/content/thumbnail200x150/2bd33f99074edd1262e6ce9c1b11b4fb9468115e.jpg?59875208"}, {"field": "thumbnailfullheightdimensions", "value": "200x4298"}, {"field": "timestamp", "value": "2017-08-06T17:29:44.000Z"}, {"field": "title", "value": "Snart m\u00e5 alle i Trondheim endre s\u00f8ppelvanene sine"}, {"field": "url", "value": "http://www.adressa.no/pluss/magasin/2017/03/18/Slik-blir-det-nye-s%c3%b8ppelsystemet-i-Trondheim-14453892.ece"}, {"field": "urlhash", "value": "2bd33f99074edd1262e6ce9c1b11b4fb9468115e"}], "score": 0.23552607, "siteId": "9222270286501375973", "id": "2bd33f99074edd1262e6ce9c1b11b4fb9468115e"}

