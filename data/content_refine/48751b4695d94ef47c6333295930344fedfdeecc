{"fields": [{"field": "modifiedtime", "type": "time", "value": "2012-04-17T20:20:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingrid j. brissach"}, {"field": "body", "value": ["Saken oppdateres.", "Trondheim Sporvei redusert til et provisorium.", "En times drama med uoverskuelige f\u00f8lger.", "Tre mennesker satte livet til og verdier sannsynligvis for mellom 10 og 15 millioner kroner gikk opp i flammer ved katastrofebrannen i Sporveiens vognhall p\u00e5 Dalsenget tidlig i g\u00e5r morges. Sporveien mistet praktisk talt alt sitt nyere vognmateriell, 25 motorvogner og 16 tilhengere, og effektiviteten er dermed satt ned til et minimum som vil ha de st\u00f8rste virkninger for byen i trafikkmessig henseende. Det vil ta \u00e5r f\u00f8r vi kan f\u00e5 normal sporveistrafikk igjen.", "Direkt\u00f8r Begby i Norges Brannvern Forening antar i en samtale med HP at katastrofen er den st\u00f8rste skadebrann i Norge etter krigen.", "Det skapte en dyster stemning p\u00e5 brannstedet i g\u00e5r morges da det etterh\u00e5nden ble helt klart at tre av de syv kvinnelige vognvaskerne som var i arbeid ikke var kommet ut av bygningen, og flagget ble heist p\u00e5 halv stang. De omkomne er fru Sigrid Dahl, Udbyes gate 11, Inger Skj\u00e6rli, Holbergs gate 44 og Harriet Skoglund, M\u00f8llebakken 3.", "Etter de opplysninger vi innhentet fra forskjellige hold i g\u00e5r synes tragedien \u00e5 ha hatt f\u00f8lgende forl\u00f8p:", "Det var ialt 9 personer tilstede i vognhallen da ilden oppstod ved 4.15-tiden. To s\u00e5kalte vognrevisorer John Boe og Harald Solem var i ferd med \u00e5 kontrollere mens syv kvinner, fru Hildur Johansen, Anne Skj\u00e6rli, hennes s\u00f8ster Inger Skj\u00e6rli, Clara Clausen, Jorunn Nordhammer, fru Sigrid Dahl og Harriet Skoglund var beskjeftiget med vognvask.", "Alle oppholdt seg i det s\u00e5kalte annekset i den vestlige fl\u00f8y av vognhallen. De merket plutselig r\u00f8k fra hovedhallen, og da revisjonsfolkene ogs\u00e5 oppdaget at det var ild l\u00f8s i en vognene slo den ene av dem straks av likestr\u00f8msanlegget som m\u00e5 v\u00e6re i funksjon under vognrevisjonen. Som kjent er det ikke sjelden sporveien har v\u00e6rt plaget med overledningsbranner i de nye motorvognene, vesentlig mens vognene har v\u00e6rt i drift, men ogs\u00e5 inne i hallen. Lyset i vognene ble dermed utkoblet, men lysanlegget i hallen for \u00f8vrig var i funksjon. Kort etter ble imidlertid hele vognhallen lagt i m\u00f8rke p\u00e5 grunn av en kortslutning.", "De 9 menneskene var dermed kommet i en meget vanskelig situasjon og det gjaldt \u00e5 finne vei ut av bygningen. Det lyktes for 6 av dem. Fire av vaskerne kom seg ut en d\u00f8r i anneksets sydvegg mot g\u00e5rdsplassen. Fru Sigrid Dahl fulgte ogs\u00e5 etter hakk i hel, men bare et par meter fra d\u00f8ren falt hun i m\u00f8rket ned i en s\u00e5kalt reparasjonskanal. De andre ropte at hun m\u00e5tte kom seg opp, men de h\u00f8rte henne svare at hun ikke klarte det.", "De to andre som omkom, Inger Skj\u00e6rli og Harriet Skoglund har \u00e5penbart ikke funnet veien til d\u00f8ren. Likene av dem ble funnet mellom to sporvogner midt inne i annekset. Her m\u00e5 de ha opplevet et inferno av ild og hete.", "Verksmesteren p\u00e5 Dalsenget og den ansvarlige for oppsynet med Sporveiens rullende materiell bor i en bygning i tilknytning til verkstedet. Hit sprang vaskerne og varslet om brannen. Verksmester Ole Skjulsvik bad straks sin kone ringe til brannvesenet, mens han selv l\u00f8p ut. \u2013 Jeg var da ikke klar over at noen var igjen inne i bygningen, sier han til Adresseavisen, og min f\u00f8rste tanke var \u00e5 pr\u00f8ve \u00e5 f\u00e5 ut vognene. Hele g\u00e5rdsplassen var imidlertid da s\u00e5 full av r\u00f8k at jeg ikke kom frem den veien. Jeg m\u00e5tte l\u00f8pe rundt hele anlegget. Da kom det en kraftig eksplosjon og luene slo ut gjennom taket. Det var ikke noe en kunne gj\u00f8re for \u00e5 berge vognene.", "I mellomtiden hadde ogs\u00e5 vognrevisorene varslet brannvesenet b\u00e5de gjennom telefon og alarmapparat. Jeg syntes det tok lang tid f\u00f8r brannvesenet kom, sier han, men i slike stunder blir jo sekundene lange.", "Brannvesenet hadde en temmelig h\u00e5pl\u00f8s oppgave. Heten av flammehavet var en sterk p\u00e5kjenning. B\u00e5de Dalsenget g\u00e5rd og et nybygg p\u00e5 andre siden av gaten tok fyr uten direkte forplantning av ilden, men brannvesenet klarte fort \u00e5 slukke. P\u00e5 en bil som stod parkert i gaten sprang frontglasset og loddingen i radiatoren smeltet.", "Brannfolkene hadde en hard t\u00f8rn. En av dem besvimte av utmattelse da han hadde l\u00f8pt helt til Tilfredshet med et slangeutlegg. Det var ganske fantastisk hvordan ilden forplantet seg i vognhallen til et eneste inferno i l\u00f8pet av f\u00e5 minutter.", "Det oppstod flere eksplosjoner under brannen. Den f\u00f8rste av dem vekket folk i stor omkrets. Verksmesteren forteller at to av eksplosjonene iallfall m\u00e5 ha skyldtes acetylenflasker som var oppbevart i vognhallen i forbindelse med reparasjonsarbeider, men det foregikk ingen sveising i g\u00e5r natt. De to flaskene ble funnet i ruinene. Den ene var sprengt i filler og restene ble funnet i reparasjonskanalen like ved det sted hvor fru Dahl omkom.", "Politiets brannetterforskning brakte ikke noe endelig resultat i g\u00e5r, forteller kriminalsjef Brodahl. Man konsentrerer n\u00e5 unders\u00f8kelsen om en enkelt sporvogn, en av dem som stod innerst i hovedhallen og som var en av de f\u00f8rste som ble kj\u00f8rt inn kvelden i forveien.", "Som en hypotese g\u00e5r politiet ut fra at ilden skyldes kortslutning i sporvognen. Noen annen \u00e5rsak kan vanskelig tenkes, og det er ogs\u00e5 mulig at den vil kunne p\u00e5vises i dag. Vognene har likestr\u00f8msanlegg p\u00e5 600 volt. Det ansees for \u00e5 v\u00e6re en spenning som medf\u00f8rer risiko for sterk varmeutvikling ved kortslutning. En medvirkende \u00e5rsak kan ha v\u00e6rt at vognen var fuktig etter regnv\u00e6ret.", "Etter de opplysningene som foreligger har det flere ganger tidligere v\u00e6rt branntill\u00f8p i vognhallen av samme \u00e5rsak, men ilden er da hurtig blitt slukket av sporveiens egne folk.", "11. oktober 1956:", "Branningeni\u00f8r Roa er for tiden fungerende brannsjef i Trondheim i brannsjef Kai Nielsens feriefrav\u00e6r. I en samtale med Adresseavisen i g\u00e5r sier han at bygninger av den art som sporveiens vognhall p\u00e5 \u00d8ya er meget brannfarlige. En takkonstruksjon av tre og tj\u00e6repapp over et s\u00e5 vidt stort omr\u00e5de uten skillevegger medf\u00f8rer stor risiko i branntilfelle. Brannens eksplosjonsartede forl\u00f8p kan forklares ved at det har dannet seg brennbare gasser oppe under taket. Hvis det har ulmet i en vogn, ville den ufullstendige forbrenning snart utvikle slike gasser, som plutselig tenner som en eksplosjon. I denne vognhallen ser det ut som om det har utviklet seg en ren brannstorm.", "12.oktober  1956:", "Kriminalsjef Brodahl opplyser p\u00e5 Adresseavisens henvendelse i g\u00e5r kveld at politiets brannetterforskere og elektrisitetsekspertene heller ikke i g\u00e5r fant frem til brann\u00e5rsaken i sporvognshallen, men man regner fortsatt med at den st\u00e5r i forbindelse med sporveiens likestr\u00f8msanlegg p\u00e5 600 volt. S\u00e5 \u00f8delagt som vognene er kan det bli meget vanskelig \u00e5 fastsl\u00e5 stedet hvor ilden har oppst\u00e5tt.", "10. oktober 2006:", "En brannkatastrofe rammet Trondheim og sporveien for 50 \u00e5r siden i dag. Det begynte \u00e5 brenne i trikkestallen p\u00e5 Dalsenget natt til 10. oktober 1956. Tre kvinnelige vognvaskere omkom i flammene, som la hele trikkstallen i ruiner. Trondheim Sporvei mistet 43 motorvogner og tilhengere av i alt 69. Mange av trikkene var bare ett \u00e5r gamle. De tre vaskerne, Inger Skj\u00e6rli (41), Sigrid Dahl (45) og Harriet Skoglund (57) klarte ikke \u00e5 komme seg ut da lyset gikk, og etter bare en halvtime raste taket sammen i trikkestallen. Da bystyret behandlet sp\u00f8rsm\u00e5let om ny trikkestall og nytt materiell, var det full enighet om at byen fortsatt skulle ha trikk. Men noen fremtidsrettet debatt om trikkens rolle i byutviklingen og kollektivtrafikken, ble det ikke. Man ville fortsette i de gamle spor. Linjen til Lade ble \u00e5pnet i 1958. Men i 1963 begynte trafikktallene \u00e5 g\u00e5 tilbake. I 1968 ble Singsakerlinjen nedlagt. Trikken hadde begynt p\u00e5 nedturen som skulle ende med full nedleggelse i 1988."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "category2", "value": "nyheter|trondheim|bybrannene"}, {"field": "contenthash", "value": "b71497b7fa8089fec0bda81daaf9b2a6b6bc51db2cc88bbc1450de5135094746"}, {"field": "createtime", "value": "2014-10-01T18:01:11.805Z"}, {"field": "description", "value": "Inferno i vognhallen krevde tre menneskeliv. Brannskade for mellom 10 og 15 millioner kroner"}, {"field": "dominantimage", "value": "http://www.adressa.no/incoming/article1227558.ece5/ALTERNATES/w980-default/Brannkatastrofe_lite"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48751b4695d94ef47c6333295930344fedfdeecc.jpg?599155eb"}, {"field": "dominantthumbnaildimensions", "value": "300x169"}, {"field": "heading", "value": ["St\u00f8rste brannkatastrofe i Norge etter krigen -adressa.no", "Inferno i vognhallen", "Dramatisk situasjon", "Voldsom heteutvikling", "Flere eksplosjoner", "Kortslutning antagelig \u00e5rsaken", "\u00abBrannstorm\u00bb i bygningen etter gassutvikling, mener brannsjefen"]}, {"field": "id", "value": "48751b4695d94ef47c6333295930344fedfdeecc"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "bybrannene", "trondheim"]}, {"field": "kw-company", "value": "lade"}, {"field": "kw-concept", "value": ["ild", "trondheim sporvei", "sporvei", "vogn", "sporveiens vognhall", "vognhall", "millioner kroner", "sporvei mistet"]}, {"field": "kw-entity", "value": ["singsakerlinjen", "udbyes", "\u00f8ya", "sporveiens", "sporvei", "m\u00f8llebakken 3", "dalsenget", "tilfredshet", "sigrid dahl og harriet skoglund", "begby", "john boe og harald solem", "brodahl", "norges brannvern forening", "inger skj\u00e6rli og harriet skoglund", "holbergs", "adresseavisen"]}, {"field": "kw-location", "value": ["roa", "trondheim"]}, {"field": "kw-pageclass", "value": "article"}, {"field": "kw-person", "value": ["jorunn nordhammer", "kai nielsens", "anne skj\u00e6rli", "john boe", "hildur johansen", "inger skj\u00e6rli", "harriet skoglund", "clara clausen", "sigrid dahl", "ole skjulsvik", "harald solem"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim", "nyheter/trondheim/bybrannene"]}, {"field": "og-image", "value": "http://www.adressa.no/incoming/article1227558.ece5/ALTERNATES/w980-default/Brannkatastrofe_lite"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "St\u00f8rste brannkatastrofe i Norge etter krigen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/bybrannene/article994762.ece"}, {"field": "pageclass", "value": ["article"]}, {"field": "publishtime", "value": "2007-01-01T04:00:17.000Z"}, {"field": "recs-articleid", "value": "1469154"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-category2", "value": "taxonomy|nyheter|trondheim|bybrannene"}, {"field": "recs-publishtime", "value": "2007-01-01T04:00:17.000Z"}, {"field": "recs-rawtitle", "value": "St\u00f8rste brannkatastrofe i Norge etter krigen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim", "nyheter/trondheim/bybrannene"]}, {"field": "teaser", "value": "Inferno i vognhallen krevde tre menneskeliv. Brannskade for mellom 10 og 15 millioner kroner"}, {"field": "thumbnail", "value": "http://content-thumbnail.cxpublic.com/content/thumbnail200x150/48751b4695d94ef47c6333295930344fedfdeecc.jpg?599155eb"}, {"field": "thumbnailfullheightdimensions", "value": "200x2182"}, {"field": "timestamp", "value": "2017-08-14T07:48:59.000Z"}, {"field": "title", "value": "St\u00f8rste brannkatastrofe i Norge etter krigen"}, {"field": "url", "value": "http://www.adressa.no/nyheter/trondheim/bybrannene/article994762.ece"}, {"field": "urlhash", "value": "48751b4695d94ef47c6333295930344fedfdeecc"}], "score": 0.6979489, "siteId": "9222270286501375973", "id": "48751b4695d94ef47c6333295930344fedfdeecc"}

