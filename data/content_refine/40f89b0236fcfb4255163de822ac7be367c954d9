{"fields": [{"field": "modifiedtime", "type": "time", "value": "2014-10-13T19:56:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "nina selbo torset"}, {"field": "body", "value": ["Saken oppdateres.", "Fra nytt\u00e5r endres reglene for utbetaling av uf\u00f8retrygd. Det skjer i kj\u00f8levannet av uf\u00f8rereformen som ble vedtatt i Stortinget i 2011 (se faktaboks).", "Regjeringen argumenterer med at det vil bli lettere \u00e5 kombinere arbeid og trygd. Reformen har som m\u00e5l \u00e5 f\u00e5 flere ut i arbeidslivet.", "Noen taper og noen vinner p\u00e5 omleggingen. De som har uf\u00f8retrygd og l\u00e5negjeld vil komme d\u00e5rlig ut. Det dreier seg om rundt 50 000 personer som kan tape opp til 6000 kroner i m\u00e5neden, skriver Aftenposten.no.", "Lise Hetland er en av dem. Hun vil f\u00e5 flere tusen kroner mindre utbetalt per m\u00e5ned med de nye uf\u00f8rereglene.", "- Jeg m\u00e5 jobbe mer for \u00e5 f\u00e5 det samme som n\u00e5 og de siste \u00e5rene. Ja, uf\u00f8rereformen kan tvinge de som utnytter systemet ut i jobb, men hva med de som er syke og ikke klarer \u00e5 jobbe mer?", "Les ogs\u00e5: Kj\u00e6re Robert Eriksson. Du kunne ikke ha tatt mer feil.", "B\u00e5de organisasjoner og opposisjonspolitikere har reagert kraftig p\u00e5 de nye reglene for uf\u00f8retrygdede. Arbeids- og sosialminister Robert Eriksson (Frp) har forsvart ordningen med at de uf\u00f8re som ligger an til \u00e5 tape mest, skal f\u00e5 kompensert det gjennom en tre\u00e5rig overgangsordning.", "Denne gruppen skal alts\u00e5 skjermes i tre \u00e5r. Hetland mener overgangsordningen knapt kan kalles et plaster p\u00e5 s\u00e5ret.", "- Jeg f\u00e5r alts\u00e5 tre \u00e5r til \u00e5 tilpasse meg en lavere inntekt, en drastisk endring hvor jeg taper flere tusen kroner i m\u00e5neden. Jeg rammes hardt av de nye uf\u00f8rereglene. Det g\u00e5r ut over min mulighet til \u00e5 kunne betale husl\u00e5n, og det g\u00e5r ut over mine fritidsaktiviteter. \u00c5 jobbe mer enn jeg allerede gj\u00f8r, gj\u00f8r meg syk. Tre \u00e5r vil ikke forandre p\u00e5 det.", "Les ogs\u00e5: Slik vil det nye budsjettet p\u00e5virke lommeboken din", "Hetland sier hun har pr\u00f8vd alt for \u00e5 kunne jobbe fulltid, men p\u00e5 grunn av sin psykiske lidelse er hun i dag 100 prosent varig ung uf\u00f8r. Hun har funnet balansegangen n\u00e5 og jobber to dager i uken med tilrettelagt arbeid hos \u00abStiftelsen psykiatrisk opplysning\u00bb.", "Jobber hun mer blir hun sykere. Hetland er \u00e5pen om sin psykiske lidelse og har blant annet skrevet debattinnlegg i Aftenposten tidligere i \u00e5r .", "- Det koster meg \u00e5 jobbe, men jeg har funnet en balansegang som jeg kan leve med. Mange mener uf\u00f8rhet handler om latskap, at man ikke gidder \u00e5 jobbe fordi det l\u00f8nner seg \u00e5 g\u00e5 hjemme. Det finnes kanskje noen slike tilfeller, men de er heller unntaket enn regelen.", "De siste \u00e5rene har hun hatt stabil arbeidsinntekt (1G) utenom trygden. Det gjorde at hun kunne ta opp l\u00e5n og kj\u00f8pe en liten leilighet sammen med samboeren. Med de nye reglene vil hun bare kunne tjene 0,4G f\u00f8r hun trekkes i trygd.", "- Det betyr flere tusen kroner mindre \u00e5 betale husl\u00e5net med hver m\u00e5ned. I verste fall kan vi kanskje ikke bo her mer, fordi jeg ikke lenger har r\u00e5d.", "Les Hetlands debattinnlegg: N\u00e5r blir det alvorlig nok?", "Hun opplever at uf\u00f8rereformen tvinger henne til \u00e5 jobbe mer for \u00e5 unng\u00e5 \u00e5 miste inntekt.", "- Jeg skulle mer enn noe annet \u00f8nske at jeg var frisk nok til \u00e5 kunne v\u00e6re i ordin\u00e6rt arbeid, kunne fungere like bra som alle andre, slippe stigmatisering og ha en ok inntekt. Selvf\u00f8lgelig ville jeg ha jobbet mer om jeg kunne. Men \u00e5 presse meg til \u00e5 jobbe mer, det gj\u00f8r meg syk, sier Hetland.", "Hetland stiller et direkte sp\u00f8rsm\u00e5l til arbeids- og sosialminister Robert Eriksson:", "- Hvordan skal jeg tilpasse meg \u00e5 miste flere tusen kroner i inntekt hver m\u00e5ned, n\u00e5r jeg er for syk til \u00e5 jobbe mer?", "Arbeids- og sosialminister Robert Eriksson (Frp) svarer i en e-post til Aftenposten. Der varsler han blant annet at han vil legge frem en egen sak til Stortinget f\u00f8r jul med forslag til en rekke forbedringer og forenklinger til de nye uf\u00f8rereglene.", "Statsr\u00e5den understreker at han ikke kan g\u00e5 god for at den uf\u00f8re kvinnen vil tape flere tusen kroner i m\u00e5neden, men sier han vil se n\u00e6rmere p\u00e5 saken.", "P\u00e5 Hetlands sp\u00f8rsm\u00e5l om hvordan hun skal tilpasse seg inntektstapet, svarer statsr\u00e5den:", "- For det f\u00f8rste synes jeg det er veldig flott at Lise Hetland fors\u00f8ker \u00e5 jobbe, og at hun allerede kombinerer arbeid og uf\u00f8repensjon ved at hun tjener opp mot friintektsgrensen p\u00e5 88.370 kroner. Ny uf\u00f8retrygd vil for de aller fleste medf\u00f8re at man kommer ut likt som i dag - eller bedre. Samtidig reduserer denne regjeringen skatter og avgifter, noe som kommer alle til gode. For det tredje vil vi f\u00f8r jul legge frem en egen sak til Stortinget hvor vi vil foresl\u00e5 en rekke forbedringer og forenklinger, for \u00e5 hjelpe flere til \u00e5 kunne kombinere arbeid og trygd.", "- Hetland mener reformen tvinger henne til \u00e5 jobbe mer for \u00e5 unng\u00e5 tap i inntekt. Var dette form\u00e5let med de nye reglene?", "- La meg nok en gang f\u00e5 presisere: Ny uf\u00f8rereform ble lagt frem av den r\u00f8dgr\u00f8nne regjeringen og vedtatt av Stortinget i desember 2011. Den bl\u00e5 bl\u00e5 regjeringen har foresl\u00e5tt en overgangsordning, slik at mange uf\u00f8re slipper \u00e5 f\u00e5 en skatteskjerpelse p\u00e5 opptil 20.000 kroner fra 2015. Hvis vi ikke hadde kommet med denne overgangsordningen, som i realiteten er en skattelette p\u00e5 til sammen 330 millioner kr i 2015, ville Lise Hetland f\u00e5tt skatte\u00f8kningen allerede neste \u00e5r.", "- Form\u00e5let med ny uf\u00f8rereform var at det skulle bli bedre og enklere \u00e5 kombinere arbeid og uf\u00f8retrygd. Det blir det ogs\u00e5.", "- Hvordan skal statsr\u00e5den sikre verdig inntektssikring for de som er for syke til \u00e5 jobbe?", "- Ny uf\u00f8retrygd gir bedre h\u00f8yere brutto uf\u00f8retrygd enn i dagens ordning. En person som har minsteytelsen i ordningen ung uf\u00f8r, vil med dagens ordning f\u00e5 en brutto ytelse p\u00e5 218.300 kr. Mens man i ny uf\u00f8reordning vil f\u00e5 en brutto ytelse p\u00e5 257.200 kroner. \u00d8kningen i bruttoytelsen er for \u00e5 kompensere for skatteomleggingen som stortinget vedtok i 2011. Dette gj\u00f8r at de fleste vil komme likt eller bedre ut. P\u00e5 denne m\u00e5ten sikrer vi en verdig inntektssikring for de som er for syke til \u00e5 jobbe.", "- Kan statsr\u00e5den forst\u00e5 at reformen oppleves som urettferdig for de mest utsatte?", "- Nei, den nye uf\u00f8retrygden er en langt mer rettferdig og langt bedre uf\u00f8reordning for de aller fleste, sammenlignet med dagens ordning. Det var derfor et bredt flertall i Stortinget vedtok dette i 2011.", "- Det er to viktige prinsipper for den bl\u00e5 bl\u00e5 regjeringen \u00e5 ivareta. For det f\u00f8rste \u00f8nsker vi en uf\u00f8retrygd som inneb\u00e6rer at det ikke skal v\u00e6re mer l\u00f8nnsomt \u00e5 motta trygd enn \u00e5 jobbe. Det m\u00e5 ikke bli slik at det skal v\u00e6re mer l\u00f8nnsomt \u00e5 g\u00e5 p\u00e5 uf\u00f8retrygd, enn det er \u00e5 jobbe i kassa p\u00e5 REMA. For det andre er det viktig for regjeringen \u00e5 sikre en verdig inntektssikring for de som er for syke til \u00e5 jobbe, skriver Eriksson i en e-post."]}, {"field": "category0", "value": "nyheter"}, {"field": "category1", "value": "nyheter|politikk"}, {"field": "contenthash", "value": "a19f6ccd9f932705456a0ea039524837df52cc4c815dfcb00c04bdbc94f15692"}, {"field": "createtime", "value": "2017-05-01T20:35:16.000Z"}, {"field": "description", "value": "Lise Hetland er blant dem som kommer d\u00e5rligst ut n\u00e5r reglene endres for uf\u00f8retrygd. - I verste fall m\u00e5 jeg selge leiligheten, sier hun."}, {"field": "dominantimage", "value": "http://www.adressa.no/incoming/article10228456.ece/ALTERNATES/w980-default/afp000612346-mPCKsaEa1U.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/40f89b0236fcfb4255163de822ac7be367c954d9.jpg?594f7b19"}, {"field": "dominantthumbnaildimensions", "value": "300x169"}, {"field": "heading", "value": ["Lise Hetland taper flere tusen i m\u00e5neden p\u00e5 de nye uf\u00f8rereglene -adressa.no", "Kraftige reaksjoner", "Frykter hun m\u00e5 selge leiligheten", "For syk til \u00e5 jobbe mer", "Eriksson vil foresl\u00e5 endringer"]}, {"field": "id", "value": "40f89b0236fcfb4255163de822ac7be367c954d9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "politikk"]}, {"field": "kw-classification", "value": "careers"}, {"field": "kw-concept", "value": ["bl\u00e5 bl\u00e5 regjeringen", "kombinere arbeid", "tusen kroner", "jobb"]}, {"field": "kw-entity", "value": ["aftenposten", "stiftelsen", "hetland", "frp", "stortinget", "a. for", "les hetlands"]}, {"field": "kw-pageclass", "value": "article"}, {"field": "kw-person", "value": ["lise hetland", "robert eriksson"]}, {"field": "kw-taxonomy", "value": ["nyheter", "nyheter/politikk"]}, {"field": "og-image", "value": "http://www.adressa.no/incoming/article10228456.ece/ALTERNATES/w980-default/afp000612346-mPCKsaEa1U.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lise Hetland taper flere tusen i m\u00e5neden p\u00e5 de nye uf\u00f8rereglene"}, {"field": "og-type", "value": "article"}, {"field": "og-url", "value": "http://www.adressa.no/nyheter/politikk/article10228459.ece"}, {"field": "pageclass", "value": ["article"]}, {"field": "publishtime", "value": "2014-10-13T19:56:45.000Z"}, {"field": "recs-articleid", "value": "10228459"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|politikk"}, {"field": "recs-publishtime", "value": "2014-10-13T19:56:45.000Z"}, {"field": "recs-rawtitle", "value": "Lise Hetland taper flere tusen i m\u00e5neden p\u00e5 de nye uf\u00f8rereglene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/politikk"]}, {"field": "teaser", "value": "Lise Hetland er blant dem som kommer d\u00e5rligst ut n\u00e5r reglene endres for uf\u00f8retrygd. - I verste fall m\u00e5 jeg selge leiligheten, sier hun."}, {"field": "thumbnail", "value": "http://content-thumbnail.cxpublic.com/content/thumbnail200x150/40f89b0236fcfb4255163de822ac7be367c954d9.jpg?594f7b19"}, {"field": "thumbnailfullheightdimensions", "value": "200x2023"}, {"field": "timestamp", "value": "2017-06-25T08:58:01.000Z"}, {"field": "title", "value": "- Hvordan skal jeg tilpasse meg \u00e5 tape tusener hver m\u00e5ned, n\u00e5r jeg er for syk til \u00e5 jobbe mer?"}, {"field": "url", "value": "http://www.adressa.no/nyheter/politikk/article10228459.ece"}, {"field": "urlhash", "value": "40f89b0236fcfb4255163de822ac7be367c954d9"}], "score": 0.8316371, "siteId": "9222270286501375973", "id": "40f89b0236fcfb4255163de822ac7be367c954d9"}

