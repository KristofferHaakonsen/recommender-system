{"fields": [{"field": "modifiedtime", "type": "time", "value": "2016-06-22T11:18:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["kronikk", "historie", "Kongehuset", "Kong Haakon", "Nidarosdomen"]}, {"field": "author", "value": ["trond nor\u00e9n isaksen", "historiker", "forfatter av boka \u00abnorges krone \u2013 kroninger", "signinger", "maktkamper fra sagatid til n\u00e5tid\u00bb"]}, {"field": "body", "value": ["Saken oppdateres.", "Da Haakon VII ble valgt til konge var det, med unntak av Christian Frederiks sommerkonged\u00f8mme, over 500 \u00e5r siden Norge hadde hatt kongen for seg selv. Mange oppfattet kong Haakons og dronning Mauds kroning i Nidarosdomen som fullbyrdelsen av det nasjonale gjenreisingsverket.", "Det var ikke uten grunn at bibelteksten som ble valgt for kroningsprekenen var \u00abFrygt ikke, Du Land! Fryd Dig og v\u00e6r glad! Thi store Ting har Herren gjort\u00bb. Den dagen var det \u00absom om gammel og ny Tid r\u00e6kker hverandre Haanden, det er, som om brustne Traade atter knyttes sammen paa den Maade og i det Omfang, som overhovedet er muligt under et Folks Levnetsl\u00f8b\u00bb, sa Kristianias biskop Anton Christian Bang.", "Samtidig som kongeparet ble kronet, skulle \u00abKronen s\u00e6ttes paa et fuldbragt Verk, der binder Fortid sammen med Nutid, og Nutid sammen med Fortid\u00bb, sa Bang.", "LES OGS\u00c5 (PLUSS):  Husker kong Olavs latter", "I 1536 hadde Norge mistet sin selvstendighet da Christian III bestemte at landet skulle innlemmes i Danmark. \u00c5ret etter var ogs\u00e5 kampen for katolisismen tapt. Olav den hellige ble kastet ut av helgenskrinet, som gjennom \u00e5rhundrer hadde prydet h\u00f8yalteret i Nidarosdomen, og lagt i en navnl\u00f8s grav. Skrinet ble sendt til Danmark, hvor det ble sl\u00e5tt i stykker og smeltet ned.", "I 1531 hadde Nidarosdomen blitt herjet av en voldsom brann og i \u00e5rhundrene som fulgte ble den vestlige halvdelen liggende som en ruin. Etter at selvstendigheten ble gjenvunnet i 1814 tok stadig flere til orde for at Nidarosdomen m\u00e5tte gjenreises for \u00e5 kunne oppfylle sin grunnlovsbestemte funksjon som kroningskirke.", "Arkitekt Heinrich Ernst Schirmer betegnet i 1851 Nidarosdomen som et speilbilde av nasjonens historie. Den ble fullf\u00f8rt som et \u00abstorartet bevis paa landets velstand og magt den gang, da Norge sto paa h\u00f8ydepunktet af sin velmagt\u00bb. Katedralen \u00absank med landets magt og henfaldt i ruiner da nationens indre liv laa i den lange dvale\u00bb. N\u00e5r nasjonen i 1814 hadde \u00abgjenfundet sig selv og sin \u00e6re\u00bb m\u00e5tte ogs\u00e5 nasjonalhelligdommen gjenvinne sin.", "LES OGS\u00c5:  Norge rundt for jubilerende kongepar", "I 1869 gikk gjenreisingsarbeidet i gang. Alle forsto at det ville bli en langvarig prosess, men m\u00e5let sto klart for stiftsprost Carl Essendrop da han 17. mai 1872 talte ved en basar til inntekt for gjenreisingen: \u00abMaa da end Aar henrinde, saa vi inden den Tid forl\u00e6ngst ligge under Muld, skal det dog i Herrens Time kunde ske, at Throndhjems gjenreiste Domkirke atter samler M\u00e6nd fra alle Norges Egne under sine Hv\u00e6lv til hellig Kroning af en ny Haakon\u00bb.", "Ved Haakon VIIs kroning 22. juni 1906 var gjenreisingsarbeidet kommet s\u00e5 langt at hele domkirka kunne tas i bruk for f\u00f8rste gang siden brannen og selvstendighetstapet nesten 400 \u00e5r tidligere.", "LES OGS\u00c5 DEBATTINLLEGGET:  - Ingen m\u00e5 v\u00e6re s\u00e5 ekstremt naive \u00e5 varsle om noe som helst", "St. Vitus-katedralen i Praha, p\u00e5 mange m\u00e5ter Nidarosdomens s\u00f8sterkirke, inneholder flere minner om at det var der de b\u00f8hmiske kongene ble kronet, men fysiske minner om Nidarosdomens funksjon som kroningskirke er det f\u00e5 av. Det har nok delvis sammenheng med at det i forbindelse med gjenreisingsarbeidet ble besluttet at kirka ikke skulle utstyres med nasjonale symboler.", "Etter krigen ble det allikevel gjort et unntak. I domkirkas s\u00f8ndre tverrskip henger kongeflagget som vaiet over krigsskipet \u00abNorfolk\u00bb, som f\u00f8rte kong Haakon hjem fra eksil. Det ble h\u00f8ytidelig overrakt av kronprins Olav n\u00e6rmest som en relikvie ved en gudstjeneste i oktober 1945.", "I talen sin betegnet kronprinsen banneret som \u00abet levende symbol p\u00e5 det norske folks frihet og selvstendighet\u00bb og han overrakte det \u00abmed takk til den Herre som gav oss landet fritt tilbake\u00bb. Domprost Sigurd Fj\u00e6r svarte at banneret ikke bare var \u00aben gave til kirken, men et offer til Ham som er kirkens og folkets Herre\u00bb.", "Det kunne minne om de franske middelalderkongenes stridsbanner, som hang over St. D\u00e9nis\u2019 grav, eller om da kong Magnus Erlingsson i Nidarosdomen en p\u00e5skedag rundt 1170 ofret kongekronen til gud og St. Olav.", "Ved signingene i 1958 og 1991 ble Haakon VIIs banner stilt opp ved inngangen til oktogonen. 1945 var kong Haakons apoteose. Kongens faste holdning under krigen gjorde ham til et nasjonalt ikon og ga ham en n\u00e6rmest overmenneskelig posisjon.", "LES OGS\u00c5 KRONIKKEN (PLUSS):  Hitler planla firefelts motorvei mellom Tyskland og Trondheim", "Da biskop Vilhelm A. Wexelsen overrakte rikssverdet til kong Haakon ved kroningen i 1906 ba han om at gud m\u00e5tte \u00abVelsigne det i Din Haand til Rettens Forsvar og til Landets V\u00e6rn\u00bb. En lignende b\u00f8nn var blitt bedt ved unionskongenes kroninger, men i motsetning til dem m\u00e5tte kong Haakon trekke sverdet til forsvar for landet. Det er i denne rollen, i feltuniformen fra 1940, at han er framstilt som statue i den lille parken mellom domkirka og Prinsens gate.", "P\u00e5 domkirkas vestfront framstilles Haakon VII derimot i rollen som helgenkonge. Nesten helt \u00f8verst, s\u00e5 h\u00f8yt oppe at det er vanskelig \u00e5 se den med det blotte \u00f8ye, finner man et steinhode av kong Haakon.", "Han b\u00e6rer en krone av middelaldersk form som to sm\u00e5 engler akkurat har plassert p\u00e5 hodet hans. I middelalderkunsten ble konger kronet av prelater og jomfru Maria av gud og Jesus \u2013 bare helgener ble kronet av engler.", "Denne kulten om Haakon VII kom ogs\u00e5 til uttrykk da kong Harald \u00e5pnet den nye kronregalieutstillingen i Erkebispeg\u00e5rden i 2006. Carl Johan, kongen som anskaffet og betalte for regaliene, ble ikke nevnt med ett ord. Derimot talte Harald V om den siste kronede kongen: \u00abOlavsskrinet er for lengst en saga blott. Jeg f\u00f8ler n\u00e5 at vi skal \u00e5pne en ny og helt anderledes [sic] skattkiste, et \u00abHaakonskrin\u00bb. Med nasjonale klenodier etter den konge som bar dem for aller siste gang\u00bb.", "Haakon VII hadde tatt St. Olavs plass.", "F\u00f8lg Adresseavisen p\u00e5 Facebook,  Instagram og Twitter .", "H\u00f8r v\u00e5re kommentatorer p\u00e5 podkast:"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "b8c7e441376b58266c199c27461bde283310c95ece74b146ac699f0b8b0aad88"}, {"field": "createtime", "value": "2016-06-22T10:20:48.000Z"}, {"field": "description", "value": "Etter krigen oppsto det n\u00e6rmest en kult om Haakon VII som l\u00e5nte flere trekk fra olavskulten. I Nidarosdomen framstilles han som en helgenkonge."}, {"field": "dominantimage", "value": "http://www.adressa.no/pluss/meninger/article12924700.ece/mrd1zj/ALTERNATES/w980-default/IMG_sp0af124.jpg_1_1_M71LSN5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/14200894381159c70ebddefb03fc45e9d863def0.jpg?591f76ce"}, {"field": "dominantthumbnaildimensions", "value": "300x169"}, {"field": "heading", "value": "Kong Haakons faste holdning under krigen ga ham en n\u00e6rmest overmenneskelig posisjon -adressa.no"}, {"field": "id", "value": "14200894381159c70ebddefb03fc45e9d863def0"}, {"field": "keyword", "value": ["kronikk", "historie", "Kongehuset", "Kong Haakon", "Nidarosdomen"]}, {"field": "keywords", "value": "kronikk,historie,Kongehuset,Kong Haakon,Nidarosdomen"}, {"field": "kw-category", "value": ["meninger", "pluss"]}, {"field": "kw-concept", "value": ["n\u00e6rmest overmenneskelig posisjon", "overmenneskelig posisjon", "kronet", "n\u00e6rmest overmenneskelig", "faste holdning", "kong"]}, {"field": "kw-entity", "value": ["nidarosdomen", "dig", "prinsens", "kristianias", "fortid", "frygt", "st. olav", "omfang", "herrens time", "kroning", "hv\u00e6lv", "du land", "throndhjems", "muld", "aar", "landets v\u00e6rn", "kong haakon", "erkebispeg\u00e5rden", "ting", "maria", "mauds", "tyskland og trondheim", "verk", "norges egne", "din haand", "maade", "folks levnetsl\u00f8b", "haakonskrin", "st. d\u00e9nis", "nutid", "domkirke", "jesus", "rettens forsvar", "traade", "velsigne", "m\u00e6nd", "kronen", "haakon", "haanden"]}, {"field": "kw-location", "value": ["norfolk", "danmark", "praha"]}, {"field": "kw-pageclass", "value": "article"}, {"field": "kw-person", "value": ["magnus erlingsson", "sigurd fj\u00e6r", "haakon vii", "anton christian bang", "heinrich ernst schirmer", "christian iii", "carl johan", "christian frederiks", "carl essendrop", "vilhelm a. wexelsen", "harald v"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12924700.ece/mrd1zj/ALTERNATES/w980-default/IMG_sp0af124.jpg_1_1_M71LSN5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kong Haakons faste holdning under krigen ga ham en n\u00e6rmest overmenneskelig posisjon"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/06/22/Kong-Haakons-faste-holdning-under-krigen-ga-ham-en-n%C3%A6rmest-overmenneskelig-posisjon-12924702.ece"}, {"field": "pageclass", "value": ["article"]}, {"field": "publishtime", "value": "2016-06-22T11:18:07.000Z"}, {"field": "recs-articleid", "value": "12924702"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-06-22T11:18:07.000Z"}, {"field": "recs-rawtitle", "value": "Kong Haakons faste holdning under krigen ga ham en n\u00e6rmest overmenneskelig posisjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Etter krigen oppsto det n\u00e6rmest en kult om Haakon VII som l\u00e5nte flere trekk fra olavskulten. I Nidarosdomen framstilles han som en helgenkonge."}, {"field": "thumbnail", "value": "http://content-thumbnail.cxpublic.com/content/thumbnail200x150/14200894381159c70ebddefb03fc45e9d863def0.jpg?591f76ce"}, {"field": "thumbnailfullheightdimensions", "value": "200x1954"}, {"field": "timestamp", "value": "2017-05-19T22:50:54.000Z"}, {"field": "title", "value": "Kong Haakons faste holdning under krigen ga ham en n\u00e6rmest overmenneskelig posisjon"}, {"field": "url", "value": "http://www.adressa.no/pluss/meninger/2016/06/22/Kong-Haakons-faste-holdning-under-krigen-ga-ham-en-n%c3%a6rmest-overmenneskelig-posisjon-12924702.ece"}, {"field": "urlhash", "value": "14200894381159c70ebddefb03fc45e9d863def0"}], "score": 1.1875635, "siteId": "9222270286501375973", "id": "14200894381159c70ebddefb03fc45e9d863def0"}

