{"fields": [{"field": "modifiedtime", "type": "time", "value": "2016-07-13T07:25:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "guro flaar\u00f8nning"}, {"field": "body", "value": ["Saken oppdateres.", "\u2013 Vi er ikke gode nok. Vi kan ikke holde p\u00e5 \u00e5 lyse ut faste stillinger p\u00e5 12 prosent, sier varaordf\u00f8rer Marit Bjerk\u00e5s (Ap) i Rennebu kommune.", "Rennebu kommune er en av kommunene i Tr\u00f8ndelag der h\u00f8yest andel kvinner jobber deltid. 55 prosent av kvinner i arbeid mellom 20 og 66 \u00e5r jobber i deltidsstillinger, viser tall fra Statistisk sentralbyr\u00e5 (SSB) for 2014.", "Til sammenligning gj\u00f8r 18 prosent av menn det samme. En ny rapport ser p\u00e5 de \u00f8konomiske konsekvensene av at kvinner ikke har jobbet like mye som menn.", "Les ogs\u00e5: N\u00e5 ledes n\u00e6ringsforeningen av kvinner", "Hvis yrkesaktive kvinner hadde jobbet like mye som menn de siste 40 \u00e5rene, ville fastlands-Norge hatt 2300 milliarder kroner mer i brutto nasjonalprodukt (BNP) i denne perioden. Norge ville i teorien v\u00e6rt rikere.", "Dette kommer fram i en rapport om likestilling og verdiskapning skrevet av Kjersti Misje \u00d8stbakken ved Institutt for samfunnsforskning. Fastlands-BNP betyr at offshore-virksomheten er holdt utenfor.", "Det har likevel v\u00e6rt en stor \u00f8kning av kvinner i det norske arbeidslivet fra 1972-2013. Dersom kvinner ikke hadde kommet inn i arbeidslivet, hadde Norges BNP v\u00e6rt 3300 milliarder lavere, if\u00f8lge rapporten.", "\u2013 Vi ser her at likestilling er viktig for \u00f8konomien, sier \u00d8stbakken.", "10 prosent av den totale veksten i BNP de siste 40 \u00e5rene har kommet fra \u00f8kt sysselsetting. Denne veksten er det stort sett kvinner som har st\u00e5tt for, men i dag er det fortsatt mange som bare jobber deltid.", "Les ogs\u00e5: 40 prosent av de nyrekrutterte politimestrene er kvinner", "I dag 2015 jobbet 37 prosent av kvinner deltid og 15 prosent av menn. I 2014 var det 34 prosent av kvinner og 14 prosent av menn. SSB har ikke publiserte tall for 2015 for kommunene, men Rennebu er over landsgjenomsnittene for begge \u00e5rene.", "Varaordf\u00f8reren i Rennebu kommune er ikke forn\u00f8yd med at s\u00e5 stor andel av kvinner jobber deltid, men tror at det er mange som \u00f8nsker \u00e5 jobbe i reduserte stillinger.", "\u2013 Det er mange som frivillig jobber deltid i Rennebu. Mange vil for eksempel v\u00e6re hjemme hos de minste skolebarna n\u00e5r de har fri en dag i uka.", "F\u00f8rste til fjerde klasse i Rennebu kommune har fri hver onsdag. Bjerk\u00e5s tror at det er et eksempel p\u00e5 noe som p\u00e5virker likestillingen i arbeidslivet.", "\u2013 Det er i bunn og grunn noe vi som politikere kan gj\u00f8re noe med, men det er et valg vi har tatt p\u00e5 bakgrunn av timeantallet til de yngste elevene, behovet for en fridag og koordinering av skolebusser, sier hun.", "Knut J\u00f8rgen Rotabakk, fylkesleder i Norsk sykepleierforbund i S\u00f8r-Tr\u00f8ndelag, mener at en del av deltidsstillingene er indirekte ufrivillige.", "\u2013 Det er nok en del som ikke \u00f8nsker fulltidsstillinger fordi man som sykepleier p\u00e5 et sykehjem kan bli veldig alene om ansvaret, sier han.", "Les ogs\u00e5: S\u00f8ker etter brannkonstabel i to prosent stilling", "Rotabakk mener ogs\u00e5 at det er en myte at ingen sykepleiere vil jobbe fulltid.", "\u2013 Jeg har aldri sett at en fulltidsstilling ikke har f\u00e5tt s\u00f8kere, sier han.", "\u2013 Jeg synes det er un\u00f8dvendig h\u00f8yt med en deltidsandel p\u00e5 over 50 prosent. Det kan umulig v\u00e6re faglige \u00e5rsaker til at det er slik. Vi vet at det blir kvalitet p\u00e5 arbeidet n\u00e5r man jobber heltid, sier han.", "76 prosent av kvinner i jobb i Rennebu jobber i offentlig sektor. Kommunen er da en stor arbeidsgiver. Bjerk\u00e5s mener det er viktig \u00e5 ha arbeidsplasser som det g\u00e5r an \u00e5 jobbe fulltid i.", "\u2013 Vi har en del yrker som er fysisk tunge, som ofte ogs\u00e5 er kvinnedominert. Da kan man heller ikke klage p\u00e5 at folk ikke st\u00e5r i fulltidsstilling, sier hun.", "Bjerk\u00e5s sier at de pr\u00f8ver \u00e5 kartlegge hvem som jobber ufrivillig deltid, for \u00e5 finne en l\u00f8sning for dem det gjelder. Hun presiserer ogs\u00e5 at Rennebu kommune er en IA-bedrift, som betyr at de jobber ekstra med \u00e5 f\u00e5 folk med forskjellige behov i jobb.", "Forsker Kjersti Misje \u00d8stbakken mener at kommuner som Rennebu har et uutnyttet potensial.", "\u2013 Hvis 50 prosent jobber deltid, viser det at man har mulighet til \u00e5 \u00f8ke produksjonen, og at en kommune har et uutnyttet potensial. Det vil v\u00e6re veldig viktig for \u00f8konomisk vekst framtida \u00e5 utnytte utdanningsniv\u00e5et til kvinner, sier hun.", "\u2013 Det er litt tidlig \u00e5 klappe oss selv p\u00e5 skuldra. Vi st\u00e5r fortsatt igjen med store forskjeller. Offentlig sektor er spesielt kvinnedominert, det er fortsatt l\u00f8nnsforskjeller mellom kvinner og menn, og vi har fortsatt for f\u00e5 kvinner i lederstillinger, ramser hun opp.", "\u00d8stbakken legger til at man ikke kan se helt svart-hvitt p\u00e5 problematikken rundt deltidsarbeid.", "\u2013 Jeg kan ikke si at deltid kun er et onde. For noen er jo alternativet til deltid \u00e5 ikke jobbe i det hele tatt, sier hun.", "Hun tror likevel at det kan gj\u00f8res noe med.", "\u2013 Man kan gj\u00f8re flere ting for \u00e5 bedre deltidsproblematikken. For eksempel \u00e5 kartlegge ufrivillig deltid, \u00f8ke stillingsprosentene innenfor en del sektorer, og \u00e5 legge til rette for familier med barnehager og lignende, fortsetter hun."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "50298f0b5579b813ce270c6e10fda4ca528d60384be225e0c94ba9c2ba12afb3"}, {"field": "createtime", "value": "2016-07-12T21:02:46.000Z"}, {"field": "description", "value": "I Rennebu kommune jobber over halvparten av kvinnene i deltidsstillinger."}, {"field": "dominantimage", "value": "http://www.adressa.no/pluss/okonomi/article13028959.ece/qpj88q/ALTERNATES/w980-default/Rotabakk3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0a745df7fdfc47f691cd9067e3c14c3440b2775d.jpg?5979a537"}, {"field": "dominantthumbnaildimensions", "value": "300x169"}, {"field": "heading", "value": ["Norge kunne v\u00e6rt flere tusen milliarder rikere hvis kvinner hadde jobbet mer -adressa.no", "\u2013 Likestilling viktig for \u00f8konomien", "Frivillig deltid", "Indirekte ufrivillig", "Deltid i offentlig sektor", "Ikke i m\u00e5l med likestillingen", "\u2013 Deltid ikke kun et onde"]}, {"field": "id", "value": "0a745df7fdfc47f691cd9067e3c14c3440b2775d"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "careers"}, {"field": "kw-concept", "value": ["prosent", "deltid", "jobb", "jobber deltid", "kvinner", "tusen milliarder rikere", "kvinner jobber deltid"]}, {"field": "kw-entity", "value": ["norges bnp", "institutt", "norsk", "statistisk"]}, {"field": "kw-location", "value": ["rennebu", "s\u00f8r-tr\u00f8ndelag", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["marit bjerk\u00e5s", "knut j\u00f8rgen rotabakk", "kjersti misje \u00f8stbakken"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/pluss/okonomi/article13028959.ece/qpj88q/ALTERNATES/w980-default/Rotabakk3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norge kunne v\u00e6rt flere tusen milliarder rikere hvis kvinner hadde jobbet mer"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2016/07/12/Norge-kunne-v%C3%A6rt-flere-tusen-milliarder-rikere-hvis-kvinner-hadde-jobbet-mer-13028960.ece"}, {"field": "pageclass", "value": ["article"]}, {"field": "publishtime", "value": "2016-07-12T22:01:10.000Z"}, {"field": "recs-articleid", "value": "13028960"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2016-07-12T22:01:10.000Z"}, {"field": "recs-rawtitle", "value": "Norge kunne v\u00e6rt flere tusen milliarder rikere hvis kvinner hadde jobbet mer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "I Rennebu kommune jobber over halvparten av kvinnene i deltidsstillinger."}, {"field": "thumbnail", "value": "http://content-thumbnail.cxpublic.com/content/thumbnail200x150/0a745df7fdfc47f691cd9067e3c14c3440b2775d.jpg?5979a537"}, {"field": "thumbnailfullheightdimensions", "value": "200x2257"}, {"field": "timestamp", "value": "2017-07-27T08:32:55.000Z"}, {"field": "title", "value": "Norge kunne v\u00e6rt flere tusen milliarder rikere hvis kvinner hadde jobbet mer"}, {"field": "url", "value": "http://www.adressa.no/nyheter/okonomi/2016/07/12/Norge-kunne-v%c3%a6rt-flere-tusen-milliarder-rikere-hvis-kvinner-hadde-jobbet-mer-13028960.ece"}, {"field": "urlhash", "value": "0a745df7fdfc47f691cd9067e3c14c3440b2775d"}], "score": 0.7971688, "siteId": "9222270286501375973", "id": "0a745df7fdfc47f691cd9067e3c14c3440b2775d"}

