{"fields": [{"field": "modifiedtime", "type": "time", "value": "2012-06-20T09:55:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elin fosshaug ols\u00f8"}, {"field": "body", "value": ["Saken oppdateres.", "Vi falt for alt ved huset, spesielt de nydelige, vakre, gamle detaljene. Det var godt \u00e5 komme inn i de store rommene. N\u00e5 f\u00f8ler vi virkelig at vi eier noe helt spesielt. Dette huset er oss, forteller Maren Kv\u00e6rn\u00f8 Sutton, som eier klesbutikken Inzani i Trondheim. Hun flyttet inn i sveitservillaen for to \u00e5r siden sammen med mannen og glasskunstneren Peter James Sutton og de fire barna p\u00e5 1,5, 5, 7 og 14 \u00e5r. Her stortrives de alle og savner ingenting.", "\u2013 Det beste med huset er at det er s\u00e5 romslig. Det er deilig \u00e5 ha mange bruksrom med flere funskjoner, slik at vi slipper \u00e5 g\u00e5 opp\u00e5 hverandre hele tiden. Ogs\u00e5 finnes det s\u00e5 mange vakre ting her som man kan se p\u00e5 mens man g\u00e5r rundt omkring. Jeg kan st\u00e5 inne p\u00e5 kj\u00f8kkenet og titte inn i stua, og tenke at den er s\u00e5 fin, smiler Maren.", "Du ser det allerede utenfra, at dette huset er blitt h\u00e5ndtert med en kj\u00e6rlighet for det opprinnelige. De originale vinduene pryder fortsatt fasaden, og trekledningen er malt med lys gul, naturlig linoljemaling.", "\u2013 De forrige eierne gjorde mye utvendig, s\u00e5 tak og fasade er i perfekt stand. Innvendig er det litt rufsete. Men vi liker det s\u00e5nn, det var jo nettopp det vi falt for. Vi har begge vokst opp i gamle hus og er ikke s\u00e5 opptatt av at alt skal v\u00e6re nytt og fancy. Huset fungerer som en artig kontrast til det livet vi lever i jobbene v\u00e5re, hvor vi begge er opptatt av moderne design, sier Maren.", "I tillegg til \u00e5 jobbe med kl\u00e6r i sin egen butikk, underviser hun i fransk og italiensk ved Trondheim International School, hvor to av barna er elever. Mannen Peter er en anerkjent glasskunstner, som blant annet har smykket ut By\u00e5sen og Brundalen skole i Trondheim og Namsos sykehjem. N\u00e5 jobber han med utsmykningen p\u00e5 intensivavdelingen ved St. Olavs Hospital. B\u00e5de glass- og malekunst signert Peter preger flere av de store rommene i villaen, som opprinnelig ble bygd for jernbaneverkets folk.", "Maren ansl\u00e5r at huset har en boligflate p\u00e5 270 kvadratmeter, og i tillegg kommer en utleieleilighet p\u00e5 30 kvadrat i kjelleren. I andre etasje ligger soverommene, badet og en kontorplass. I f\u00f8rste etasje ligger entr\u00e9, do, kj\u00f8kken og tre store stuer; \u00e9n spisestue, et lekerom og et allbruksrom med vinterhage hvor pianoet st\u00e5r lett tilgjengelig. Her er de opprinnelige veggpanelene bevart med sine gyldne farger, supplert med glanset tapet. Gulvet er et m\u00f8bel i seg selv.", "\u2013 Dette er hundre \u00e5r gammel linoleum. M\u00e5ten den har sprukket opp p\u00e5 minner om hvalhud, sier Maren. Over peisovnen henger et reingevir som hun ikke aner hvor lenge har hengt her, men Maren har ingen planer om \u00e5 ta det ned.", "\u2013 N\u00e5 er det jo faktisk blitt moderne med gevirer, men jeg syns dette er litt kitchy klassisk.", "Spesielle lamper preger hele huset. \u00c9n er fraktet p\u00e5 flyet fra Italia, en annen er funnet i en garasje. En lampe fra Skrotbua st\u00e5r i et hj\u00f8rne \u2013 uten lampeskjerm.", "\u2013 Det er sikkert grunnen til at ingen andre hadde kj\u00f8pt den, ler Maren. Hun kan g\u00e5 i timevis p\u00e5 skattejakt hos brukthandlere og forelsker seg gjerne i ting som hun sparer i m\u00e5nedsvis for \u00e5 f\u00e5 r\u00e5d til \u00e5 kj\u00f8pe.", "\u2013 Det er godt jeg ikke er rik, for da ville jeg fylt opp hele huset med ting! N\u00e5 m\u00e5 jeg jo bare stoppe meg selv, ler Maren, og legger til:", "\u2013 Men jeg tror det er veldig bra for oss \u00e5 ikke f\u00e5 alt vi vil ha.", "Det aller meste i huset er kj\u00f8pt brukt eller arvet. De lysebrune sofaen i stua er i b\u00f8ffelhud er godt brukt, og glir lett inn blant de varme fargetonene i interi\u00f8ret. Men Maren innr\u00f8mmer at hun gjerne skulle hatt en ny, hvit sofa.", "\u2013 Jeg liker veldig godt gamle ting, men det er jo ikke slik at jeg kj\u00f8per dem fordi de er gamle, men fordi jeg faller for dem. Det finnes mange tilgjengelige, fabelaktige ting hos brukthandlere. Men neste gang jeg kj\u00f8per sofa, s\u00e5 vil jeg gjerne ha en splitterny en! Det handler om hvilken livsfase man er i. N\u00e5 har vi sm\u00e5 barn, og da trenger man ikke at alt skal v\u00e6re i tipp topp stand, for det blir likevel herjet med, sier Maren.", "Kj\u00f8kkenet har beholdt sin opprinnelige plass siden 1907 og ligger som husets hjerte i midten av rommene i f\u00f8rste etasje. Slik skal det fortsette \u00e5 v\u00e6re, for familien lar seg ikke friste av popul\u00e6re \u00e5pne kj\u00f8kkenl\u00f8sninger. Isteden samles de rundt det store bordet i spisestua n\u00e5r det er middagstid \u2013 unntatt n\u00e5r det er sprengkulde ute vel \u00e5 merke. Da klemmer de seg sammen rundt det lille klaffebordet p\u00e5 kj\u00f8kkenet.", "\u2013 N\u00e5r det har v\u00e6rt p\u00e5 det kaldeste i vinter har vi stengt av spisestua for \u00e5 holde p\u00e5 varmen i de andre rommene. Men vi har vannb\u00e5ren varme i gulvene, s\u00e5 det blir ikke s\u00e5 kaldt her som det kanskje kan se ut som fra utsiden, smiler Maren, som er blitt spurt om nettopp d\u00e9t mange ganger.", "Familien har planer om \u00e5 pusse opp huset innvendig, men det skal gj\u00f8res av n\u00f8dvendighet og med stor kj\u00e6rlighet til husets sjel. De har h\u00e5ndverkskontaktene i orden for \u00e5 f\u00e5 gjort det p\u00e5 ordentlig vis, med slektninger som kan bidra med \u00e5 restaurere de gamle panelene som er i ferd med \u00e5 g\u00e5 i oppl\u00f8sning og bygge et nytt kj\u00f8kken over samme lest som det gamle.", "\u2013 Jeg elsker symfonien i dette huset, og skal pr\u00f8ve \u00e5 beholde s\u00e5 mye som mulig som det er n\u00e5. Vi er veldig inspirert av huset slik det er n\u00e5, og \u00f8nsker \u00e5 ta vare p\u00e5 det som kan tas vare p\u00e5. Det er viktig \u00e5 beholde s\u00e6rpreget i villaen. Vi er fristet til \u00e5 beholde linoleumen, men vi har ikke bestemt oss enn\u00e5. Men \u00e9n ting er sikkert; her blir det ikke hvitt og glatt, smiler Maren."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "540e8856497cbb552f2c178ddf927e39aab99544d174d50546525daaf7157674"}, {"field": "createtime", "value": "2015-10-25T17:44:52.000Z"}, {"field": "description", "value": "Da butikkeieren og glasskunstneren kom over den gamle sveitservillaen p\u00e5 \u00d8vre Singsaker, trodde de ikke sine egne \u00f8yne. N\u00e5 lever de med fire barn i et n\u00e6rmest intakt interi\u00f8r fra 1907."}, {"field": "dominantimage", "value": "http://www.adressa.no/incoming/article1301730.ece5/ALTERNATES/w980-default/HjemWeOK"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d43347c68e9edac81a0eeecd2f1ed8bb559c5082.jpg?5978e217"}, {"field": "dominantthumbnaildimensions", "value": "300x169"}, {"field": "heading", "value": ["Hundre \u00e5r gammel sjarm -adressa.no", "Originale vinduer", "Hvalhud p\u00e5 gulvet", "Livsfaser", "Oppussingsplaner"]}, {"field": "id", "value": "d43347c68e9edac81a0eeecd2f1ed8bb559c5082"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["gammel sjarm", "originale vinduer", "hus"]}, {"field": "kw-entity", "value": ["skrotbua", "olavs hospital", "inzani", "trondheim international school", "trondheim og namsos", "\u00f8vre singsaker", "by\u00e5sen og brundalen", "st. olavs hospital"]}, {"field": "kw-location", "value": "italia"}, {"field": "kw-pageclass", "value": "article"}, {"field": "kw-person", "value": ["maren kv\u00e6rn\u00f8 sutton", "peter james sutton"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1301730.ece5/ALTERNATES/w980-default/HjemWeOK"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hundre \u00e5r gammel sjarm"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1289765.ece"}, {"field": "pageclass", "value": ["article"]}, {"field": "publishtime", "value": "2009-03-06T07:00:01.000Z"}, {"field": "recs-articleid", "value": "867899"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-03-06T07:00:01.000Z"}, {"field": "recs-rawtitle", "value": "Hundre \u00e5r gammel sjarm -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Da butikkeieren og glasskunstneren kom over den gamle sveitservillaen p\u00e5 \u00d8vre Singsaker, trodde de ikke sine egne \u00f8yne. N\u00e5 lever de med fire barn i et n\u00e6rmest intakt interi\u00f8r fra 1907."}, {"field": "thumbnail", "value": "http://content-thumbnail.cxpublic.com/content/thumbnail200x150/d43347c68e9edac81a0eeecd2f1ed8bb559c5082.jpg?5978e217"}, {"field": "thumbnailfullheightdimensions", "value": "200x1683"}, {"field": "timestamp", "value": "2017-07-26T18:40:23.000Z"}, {"field": "title", "value": "Hundre \u00e5r gammel sjarm"}, {"field": "url", "value": "http://www.adressa.no/forbruker/hjem/article1289765.ece"}, {"field": "urlhash", "value": "d43347c68e9edac81a0eeecd2f1ed8bb559c5082"}], "score": 0.46027905, "siteId": "9222270286501375973", "id": "d43347c68e9edac81a0eeecd2f1ed8bb559c5082"}

