{"fields": [{"field": "modifiedtime", "type": "time", "value": "2012-12-17T11:44:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karl h. brox. skribent"}, {"field": "body", "value": ["Saken oppdateres.", "\u00c5 sette opp julenek er en eldgammel skikk som ikke er kjent utenfor Norden. S\u00e5 rotfestet er denne tradisjonen at det ogs\u00e5 i v\u00e5re dager faller naturlig for sv\u00e6rt mange \u00e5 anskaffe et nek, og mange slags lag og foreninger skaffer seg derfor i tiden f\u00f8r jul en ekstra inntekt ved \u00e5 g\u00e5 fra d\u00f8r til d\u00f8r og selge nek. Kj\u00f8perne h\u00e5per selvsagt at neket skal bli til gavn og glede for v\u00e5re venner sm\u00e5fuglene, slik hensikten alltid har v\u00e6rt, men mange av oss bor nok i dag slik til at sannsynligheten blir heller liten for at fuglene skal flokke seg i neket p\u00e5 samme m\u00e5te som p\u00e5 julekortene.", "Hvor gammel julenek-skikken egentlig er, vet ingen. Kan hende strekker opprinnelsen seg helt tilbake til f\u00f8rkristen tid. Folkeminnegranskeren Olav B\u00f8 skriver at neket er \u201deit konkret uttrykk for den eldgamle medkjensla med alt levande ved juletider\u201d. Man skulle dermed tro, fortsetter B\u00f8, at \u00abjulenek-skikken er like alderdomleg som dei fleste tradisjonelle elementa i julefeiringa\u00bb. Men han er ikke sikker. At neket ikke dukker opp i skriftlige kilder f\u00f8r omkring midten av 1700-tallet, kan if\u00f8lge B\u00f8 tyde p\u00e5 at det ikke er s\u00e5 gammelt likevel. Men ordlyden i de tidligste beskrivelsene vi har fra b\u00e5de Sverige og Norge, tyder p\u00e5 at neket omkring 1750 var en godt innarbeidet skikk, noe som m\u00e5 bety at det er adskillig eldre.", "De eldste opptegnelsene vi har om julenek eller kornband stammer fra svenske rettsprotokoller. Innbyggerne i R\u00e5gg\u00e4rd sogn m\u00e5tte i 1748 avgi h\u00f8ytidelig l\u00f8fte om at de aldri mer skulle sette opp kornband til jul. Og p\u00e5 J\u00e4rbo ting ble det i 1751 ved dom forbudt \u00e5 sette opp kornband p\u00e5 staur ved juletider. Dette mer enn antyder at skikken ble ansett som hedensk og at den var n\u00e6rt forbundet med gammel overtro.", "Ogs\u00e5 her til lands var det prester som mente at neket hadde med gammel overtro \u00e5 gj\u00f8re, men enighet om dette var det ikke. I 1754 utga Valdres-presten Hermann Ruge en bok, der han i et helt kapittel refset en embedsbror som \u00e5ret f\u00f8r \u00abskr\u00e6kkeligen i sin Pr\u00e6diken paa 1ste Jule-Dag tordnet imod den gamle her i landet brugelige Skik, at enhver Huus-Fader paa Jule-Aften lader paa en Stang, eller saadant, ud- og ops\u00e6tte et Korn-Baand eller Neeg for Spurrene, og andre Korn\u00e6dende Fugle, og giort denne Skik til en af de mest overtroiske, f\u00f8lgeligen syndigste Skikke\u00bb.", "En mulig forklaring p\u00e5 at juleneket ikke finnes i eldre skriftlige kilder, kan v\u00e6re at neket opprinnelig, og muligens godt inn i middelalderen, var et h\u00f8stnek, knyttet til innh\u00f8stningen av \u00e5rets avling. I en eldre beskrivelse fra Ringsaker-traktene heter det nemlig at \u00abnaar man er f\u00e6rdig med Skaarannen, skal man sanke op af Ageren sidste Baandet og b\u00e6re det i Retning fra Gaarden til n\u00e6rmeste Gr\u00e6nsegj\u00e6rde og s\u00e6tte det paa en Gj\u00e6rdest\u00f8r. Derved b\u00e6rer man Gnaalen (dvs. sulten, forf. anm.) bort fra Gaarden\u00bb.", "Tilsvarende beskrivelser av handlinger i forbindelse med skuronna finnes ogs\u00e5 fra andre deler av landet.", "Langsomt har s\u00e5 denne skikken fra innh\u00f8stingen g\u00e5tt over til \u00e5 bli en juletradisjon. Tanken var at n\u00e5r bonden ved juletider var snill mot fuglene, ville dette f\u00f8re til at han neste \u00e5r ble spart for skader p\u00e5 \u00e5ker og eng. Kollegaen som presten Ruge kritiserte s\u00e5 kraftig i sin bok, hadde nok derfor rett i at det var adskillig overtro forbundet med juleneket. I en beskrivelse fra Gudbrandsdalen i 1785 heter det for eksempel: \u201dAdskillige Skikke er endnu som Levninger af Overtroen til overs i Gudbrandsdalen, nemlig Jule-Aften at s\u00e6tte trende Korn-Baand paa St\u00f8er under aaben Himmel ved Laden og F\u00e6e-Huset til Spurrers F\u00f8de i den Hensigt at de n\u00e6ste Aar ikke skal gi\u00f8re dem Skade paa Ageren.\u201d", "If\u00f8lge tradisjonen skulle mange gjester i neket v\u00e6re et tydelig tegn p\u00e5 at neste \u00e5r ville gi gode avlinger, mens det lett kunne bli u\u00e5r dersom fuglene uteble. P\u00e5 denne m\u00e5ten kom neket etter hvert til \u00e5 dekke to form\u00e5l: Det skulle b\u00e5de motvirke u\u00e5r og skade p\u00e5 avlingene, og samtidig oppfylle \u00f8nsket om \u00e5 v\u00e6re god mot alt levende ved juletider.", "Ogs\u00e5 etter at neket var blitt en ren juletradisjon, var det i de enkelte bygdelag spesielle forholdsregler som m\u00e5tte f\u00f8lges, og disse kunne variere fra bygd til bygd. Noen steder m\u00e5tte neket som skulle brukes til julenek v\u00e6re det siste man skar. Andre steder var det motsatt \u2013 juleneket skulle v\u00e6re det f\u00f8rste kornbandet. I enkelte bygder var det viktig at neket ble laget av det beste kornet, mens man i andre bygder ikke var s\u00e5 n\u00f8ye p\u00e5 det. Noen steder skulle det til og med settes opp mange nek, \u201di det mindste et Neeg for hver Opsidder paa Gaarden\u201d. Det fortelles ogs\u00e5 at det i noen bygder ble satt opp nye nek etter hvert som de ble spist tomme. Men p\u00e5 ett punkt synes reglene \u00e5 ha v\u00e6rt felles: Neket skulle settes opp p\u00e5 julaften. Det var en fast tradisjon, slik at ogs\u00e5 fuglene skulle ha noe ekstra \u00e5 kose seg med p\u00e5 denne spesielle dagen.", "Etter hvert fant s\u00e5 julenektradisjonen ogs\u00e5 veien inn til byene, antagelig gjennom folk som flyttet dit fra landsbygda. I byen hadde man rett nok ingen \u00e5ker som trengte beskyttelse mot u\u00e5r, men ved \u00e5 henge opp et nek kunne ogs\u00e5 byborgerne vise at de i julen hadde omtanke for sine medskapninger. Enten vi er bevisst p\u00e5 det eller ikke, er det ogs\u00e5 i v\u00e5re dager stadig denne tanken som ligger bak neket som henges opp p\u00e5 verandaen eller i et tre i hagen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b04ff52733c9587cf8634d7450e56ca2722d04ec850a08e5a2eba296d9a8cdc4"}, {"field": "createtime", "value": "2015-10-08T08:51:14.000Z"}, {"field": "description", "value": "Juleneket har fra gammelt av hatt en sentral plass i den nordiske julefeiringen. Men hva er egentlig utgangspunktet for og hensikten med denne skikken?"}, {"field": "dominantimage", "value": "http://www.adressa.no/incoming/article6828991.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f775ef77cd6f6f856aeb6627d34fae75dfaa50a.jpg?5974539a"}, {"field": "dominantthumbnaildimensions", "value": "300x169"}, {"field": "heading", "value": "Har du kj\u00f8pt julenek? -adressa.no"}, {"field": "id", "value": "9f775ef77cd6f6f856aeb6627d34fae75dfaa50a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["kj\u00f8pt julenek", "gammel overtro", "skriftlige kilder", "julenek", "nek"]}, {"field": "kw-entity", "value": ["gr\u00e6nsegj\u00e6rde", "adskillige skikke", "r\u00e5gg\u00e4rd", "skade", "laden og f\u00e6e-huset", "spurrers f\u00f8de", "huus-fader", "stang", "aar", "baandet", "gaarden", "valdres", "jule-aften", "ageren", "retning", "korn-baand", "jule-dag", "st\u00f8er", "skaarannen", "overtroen", "neeg", "gj\u00e6rdest\u00f8r", "neeg for spurrene", "korn\u00e6dende fugle", "hensigt", "opsidder", "gnaalen", "gudbrandsdalen", "himmel", "levninger", "pr\u00e6diken", "sverige og norge"]}, {"field": "kw-location", "value": ["ringsaker", "norden", "j\u00e4rbo"]}, {"field": "kw-pageclass", "value": "article"}, {"field": "kw-person", "value": ["olav b\u00f8", "hermann ruge"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6828991.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har du kj\u00f8pt julenek?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6828983.ece"}, {"field": "pageclass", "value": ["article"]}, {"field": "publishtime", "value": "2012-12-22T04:00:49.000Z"}, {"field": "recs-articleid", "value": "6828983"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-12-22T04:00:49.000Z"}, {"field": "recs-rawtitle", "value": "Har du kj\u00f8pt julenek? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Juleneket har fra gammelt av hatt en sentral plass i den nordiske julefeiringen. Men hva er egentlig utgangspunktet for og hensikten med denne skikken?"}, {"field": "thumbnail", "value": "http://content-thumbnail.cxpublic.com/content/thumbnail200x150/9f775ef77cd6f6f856aeb6627d34fae75dfaa50a.jpg?5974539a"}, {"field": "thumbnailfullheightdimensions", "value": "200x1512"}, {"field": "timestamp", "value": "2017-07-23T07:43:22.000Z"}, {"field": "title", "value": "Har du kj\u00f8pt julenek?"}, {"field": "url", "value": "http://www.adressa.no/meninger/kronikker/article6828983.ece"}, {"field": "urlhash", "value": "9f775ef77cd6f6f856aeb6627d34fae75dfaa50a"}], "score": 1.0494152, "siteId": "9222270286501375973", "id": "9f775ef77cd6f6f856aeb6627d34fae75dfaa50a"}

