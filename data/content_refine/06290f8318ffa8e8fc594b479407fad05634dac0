{"fields": [{"field": "modifiedtime", "type": "time", "value": "2016-02-06T12:03:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trondheim Calling", "Musikkanmeldelser", "Musikk"]}, {"field": "body", "value": ["Saken oppdateres.", "Det er ikke s\u00e5 lett \u00e5 bli ordentlig klok p\u00e5 FOG (Frukt Og Gr\u00f8nt).", "De islender-kledte 17-18-\u00e5ringene Trym Solan Renolen, Henrik Elvis Heps\u00f8 og Gaute Hammer ga ut en solid debut-ep i fjor sommer. Solid inspirert av tr\u00f8ndersk rockhistorie - fra Motorpsycho til Johndoe - satte den dem p\u00e5 kartet som et av byens mest lovende unge band. Og det er ekstremt lett \u00e5 bli sjarmert av dem, kanskje f\u00f8rst og fremst fordi de representerer gammeldagse banddyder i prosjektenes tidsalder. Du klarer ikke se for deg en av dem uten de andre, de er en enhet personlig og musikalsk, og d\u00e9t er det noe veldig fint over i 2016.", "Samtidig lever de opp til alderen, det l\u00e5ter litt l\u00e5nt og uferdig, smakssansen er uutviklet og sprikende. De har kanskje ikke helt visst hvor de vil og uttrykket henger ikke 100 prosent p\u00e5 greip, der de veksler mellom melodisk eleganse, sm\u00e5harry riffklisjeer og berusende eksplosjoner, gjerne i samme l\u00e5t.", "Med Simon Gullikstad som liveforsterkning p\u00e5 bass (for f\u00f8rste gang) g\u00e5r de ogs\u00e5 fra \u00e5 v\u00e6re powertrio til \u00e5 bli et noe st\u00f8rre og tyngre beist. Det har ikke udelt positivt utfall. Ikke at det er dumt tenkt \u00e5 spisse de mange impulsene til et tungt, hardt og energisk liveuttrykk - likevel skulle jeg gjerne skulle sett dem porsjonere ut energien noe mer n\u00f8ysommelig, eksplosjonene er alltid mer effektive i kontrast til noe mer dempet. Starter du maks, f\u00e5r det nesten mer preg av idrett enn musikk \u00e5 skulle f\u00e5 det til \u00e5 toppe seg mot slutten av halvtimen. Gudene skal vite at de pr\u00f8ver - og greier det p\u00e5 et vis - n\u00e5r Heps\u00f8 kollapser p\u00e5 gulvet foran scenen etter en voldsom og utagerende versjon av bandets tyngste l\u00e5t \u00abKontrollfrik\u00bb.", "For n\u00e5r de vraker de mer nyanserte l\u00e5tene sine (\u00abSurf\u00bb, \u00abGrader 0\u00bb, \u00ab\u00d8dela min tillit\u00bb), er det energiniv\u00e5eet som imponerer klart mest med FOG p\u00e5 L\u00f8kka, det renner over kanten p\u00e5 scenen som er rent for liten til \u00e5 romme bandets fysiske uttrykksbehov. Heps\u00f8 er en rock-shouter av h\u00f8y klasse og en frontfigur med stort potensial, men han viser i likhet med bandet ikke hele sitt register i kveld.", "Det som kanskje er mest fascinerende og samtidig irriterende med FOG, er likevel at du ikke helt vet om de ikke har skj\u00f8nt noen ting eller om de har skj\u00f8nt alt. Som n\u00e5r gitarlinja fra Bryan Adams' gamle monsterhit \u00abRun to You\u00bb plutselig dukker opp i en l\u00e5t. Er de smarte eller naive n\u00e5? Det vil nok g\u00e5 seg til for b\u00e5de dem og oss. Band som f\u00e5r oss til \u00e5 tenke s\u00e5nn, er uansett verdt sin vekt i svett islender.", "FOG spiller ogs\u00e5 i kveld, kl. 21 p\u00e5 Rockheim-scenen.", "Anmeldt av VEGARD ENLID"]}, {"field": "category0", "value": "kultur"}, {"field": "contenthash", "value": "8c101c745c2aefcfaf2bcbbe24f65b3531a41c5b9ba5b0e80ac2cd0ef7ce8f30"}, {"field": "createtime", "value": "2016-02-06T12:07:21.000Z"}, {"field": "description", "value": "Ikke alt henger p\u00e5 greip med FOG enn\u00e5, men energi har de i alle fall nok av."}, {"field": "dominantimage", "value": "http://www.adressa.no/kultur/article12125335.ece/5hkg6t/ALTERNATES/w980-default/Trhm%20Clling%20FOG%2004.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/06290f8318ffa8e8fc594b479407fad05634dac0.jpg?599346bd"}, {"field": "dominantthumbnaildimensions", "value": "300x169"}, {"field": "heading", "value": "Frukt gir energi -adressa.no"}, {"field": "id", "value": "06290f8318ffa8e8fc594b479407fad05634dac0"}, {"field": "keyword", "value": ["Trondheim Calling", "Musikkanmeldelser", "Musikk"]}, {"field": "keywords", "value": "Trondheim Calling,Musikkanmeldelser,Musikk"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["l\u00e5t", "energi"]}, {"field": "kw-entity", "value": ["surf", "johndoe", "motorpsycho", "run", "frukt og gr\u00f8nt", "heps\u00f8", "l\u00f8kka", "kontrollfrik", "henrik elvis heps\u00f8 og gaute hammer", "rockheim", "\u00f8dela", "grader 0", "you"]}, {"field": "kw-pageclass", "value": "article"}, {"field": "kw-person", "value": ["bryan adams", "henrik elvis heps\u00f8", "gaute hammer", "trym solan renolen", "simon gullikstad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article12125335.ece/5hkg6t/ALTERNATES/w980-default/Trhm%20Clling%20FOG%2004.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frukt gir energi"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/02/06/Frukt-gir-energi-12125336.ece"}, {"field": "pageclass", "value": ["article"]}, {"field": "publishtime", "value": "2016-02-06T12:03:21.000Z"}, {"field": "recs-articleid", "value": "12125336"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-02-06T12:03:21.000Z"}, {"field": "recs-rawtitle", "value": "Frukt gir energi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ikke alt henger p\u00e5 greip med FOG enn\u00e5, men energi har de i alle fall nok av."}, {"field": "thumbnail", "value": "http://content-thumbnail.cxpublic.com/content/thumbnail200x150/06290f8318ffa8e8fc594b479407fad05634dac0.jpg?599346bd"}, {"field": "thumbnailfullheightdimensions", "value": "200x1099"}, {"field": "timestamp", "value": "2017-08-15T19:08:45.000Z"}, {"field": "title", "value": "Frukt gir energi"}, {"field": "url", "value": "http://www.adressa.no/kultur/2016/02/06/Frukt-gir-energi-12125336.ece"}, {"field": "urlhash", "value": "06290f8318ffa8e8fc594b479407fad05634dac0"}], "score": 0.72954285, "siteId": "9222270286501375973", "id": "06290f8318ffa8e8fc594b479407fad05634dac0"}

