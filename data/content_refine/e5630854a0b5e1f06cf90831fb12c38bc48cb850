{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Det var ikke akkurat gamle sp\u00f8kelser som ramlet ut av skapet da The Shirrows feiret 45-\u00e5rsjubileum i stor stil fredag kveld. Foran et fulltallig publikum av ikke bare godt voksne (men mest det) var spillegleden minst like vibrerende som da bandene hadde sin f\u00f8rste storhetstid p\u00e5 60-tallet. Og kvaliteten p\u00e5 det som ble fremf\u00f8rt var minst like bra som den gang.", "Difference var f\u00f8rste orkester ut. Bandet er et av norsk pophistories flotteste og i et sett p\u00e5 en liten time spilte de sine mest kjente egenkomponerte, avsluttet med \u00abTree Of Love\u00bb og lurte seg til et ekstranummer med sin kjente coverversjon av Vanilla Fudges coverversjon av \u00abYou Keep Me Hanging On\u00bb. Det sl\u00e5r sjelden feil, ved hvert m\u00f8te med Difference blir undertegnet forbl\u00f8ffet over hvor bra dette bandet b\u00e5de var og er, men jeg blir like forbl\u00f8ffet over hvor mye toillprat den ellers briljante Tore Johansen klarer \u00e5 lire av seg mellom l\u00e5tene.", "The Shirrows avsluttet sin korte karriere omtrent samtidig som Difference startet. De var langt enklere i snittet, og har ikke like lang felles historie \u00e5 lene seg p\u00e5, s\u00e5 et m\u00f8te med dem blir mest smittende energi og en nostalgisk feiring av gamle dager. Det er morsomt nok det, i korte doser - og bandet med Tom Hovde som fremskutt frontfigur og noen innleide st\u00f8ttespillere tok et velvillig publikum med storm.", "Men alvor ble det f\u00f8rst da The Zombies entret scenen. Bandet som spilte i Trondheim sist i 1964, med samme oppvarmingsorkester, har foredlet sitt uttrykk i l\u00f8pet av de siste \u00e5tte \u00e5rene etter at forgrunnsfigurene Colin Blunstone og Rod Argent fant tilbake til hverandre igjen.", "\u00abBlunstone synger farsken meg bedre enn Tore Johansen\u00bb, var det en som mumlet. Og DET er et kompliment i dette milj\u00f8et. Blunstone var da ogs\u00e5 virkelig fantastisk.", "The Zombies var mye, mye bedre enn p\u00e5 konserten i Oslo sist vinter - og t\u00e5rene trillet fra mer enn denne publikummer under en magisk del av konserten med fem av l\u00e5tene fra albumet \u00abOddessey & Oracle\u00bb. De spesielle jazz-undertonene i Zombies' popmusikk har st\u00e5tt seg utrolig bra, og ogs\u00e5 l\u00e5tene fra 70-tallet og senere fungerte fint under denne konserten.", "Mange i publikum kom nok f\u00f8rst og fremst for \u00e5 treffe gamle venner fra en gyllen ungdomstid. Men de fikk mye mer enn et sosialt treff. De fikk en konsert som p\u00e5 de fleste m\u00e5ter overgikk den mytiske kvelden i Nidar\u00f8hallen for 44 \u00e5r siden."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "3efb207606032bae2a60a0e855f3027b3c1e7544a0819defc31814020d633114"}, {"field": "createtime", "value": "2016-09-18T07:50:04.000Z"}, {"field": "description", "value": "Uansett forventninger foran gammelpopkvelden fredag: Den ble mye bedre enn ventet."}, {"field": "dominantimage", "value": "http://www.adressa.no/incoming/article1268051.ece5/ALTERNATES/w980-default/zombies"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e5630854a0b5e1f06cf90831fb12c38bc48cb850.jpg?58808515"}, {"field": "dominantthumbnaildimensions", "value": "300x169"}, {"field": "heading", "value": "De gamle er yngst -adressa.no"}, {"field": "id", "value": "e5630854a0b5e1f06cf90831fb12c38bc48cb850"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-company", "value": "oracle"}, {"field": "kw-concept", "value": ["bandet", "publikum", "gamle", "konsert"]}, {"field": "kw-entity", "value": ["oddessey", "the shirrows", "vanilla fudges", "nidar\u00f8hallen", "the zombies", "tree of love", "rod argent", "you keep me hanging on", "difference", "colin blunstone og rod argent"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["tore johansen", "colin blunstone", "tom hovde"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1268051.ece5/ALTERNATES/w980-default/zombies"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De gamle er yngst"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article1160436.ece"}, {"field": "pageclass", "value": null}, {"field": "publishtime", "value": "2008-09-29T09:36:41.000Z"}, {"field": "recs-articleid", "value": "1552476"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2008-09-29T09:36:41.000Z"}, {"field": "recs-rawtitle", "value": "De gamle er yngst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Uansett forventninger foran gammelpopkvelden fredag: Den ble mye bedre enn ventet."}, {"field": "thumbnail", "value": "http://content-thumbnail.cxpublic.com/content/thumbnail200x150/e5630854a0b5e1f06cf90831fb12c38bc48cb850.jpg?58808515"}, {"field": "thumbnailfullheightdimensions", "value": "200x1310"}, {"field": "timestamp", "value": "2017-01-19T09:21:25.000Z"}, {"field": "title", "value": "De gamle er yngst"}, {"field": "url", "value": "http://www.adressa.no/kultur/musikk/article1160436.ece"}, {"field": "urlhash", "value": "e5630854a0b5e1f06cf90831fb12c38bc48cb850"}], "score": 0.5545811, "siteId": "9222270286501375973", "id": "e5630854a0b5e1f06cf90831fb12c38bc48cb850"}

