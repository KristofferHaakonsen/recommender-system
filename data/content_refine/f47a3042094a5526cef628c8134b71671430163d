{"fields": [{"field": "modifiedtime", "type": "time", "value": "2012-04-23T12:25:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det er f\u00e5 p\u00e5 min egen alder som er her, sier Jeanette og ser ut over Trondheim Folkebiblioteks barne- og ungdomsavdeling. - Det er synd! Her er hun lommekjent, det er her hun finner det aller meste av den litteraturen som interesserer henne. Tidsbruksunders\u00f8kelser om at jenter bruker stadig mindre tid til fritidslesning gjelder ikke for unge fr\u00f8ken Walseth. For Jeanette sluker alt hun kan komme over. Hvor som helst, n\u00e5r som helst. I dyp konsentrasjon p\u00e5 bussen, for eksempel. Men hun har alltid g\u00e5tt av p\u00e5 rett holdeplass - s\u00e5 langt. - Jeg klarer meg simpelthen ikke uten b\u00f8ker, smiler hun forn\u00f8yd. Interessen for litteratur utviklet seg tidlig, ikke minst takket v\u00e6re mor som l\u00e5nte hjem lydb\u00f8ker til datteren i haugevis. Og tante som drev med hester. - Jeg var vel fem \u00e5r den gangen, og tante 15. Jeg har alltid v\u00e6rt interessert i hester. Av og til tar jeg ridetimer, og rir hos kjente en gang i uka ved siden av at jeg jobber i stallen. - Da kan jeg nesten gjette hva favorittlitteraturen din er? - Det har nok blitt en overvekt av hesteb\u00f8ker, ja. Men jeg leser mye annet ogs\u00e5. I det siste har det blitt Harry Potter og fantacy-b\u00f8ker. Hardy-guttene og Fr\u00f8ken Detektiv er ogs\u00e5 fine. Artig at hovedpersonene her er jevnaldrende med leseren, mener hun. Det skaper identifikasjon for m\u00e5lgruppen. Jeanette er litt irritert p\u00e5 at denne typen litteratur underkjennes av mange s\u00e5kalte forst\u00e5segp\u00e5ere. - Dette er jo b\u00f8ker som skaper leselyst, og er et springbrett til \u00e5 n\u00e6rme seg mer voksen litteratur. Hun r\u00f8per at Alistair MacLeans \u00ab\u00d8rneredet\u00bb var en t\u00f8ff bok. Akkurat n\u00e5 leser hun Kim Sm\u00e5ges \u00abInterrail\u00bb.", "Velger bevisst", "- Hva er det som p\u00e5virker deg n\u00e5r du skal velge hva du vil lese? - Bokryggen, omslaget kanskje. Viktigst er tittelen p\u00e5 boka, s\u00e5 avgj\u00f8r oppslaget bak om jeg synes dette ser spennende ut. - Du leser mer enn de fleste. Gj\u00f8r du som mange profesjonelle lesere - hopper over naturskildringene for \u00e5 bli fort ferdig? Et lite snev av forargelse brer seg et kort \u00f8yeblikk i det blide ansiktet. - Det blir jo helt feil! Om boka er kjedelig, eller kan virke litt tung, legger jeg den til side og pr\u00f8ver \u00e5 ta den igjen senere. Jeg leser alltid alt n\u00e5r jeg har begynt p\u00e5 en bok, og diskuterer gjerne med venninnene. - Det er ikke gull alt som befinner seg mellom to permer heller. Har det hendt at boka har v\u00e6rt s\u00e5 d\u00e5rlig at du har gitt opp? - Det har hendt bare \u00e9n gang. En nynorsk skj\u00f8nnlitter\u00e6r bok vi leste p\u00e5 skolen var s\u00e5 d\u00f8nn kjedelig at jeg sa stopp. - \u00c5 lese mye m\u00e5 vel ha betydning for deg n\u00e5r du skriver stil? - Det er riktig. Det forsterker min egen skriveopplevelse. \u00c5 skrive stil er noe av det artigste som finnes! Det blir som en film, som snurrer rundt i hodet mitt.", "En ressurs", "Jeanette f\u00e5r tid til s\u00e5 mye, utrolig nok. Det var ikke nei da barne- og ungdomsavdelinga ved biblioteket spurte om hun kunne v\u00e6re ansvarlig for Ukens boktips. - Her legger jeg ut de b\u00f8kene jeg anbefaler, ved siden av at jeg har skrevet anmeldelser som alle interesserte kan lese, forklarer hun. Skifter b\u00f8ker en gang i uka - eller hver tredje, alt etter som. - Hvordan f\u00e5r du tid til alt? - Aner ikke hvordan jeg f\u00e5r det til. Det har hendt at jeg har lest ut en bok p\u00e5 en kveld. Tid til ballett har jeg ogs\u00e5, har danset syv \u00e5r n\u00e5. Jazzdisco og klassisk. Dr\u00f8mmer om \u00e5 danse Klara i \u00abN\u00f8tteknekkeren\u00bb eller svanen i \u00abSvanesj\u00f8en\u00bb. Nydelig, simpelthen! - Kanskje du en dag skriver bok selv? Jeanette ser litt usikker ut, smiler: - Noen sm\u00e5 fors\u00f8k har det nok blitt. Tenker ikke s\u00e5 mye p\u00e5 det akkurat n\u00e5. Kunne v\u00e6rt artig det! Mest sannsynlig blir det nok \u00e5 jobbe med b\u00f8ker. Da er det jo en god begynnelse her i biblioteket!", "JAN NORDSTRAND"]}, {"field": "category0", "value": "kultur"}, {"field": "contenthash", "value": "dace068c90a2e4751cded9c58d146f1aac72196cb89268dc05bf308e04d5f127"}, {"field": "createtime", "value": "2016-10-30T19:45:49.000Z"}, {"field": "description", "value": "Hun helt oppslukt av b\u00f8kenes verden. 15 \u00e5r gamle Jeanette Walseth leser b\u00f8ker i et antall selv profesjonelle lesere kan misunne henne. Status for fjor\u00e5ret var 202 b\u00f8ker eller rundt regnet 31 000 sider."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f47a3042094a5526cef628c8134b71671430163d.jpg?5962086e"}, {"field": "dominantthumbnaildimensions", "value": "256x256"}, {"field": "heading", "value": "En skikkelig lesehest -adressa.no"}, {"field": "id", "value": "f47a3042094a5526cef628c8134b71671430163d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["skikkelig lesehest", "skrive stil", "profesjonelle lesere", "bok"]}, {"field": "kw-entity", "value": ["alistair macleans", "\u00f8rneredet", "n\u00f8tteknekkeren", "interrail", "fr\u00f8ken detektiv", "trondheim folkebiblioteks", "ukens", "aner", "klara", "svanesj\u00f8en"]}, {"field": "kw-pageclass", "value": "article"}, {"field": "kw-person", "value": ["jeanette walseth", "kim sm\u00e5ges", "harry potter"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En skikkelig lesehest"}, {"field": "og-type", "value": "article"}, {"field": "og-url", "value": "http://www.adressa.no/kultur/article74325.ece"}, {"field": "pageclass", "value": ["article"]}, {"field": "publishtime", "value": "2003-02-11T09:02:56.000Z"}, {"field": "recs-articleid", "value": "2588066"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-02-11T09:02:56.000Z"}, {"field": "recs-rawtitle", "value": "En skikkelig lesehest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hun helt oppslukt av b\u00f8kenes verden. 15 \u00e5r gamle Jeanette Walseth leser b\u00f8ker i et antall selv profesjonelle lesere kan misunne henne. Status for fjor\u00e5ret var 202 b\u00f8ker eller rundt regnet 31 000 sider."}, {"field": "thumbnail", "value": "http://content-thumbnail.cxpublic.com/content/thumbnail200x150/f47a3042094a5526cef628c8134b71671430163d.jpg?5962086e"}, {"field": "thumbnailfullheightdimensions", "value": "200x957"}, {"field": "timestamp", "value": "2017-07-09T10:41:50.000Z"}, {"field": "title", "value": "En skikkelig lesehest"}, {"field": "url", "value": "http://www.adressa.no/kultur/article74325.ece"}, {"field": "urlhash", "value": "f47a3042094a5526cef628c8134b71671430163d"}], "score": 0.75823116, "siteId": "9222270286501375973", "id": "f47a3042094a5526cef628c8134b71671430163d"}

