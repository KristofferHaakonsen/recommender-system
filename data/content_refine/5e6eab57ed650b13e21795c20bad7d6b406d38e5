{"fields": [{"field": "modifiedtime", "type": "time", "value": "2017-03-05T08:57:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tur", "Friluftsliv", "Natur"]}, {"field": "author", "value": "anne-marit dahl"}, {"field": "body", "value": ["Saken oppdateres.", "I Bymarka i Trondheim gj\u00f8r Lene Storr\u00f8 skiene klare for \u00e5rets f\u00f8rste skitur. S\u00f8nnen Daniel Storr\u00f8 Skalmer\u00e5s (8) har allerede testet ut forholdene i marka. Det er ingen nykj\u00f8rte l\u00f8yper som venter mor og s\u00f8nn, men v\u00e5t nysn\u00f8 skal ikke \u00f8delegge opplevelsen som venter den neste timen. Kosen er uansett reddet med en liten sjokoladeoverraskelse p\u00e5 innerlommen.", "\u2013 Jeg tror det er alfa og omega at man f\u00e5r inn gode vaner som ung, sier Storr\u00f8, som har mange minner om turer i naturen som liten jente.", "Hun bruker marka hele \u00e5ret. Oftest et par ganger i uka. Hun g\u00e5r p\u00e5 ski, l\u00f8per og har ogs\u00e5 ridd en del p\u00e5 hest.", "\u2013 N\u00e5r det har v\u00e6rt lite sn\u00f8 som i vinter, har jeg g\u00e5tt til fots med piggsko. Det er alltid godt \u00e5 komme seg ut, mener Storr\u00f8.", "P\u00e5 oppdrag fra Norsk Friluftsliv gjorde Ipsos nylig en unders\u00f8kelse (se fakta) om nordmenns turvaner. Svarene de fikk gledet generalsekret\u00e6ren i Norsk Friluftsliv, Lasse Heimdal.", "\u2013 Det er faktisk bare 13 prosent som ikke er p\u00e5 tur i naturomr\u00e5der m\u00e5nedlig, sier Heimdal.", "Over 1000 personer i alderen fra 15 \u00e5r og oppover er spurt om hvor ofte de har g\u00e5tt tur i naturomr\u00e5der de siste 30 dagene. Turens varighet m\u00e5 ha v\u00e6rt p\u00e5 minst 15 minutter og kan ha v\u00e6rt til fots, p\u00e5 ski eller p\u00e5 sykkel.", "Her noen av funnene:\nTotalt sier 13 prosent at de ikke har g\u00e5tt tur de siste 30 dagene.", "67 prosent sier at de har g\u00e5tt minst en tur i uka.", "De som er ivrigst til \u00e5 g\u00e5 tur er personer i alderen 40-59 \u00e5r.", "21 prosent av de som 60+ g\u00e5r aldri slike turer, mens 34 prosent i den samme aldersgruppen g\u00e5r 20 turer eller mer i l\u00f8pet av en m\u00e5ned.", "Blant de som sier at de ikke g\u00e5r tur, er de med minst utdanning og lavest husstandsinntekt i flertall.", "Kilde: Ipsos 2017", "Vis fakta", "I unders\u00f8kelsen sier 67 prosent at de g\u00e5r tur i naturomr\u00e5der ukentlig eller oftere. Med naturomr\u00e5der menes fotturer, skiturer eller sykkelturer i parker eller andre gr\u00f8nne omr\u00e5der, langs sj\u00f8en, i skog og mark eller p\u00e5 fjellet. Turen m\u00e5 ha v\u00e6rt p\u00e5 minst 15 minutter.", "\u2013 Det st\u00e5r ikke s\u00e5 ille til med turaktiviteten til nordmenn, oppsummerer Heimdal.", "Han merker seg at de ivrigste turg\u00e5erne er i alderen 40\u201359 \u00e5r.", "Men \u00e9n aldersgruppe er ikke like ivrig. I aldersgruppen 15\u201324 \u00e5r g\u00e5r bare 35 prosent av de spurte mer enn fire turer i l\u00f8pet av en m\u00e5ned. Heimdal er opptatt av at de neste generasjonene videref\u00f8rer den norske turtradisjonen.", "\u2013 \u00c5 g\u00e5 tur er det viktigste bidraget til fysisk og psykisk helse. Vi m\u00e5 fange opp de mange som st\u00e5r utenfor den organiserte idretten. Unders\u00f8kelser viser at for mange tar laptopen og tv-skjermen mye av fritiden, sier han og legger til:", "\u2013 Som voksne tar vi med oss de holdningene til aktivitet som vi f\u00e5r som barn, s\u00e5 her spiller foreldrene en viktig rolle. De m\u00e5 sette grenser for tidsbruken p\u00e5 skjermaktiviteter, og de m\u00e5 skape gode turopplevelser, mener han.", "\u2013 Hva er ditt tips til en god turopplevelse?", "\u2013 Det er ikke alltid s\u00e5 viktig \u00e5 g\u00e5 de store avstandene. Finn p\u00e5 aktiviteter som de synes er morsomme. Det kan v\u00e6re \u00e5 bygge en borg eller lage en hoppbakke. Og ta med rosiner, frukt og en termos med drikke p\u00e5 tur.", "For \u00e5 ha glede av en tur, mener Heimdal at noen enkle forutsetninger m\u00e5 v\u00e6re p\u00e5 plass:", "\u2013 Du m\u00e5 vite hvor du kan g\u00e5 og du m\u00e5 vite hvordan du skal kle deg. Er det glatt f\u00f8re og du ikke skal p\u00e5 ski, er brodder et fantastisk hjelpemiddel som ogs\u00e5 gj\u00f8r turen bedre, sier han.", "Innvandrere er en annen gruppe som er viktig \u00e5 n\u00e5, if\u00f8lge prosjektleder for flerkulturelle i Den Norske Turistforening (DNT), Havva Cukurkaya. Hun mener lite bruk av naturen skyldes d\u00e5rlig kunnskap om det norske friluftslivet.", "\u2013 Det er mange som f\u00f8ler seg utrygge. Noen tror det er slanger i tr\u00e6rne, og andre er livredde for ville dyr som bj\u00f8rn og gaupe. Andre tror de vil f\u00e5 kjeft fordi terrenget er eid av private. De v\u00e5get ikke opps\u00f8ke skogen, de var redde for \u00e5 g\u00e5 seg bort og miste retningen. De skj\u00f8nte ikke hva skiltingen betydde, sier prosjektlederen.", "Ved \u00e5 invitere med seg flerkulturelle p\u00e5 tur, har hun f\u00e5tt dem til \u00e5 forst\u00e5 mye av drivkraften bak den norske turgleden. De har spist matpakke ved skogsvann og p\u00e5 fjelltopper, og n\u00e5 vil de p\u00e5 kajakkurs, skikurs, klatrekurs og overnattingsturer. Egne steder for l\u00e5n av utstyr gj\u00f8r terskelen lav for \u00e5 bli med.", "\u2013 De gj\u00f8r seg egne erfaringer og opplever hvor godt det gj\u00f8r b\u00e5de fysisk og psykisk \u00e5 g\u00e5 p\u00e5 tur. De opplever mestring og blir nysgjerrige p\u00e5 \u00e5 l\u00e6re mer.", "Med 244 turer p\u00e5 stisykkel i fjor, m\u00e5 Morten Karlsen sies \u00e5 v\u00e6re blant de ivrigste brukerne av naturomr\u00e5dene i n\u00e6rmilj\u00f8et. Denne formiddagen sykler han langs veien p\u00e5 sin 12 kilo tunge fatbike. For \u00e5 f\u00e5 ekstra utfordring og spenning, sykler han p\u00e5 bakhjulet.", "\u2013 For meg er aktiviteten adrenalindrevet. \u00c5 l\u00f8pe er s\u00e5 kjedelig at jeg \u00abdauer\u00bb. Hvis jeg skal l\u00f8pe opp en bakke, er jeg aldri i tvil om at jeg kommer meg til toppen. Gj\u00f8r jeg det samme p\u00e5 en sykkel, m\u00f8ter jeg alltid utfordringer, forklarer han.", "I tillegg til spenning, jakter Karlsen ogs\u00e5 p\u00e5 selve naturopplevelsen.", "\u2013 Marka er forskjellig fra dag til dag. Lydene. Luktene. Ingen dag er lik. Jeg har kompiser som sykler p\u00e5 rulle innend\u00f8rs hele vinteren. Det er mye de g\u00e5r glipp av. Jeg har ogs\u00e5 sett folk som g\u00e5r i marka med st\u00f8yreduserende hodetelefoner. Det skj\u00f8nner jeg ingenting av, sier Karlsen og sykler videre mot toppen."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "f3ce2cdd0afcde30bbe7f2a5b4ae75a6635f24882077a760dabbae2cbc169d96"}, {"field": "createtime", "value": "2017-03-05T09:12:47.000Z"}, {"field": "description", "value": "Myten om turglade nordmenn stemmer, viser fersk unders\u00f8kelse. Men \u00e9n aldersgruppe er ikke like ivrig."}, {"field": "heading", "value": ["H\u00e5per flere vil gj\u00f8re som Daniel (8) og mamma Lene -adressa.no", "13 prosent p\u00e5 tur", "Jobber mot ungdommen", "Riktige kl\u00e6r og utstyr", "Drives av adrenalinet"]}, {"field": "id", "value": "5e6eab57ed650b13e21795c20bad7d6b406d38e5"}, {"field": "keyword", "value": ["Tur", "Friluftsliv", "Natur"]}, {"field": "keywords", "value": "Tur,Friluftsliv,Natur"}, {"field": "kw-category", "value": ["100sport", "sprek"]}, {"field": "kw-classification", "value": "hobbies-and-interests"}, {"field": "kw-concept", "value": ["norsk friluftsliv", "tur"]}, {"field": "kw-entity", "value": ["den norske turistforening", "ipsos 2017", "bymarka", "havva cukurkaya", "norsk friluftsliv", "finn", "storr\u00f8"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["lasse heimdal", "lene storr\u00f8", "morten karlsen", "daniel storr\u00f8 skalmer\u00e5s"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/d479d84c-dd8e-4a9a-a4a3-5aba3ca6ae90?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00e5per flere vil gj\u00f8re som Daniel (8) og mamma Lene"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/-Haper-flere-vil-gjore-som-Daniel-8-og-mamma-Lene-231402b.html"}, {"field": "pageclass", "value": ["article"]}, {"field": "publishtime", "value": "2017-03-05T08:57:00.000Z"}, {"field": "recs-articleid", "value": "231402"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-03-05T08:57:00.000Z"}, {"field": "recs-rawtitle", "value": "H\u00e5per flere vil gj\u00f8re som Daniel (8) og mamma Lene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Myten om turglade nordmenn stemmer, viser fersk unders\u00f8kelse. Men \u00e9n aldersgruppe er ikke like ivrig."}, {"field": "thumbnail", "value": "http://content-thumbnail.cxpublic.com/content/thumbnail200x150/5e6eab57ed650b13e21795c20bad7d6b406d38e5.jpg?596fdf43"}, {"field": "thumbnailfullheightdimensions", "value": "200x1683"}, {"field": "timestamp", "value": "2017-07-19T22:37:55.000Z"}, {"field": "title", "value": "H\u00e5per flere vil gj\u00f8re som Daniel (8) og mamma Lene"}, {"field": "url", "value": "http://www.adressa.no/100Sport/sprek/-Haper-flere-vil-gjore-som-Daniel-8-og-mamma-Lene-231402b.html"}, {"field": "urlhash", "value": "5e6eab57ed650b13e21795c20bad7d6b406d38e5"}], "score": 0.7002631, "siteId": "9222270286501375973", "id": "5e6eab57ed650b13e21795c20bad7d6b406d38e5"}

