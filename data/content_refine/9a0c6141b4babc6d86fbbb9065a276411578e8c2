{"fields": [{"field": "modifiedtime", "type": "time", "value": "2015-07-16T09:50:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Reise", "Hellas"]}, {"field": "author", "value": "hilde rindal"}, {"field": "body", "value": ["Saken oppdateres.", "Med b\u00e5t kan man komme bort fra charter\u00f8yene og finne sin egen favoritt \u2013 og skulle man bli lei, er det bare \u00e5 reise videre.", "Sakte fylles b\u00e5ten med folk \u2013 unge kj\u00e6restepar, vennegjenger, eldre ektepar og barnefamilier tar plass p\u00e5 dekk. Det er enn\u00e5 en stund til b\u00e5ten skal legge fra kai p\u00e5 Santorini og sette kurs ut i den greske \u00f8yverdenen. Det l\u00f8nner seg \u00e5 v\u00e6re tidlig ute for \u00e5 kapre en plass p\u00e5 dekk under et tak som gir n\u00f8dvendig skygge fra den sterke solen. De som ikke f\u00e5r plass p\u00e5 benkene, tar plass p\u00e5 dekk med sj\u00f8utsikt.Store cruiseskip ligger ankret opp p\u00e5 det turkise havet under lavaklippene som kneiser steilbratt opp av havet p\u00e5 Santorini. P\u00e5 toppen klamrer de hvite byene Oia og Fira seg til fjellveggene. De sjarmerer flokker av turister i senk med spektakul\u00e6r utsikt og vakre solnedganger, men vet ogs\u00e5 \u00e5 ta seg klekkelig betalt av de bes\u00f8kende.", "Santorini er restene av et voldsomt vulkanutbrudd for ca. 3600 \u00e5r siden, og det runde havnebassenget, der b\u00e5ten v\u00e5r n\u00e5 ligger, er en kaldera \u2013 alts\u00e5 sentrum av vulkanen.", "Der ute ligger m\u00e5let \u2014 Kykladene, som man kun n\u00e5r med b\u00e5t .", "F\u00f8rste stopp er party\u00f8ya Ios. Her g\u00e5r en del av de yngste passasjerene i land med ryggsekker og utsikter for en livlig ferie med sene netter.", "Vi skal videre til den mer familievennlige og rolige \u00f8ya Paros, der genuin gresk sjarm og vakre sandstrender venter, f\u00f8r b\u00e5ten g\u00e5r videre til Naxos \u2013 den st\u00f8rste \u00f8ya i Kykladene.", "Vi g\u00e5r av b\u00e5ten i en liten havn p\u00e5 Paros og n\u00e6rmest snubler over garnene til fiskerne som sitter p\u00e5 brygga og renser dem etter dagens fangst. Sola st\u00e5r lavt p\u00e5 himmelen og fanger idyllen i mykt lys.\u2013 Velkommen til Paros, sier David Noel som m\u00f8ter oss p\u00e5 brygga og skal frakte oss videre til Naossa, der et forh\u00e5ndsbestilt rom p\u00e5 et leilighetshotell venter.", "Han er fransk, men har lagt sin elsk p\u00e5 Paros og har bodd her de siste 15 \u00e5rene \u2013 og vi forst\u00e5r fort hvorfor. Vi kj\u00f8rer gjennom et landskap som er overraskende mer gr\u00f8nt enn vi hadde forventet. Barn spiller fotball i sm\u00e5 landsbyer og esler st\u00e5r rolig ved veikanten og tygger i seg det gr\u00f8nne de finner.", "\u2013 \u00c5, her var det fint! Mye finere enn jeg hadde trodd, sier reisekameraten min, som er sliten etter den lange reisen.", "\u2013 Ja, ikke sant, sier David Noel entusiastisk.", "\u2013 Og bare vent til du f\u00e5r se strendene. Jeg har ikke telt, men vi har sikkert hundre strender her p\u00e5 \u00f8ya.", "Har du et tips til reiseredaksjonen? Send oss gjerne en e-post!", "Naossa er som tatt ut av en feriebrosjyre \u2013 eller mer som et eventyr n\u00e5r solen g\u00e5r ned. Hvitkalkede sm\u00e5 hus med bl\u00e5 og gr\u00f8nne d\u00f8rer og skodder, trange smug med et stort utvalg av spennende butikker som selger langt mer enn de sedvanlige grelle souvenirene og badeballene, ligger vegg i vegg med sjarmerende sm\u00e5 restauranter og barer med plass til et par sm\u00e5 bord ute i de trange gatene.", "Den ultimate greske idyllen finner vi likevel i havnen der restauranter og tavernaer ligger helt ved vannkanten der fargesterke fiskeb\u00e5ter ligger fort\u00f8yd.", "Vi h\u00f8rer en og annen skandinavisk eller fransk stemme, men de lokale er i flertall denne s\u00f8ndagskvelden. Lokale familier samler seg rundt restaurantbordene sammen med trendy ungdommer, sm\u00e5barnsfamilier, bestem\u00f8dre og en og annen turist. Mens sola g\u00e5r ned og farger bygningen gylne, dekkes bordene med gresk salat, fritert ost, grillet kj\u00f8tt, tzatziki eller fritert blekksprut, for den som heller vil ha det.", "Da vi mette i magen rusler tilbake til leilighetshotellet, forbi en bestemor som t\u00f8yser litt med barnebarnet p\u00e5 trappen utenfor huset og forbi guttunger som spiller fotball i hellelagte, skr\u00e5nende gater, f\u00f8ler vi at vi har f\u00e5tt en liten smak av det ekte Hellas, som finnes bare der charterflyene ikke flyr.", "\u2013 Ah, Antiparos, lots of Norway people, sier drosjesj\u00e5f\u00f8r Stavros Karpolinis p\u00e5 gebrokkent engelsk i det vi setter oss inn i drosjen hans og sier vi skal til Pounda, dit fergen g\u00e5r over til Antiparos.", "Det er tydelig at nordmenn har lagt sin elsk p\u00e5 en av de minste \u00f8yene i Kykladene, som ligger en ti minutters fergetur fra Paros.", "Men f\u00f8rst skal Stavros slippe av en gresk eldre dame ved Golden beach \u2013 \u00f8yas kjente surfestrand. Hva hun skal der, forblir ukjent, for den delen av samtalen foreg\u00e5r p\u00e5 gresk.", "Den fjerde passasjeren i drosjen er en tysk dame som er sm\u00e5nerv\u00f8s for \u00e5 rekke flyet til Athen fra den bittelille sm\u00e5flyplassen p\u00e5 \u00f8ya. Hun har feriert 16 \u00e5r p\u00e5 rad p\u00e5 Paros \u2013 alltid i Naossa, kan hun fortelle. Hun er tydeligvis likevel ikke lokalkjent, for hun kaster stadige nerv\u00f8se blikk p\u00e5 klokken og lurer p\u00e5 hvor langt det er igjen.", "Stavros peker p\u00e5 landsbyer og forteller stolt om \u00f8ya si \u2013 dels p\u00e5 engelsk til oss og dels p\u00e5 gresk til damen i forsetet.\u2013 Her bor jeg, og der g\u00e5r barna mine p\u00e5 skole, forteller han.", "\u2013 Jeg trives veldig godt her. Landsbyen er liten og jeg kjenner alle.", "Han sier vi m\u00e5 komme tilbake til p\u00e5ske. Da er det fest i landsbyen og de griller hele lam og danser hele natten.", "P\u00e5 Antiparos er tempoet om mulig enda roligere enn p\u00e5 Paros. Sm\u00e5 fiskeb\u00e5ter dupper i havnen og en smal gate snor seg mellom hvitkalkede hus der bougainvilleaen velter over murene.Ganske riktig dominerer norsken i den lille handlegaten. Den lille \u00f8ya tiltrekker seg barnefamilier s\u00e5 vel som internasjonale kjendiser. Tom Hanks er en av kjendisene som har bygget seg hus p\u00e5 \u00f8ya, og som du kan risikere \u00e5 m\u00f8te p\u00e5 i g\u00e5gaten.", "Ved siden av den bilfrie og sjarmerende hovedgaten, kan Antiparos by p\u00e5 vakre strender og en grotte med spennende steinformasjoner. Men mest av alt byr Antiparos p\u00e5 ro, avslapning og den gode ferief\u00f8lelsen.", "Har du et tips til reiseredaksjonen? Send oss gjerne en e-post!", "\u2013 Bare sett dere p\u00e5 b\u00e5ten, vi kj\u00f8rer om ti minutter, sier billettselgeren i havnen i Naossa.", "I dag er det s\u00f8nnen p\u00e5 seks som tar imot penger og gir oss billetter. Han er med pappa p\u00e5 jobb. En gang i timen kj\u00f8rer han turister og lokale badeglade over til den helt spesielle stranden, Kolimbithres, p\u00e5 Paros. Store steinblokker er blitt skulpturert til merkelige formasjoner av vann og vind gjennom \u00e5rhundrer.", "Vannet er krystallklart og turkis, og det er n\u00e6rmest som \u00e5 sv\u00f8mme rundt i et gedigent sv\u00f8mmebasseng. Bunnen er hvit sand, det er langgrunt, lite b\u00f8lger og veldig barnevennlig \u2013 bortsett fra hvis du kommer med barnevogn, for man m\u00e5 g\u00e5 over klippene for \u00e5 komme frem til de sm\u00e5 sandstrendene mellom steinformasjonene.", "Her kan man lett tilbringe noen late dager med soling og bading. Oppe i fjellskr\u00e5ningen bak stranden ligger et par tavernaer hvor man kan spise lunsj i skyggen, og for den som m\u00e5tte ha lyst p\u00e5 litt mer action, kan man leie sykkelb\u00e5t eller pr\u00f8ve vannsportaktiviteter p\u00e5 den innerste delen av stranden. Og skulle man f\u00e5 lyst p\u00e5 en forandring, er det bare \u00e5 kj\u00f8pe en fergebillett og reise til en annen \u00f8y.", "Det er ikke reisingen som er h\u00f8ydepunktet p\u00e5 \u00f8yhopping. Det kan bli b\u00e5de varmt og trangt p\u00e5 b\u00e5tene \u2013 og ogs\u00e5 litt kjedelig, selv om utsikten er vakker. Premien er \u00e5 komme frem til en ny havn.Greske sm\u00e5barnsm\u00f8dre triller vognen ned p\u00e5 stranden og setter seg p\u00e5 et h\u00e5ndkle mens barna leker i vannet om ettermiddagen. En turistpappa rusler sakte opp og ned for \u00e5 f\u00e5 barnet til \u00e5 sovne i vognen, noen greske gutter l\u00f8per etter hverandre i strandkanten og roper noe vi ikke forst\u00e5r. Stemmene blander seg med fnisingen fra noen norske jenter som \u00f8ver p\u00e5 \u00e5 st\u00e5 p\u00e5 hendene i vannet.", "Det er dette som er m\u00e5let med \u00f8yhoppingen. Ikke \u00e5 reise rundt p\u00e5 flest mulige ferger, men \u00e5 finne sin egen rolige flik av paradiset \u2013 og \u00e5 ha friheten til \u00e5 reise videre hvis man skulle bli lei. Vi tar det som det kommer.", "Artikkelen har tidligere v\u00e6rt publisert i magasinet Mamma (som ihar skiftet navn til Oppvekst).", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Del opp reisen. Planlegg slik at dere er et par dager der flyet lander, enten det er i Athen eller p\u00e5 Santorini, f\u00f8r dere reiser videre. P\u00e5 den m\u00e5ten slipper dere de lengste etappene. (Det to 12 timer Oslo til Paros, noe som blir litt for lenge n\u00e5r man reiser med barn.)", "Bestill p\u00e5 forh\u00e5nd. I h\u00f8ysesongen i juli og august kan det v\u00e6re vanskelig \u00e5 finne ledig overnatting. S\u00e6rlig n\u00e5r man kommer en hel familie. Derfor er det lurt \u00e5 ha gjort reservasjoner p\u00e5 forh\u00e5nd, s\u00e5 kan dere eventuelt gj\u00f8re endringer underveis. I de fleste havner st\u00e5r utleiere klare til \u00e5 kapre kunder n\u00e5r fergene legger til kai, s\u00e5 det er mulig \u00e5 skaffe overnatting p\u00e5 stedet.", "Sjekk fergetider p\u00e5 nett. Det er sv\u00e6rt mange fergeselskaper \u00e5 velge mellom. Blue Star Line er blant de st\u00f8rste, og de har kontorer i havnene de fleste steder. Billetter kj\u00f8pes dagen f\u00f8r eller samme dag som dere reiser. Dobbeltsjekk da ogs\u00e5 avgangstidene. Tommelfingerregelen er at hurtigb\u00e5tene koster omtrent det dobbelte av de vanlige fergene.", "Kj\u00f8p billetter p\u00e5 forh\u00e5nd og v\u00e6r ute i god tid til fergen. V\u00e6r oppmerksom p\u00e5 at mange ferger har avgang om natten eller grytidlig om morgenen.", "Ta med noe varme kl\u00e6r. Selv om solen steker, kan det bli kj\u00f8lig og mye vind p\u00e5 b\u00e5ten. Man kan sitte inne p\u00e5 b\u00e5tene, men ta ogs\u00e5 med en jakke eller genser og et sjal, s\u00e5 man kan sitte ute i frisk luft.", "Pakk praktisk. N\u00e5r man skal reise rundt, er det viktig \u00e5 pakke praktisk slik at dere lett f\u00e5r med dere bagasjen. Man trenger ikke n\u00f8dvendigvis reise med ryggsekk, en god trillekoffert fungerer ogs\u00e5 fint.", "For litt st\u00f8rre barn. \u00d8yhopping er kanskje ikke ferien for deg med sm\u00e5rollinger eller barn i vogn, selv om det ogs\u00e5 g\u00e5r greit. Dette er en reiseform som kanskje passer best for deg med litt st\u00f8rre barn.", "Vis fakta"]}, {"field": "category0", "value": "reise"}, {"field": "contenthash", "value": "2a42480087db6658d135052e93c3f578f64133b7bbe9d742c0bcf436e6087114"}, {"field": "createtime", "value": "2016-12-17T21:24:40.000Z"}, {"field": "description", "value": "De greske \u00f8yene ligner perler str\u00f8dd i havet, og lokker med hvitkalkede hus, sjarmerende fiskerlandsbyer og deilige strender."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a0c6141b4babc6d86fbbb9065a276411578e8c2.jpg?5991f936"}, {"field": "dominantthumbnaildimensions", "value": "256x256"}, {"field": "heading", "value": ["\u00d8yhopping i Hellas - finn ditt eget paradis -adressa.no", "Gr\u00f8nnere enn ventet", "F\u00e5 turister", "Nordmenn elsker Antiparos", "Et paradis for kjendiser", "Turkist vann", "\u00d8yene er m\u00e5let"]}, {"field": "id", "value": "9a0c6141b4babc6d86fbbb9065a276411578e8c2"}, {"field": "keyword", "value": ["Reiseguide", "Reise", "Hellas"]}, {"field": "keywords", "value": "Reiseguide,Reise,Hellas"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["b\u00e5t", "havn", "gresk", "ferger", "barn", "sm\u00e5", "reise videre", "reise"]}, {"field": "kw-entity", "value": ["mamma", "star line", "kolimbithres", "antiparos", "pounda", "naossa", "oppvekst", "oia og fira", "ios", "santorini", "stavros karpolinis", "twitter", "naxos", "reise", "paros"]}, {"field": "kw-location", "value": ["golden", "norway", "oslo", "athen", "hellas", "kykladene"]}, {"field": "kw-pageclass", "value": "article"}, {"field": "kw-person", "value": ["tom hanks", "david noel"]}, {"field": "kw-taxonomy", "value": "reise"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8yhopping i Hellas - finn ditt eget paradis"}, {"field": "og-type", "value": "article"}, {"field": "og-url", "value": "http://www.adressa.no/reise/Oyhopping-i-Hellas---finn-ditt-eget-paradis-7518b.html"}, {"field": "pageclass", "value": ["article"]}, {"field": "publishtime", "value": "2015-07-15T07:50:14.000Z"}, {"field": "recs-articleid", "value": "7518"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-07-15T07:50:14.000Z"}, {"field": "recs-rawtitle", "value": "\u00d8yhopping i Hellas - finn ditt eget paradis -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "De greske \u00f8yene ligner perler str\u00f8dd i havet, og lokker med hvitkalkede hus, sjarmerende fiskerlandsbyer og deilige strender."}, {"field": "thumbnail", "value": "http://content-thumbnail.cxpublic.com/content/thumbnail200x150/9a0c6141b4babc6d86fbbb9065a276411578e8c2.jpg?5991f936"}, {"field": "thumbnailfullheightdimensions", "value": "200x2042"}, {"field": "timestamp", "value": "2017-08-14T19:25:42.000Z"}, {"field": "title", "value": "\u00d8yhopping i Hellas - finn ditt eget paradis"}, {"field": "url", "value": "http://www.adressa.no/reise/Oyhopping-i-Hellas---finn-ditt-eget-paradis-7518b.html"}, {"field": "urlhash", "value": "9a0c6141b4babc6d86fbbb9065a276411578e8c2"}], "score": 0.7046047, "siteId": "9222270286501375973", "id": "9a0c6141b4babc6d86fbbb9065a276411578e8c2"}

