{"fields": [{"field": "modifiedtime", "type": "time", "value": "2016-03-04T08:18:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "gustav svihus borgersen"}, {"field": "body", "value": ["Det er ikke helt lett \u00e5 bestemme seg for hva som n\u00e5dde den h\u00f8ye C denne kvelden \u2013 var det sopran Ann Helen Moen eller de hvinende lattersalvene fra salen? N\u00e5r Kimen kulturhus huser Flaggermusen i regi av Opera Tr\u00f8ndelag, ettertrykkelig presentert som operettenes operette, er det i hvert fall utvilsomt med et takknemlig publikum til stede.", "LES OGS\u00c5: Forviklinger og ableg\u00f8yer i fullt format (Pluss)", "Uten \u00e5 g\u00e5 for langt inn i verkets handling, kan det opplyses om at dette er en forviklingskomedie fra ende til annen. Dr. Falke er forut for handlingen blitt lurt opp i stry og ydmyket ved \u00e5 bli forlatt sovende p\u00e5 en benk \u2013 i flaggermuskostyme \u2013 av Gabriel von Eisenstein, og n\u00e5 skal dette hevnes. Alt legges til rette for at sistnevnte skal tas ordentlig ved nesen \u2013 og i alles p\u00e5syn. En gr\u00e5dig dose begj\u00e6r, en endel\u00f8s elv av champagne og en anselig mengde misforst\u00e5elser senere n\u00e5r man m\u00e5l, og Flaggermusen har f\u00e5tt sin hevn.", "\u00c5 identifisere denne oppsettingen av operetten \u2013 en sjanger som riktignok mer enn ofte tipper over i hysterisk komedie \u2013 som en liten opera, er i dette tilfelle \u00e5 bomme en smule p\u00e5 sjangergrensene. Den plasserer seg mer i krysningen mellom en farse fremf\u00f8rt av profesjonelle solister, l\u00f8ssluppen standup med promille p\u00e5 agendaen, Kulturskolekonsert med h\u00f8y familietetthet i salen og amat\u00f8rteater med en over gjennomsnittlig hang til ordspill \u00e0 la \u00abFoill mainn! Foill l\u00f8nn!\u00bb.", "LES OGS\u00c5: Kimen bel\u00f8nnes med prestisjepris", "Rent musikalsk bys det p\u00e5 en hel del oppturer og like mange lettbeinte metaoperatiske sleivspark. Om man skal rette fokus mot ren sangprestasjon fra de profesjonelle, fremst\u00e5r Trond Halstein Moe, i rollen som Flaggermusen, som trygg, st\u00f8dig og tilstede. Ogs\u00e5 Ann Helene Moen, i rollen som Eisensteins kone Rosalinde, leverer en mer enn sterk nok vokaljobb \u2013 s\u00e6rlig i solonummeret p\u00e5 festen i andre akt. P\u00e5 den annen side evner ikke alltid Nina S\u00e6therhaug (Prins Orlofsky) eller Jan Erik Fillan (Eisenstein) \u00e5 l\u00f8fte nok i de avgj\u00f8rende passasjene.", "Men her m\u00e5 man nok glemme litt av Johann Strauss den yngre, som komponerte musikken. Flaggermusen inneholder i denne tapningen temmelig lange passasjer som intet har med verken Wien eller klassisk musikk \u00e5 gj\u00f8re. Her g\u00e5r derimot ingen slag mot de edlere deler up\u00e5aktet hen. Snarere tvert i mot. Den h\u00f8ye flaskef\u00f8ringen overg\u00e5s kun av en tilsynelatende enda h\u00f8yere promille. Og av og til brukes operasangen mest som korte metakommentaraktige spark mot selve operauttrykket som s\u00e5kalt finkultur.", "LES OGS\u00c5: \u00c5sveien skole og Kimen Kulturhus nominert til \u00c5rets bygg", "Referanser med lokal val\u00f8r er det ogs\u00e5 mange av: Trondheim Symfoniorkester, Hell, \u00abhimkok\u00bb og den tilsynelatende evigaktuelle tr\u00f8nderkommentaren \u00abvart du skr\u00e6mt no?\u00bb sl\u00e5r ogs\u00e5 n\u00e5 godt an blant publikum. Selv dirigenten, herlige Torodd Wigum, foran det absolutt godkjente orkesteret, f\u00e5r s\u00e5 hatten passer. At to av tre akter fremf\u00f8res i kulisser og kostymer som \u00f8yensynlig skal sende tankene i retning det nittende \u00e5rhundrets Wien, st\u00e5r mer igjen som en generell type historisk konstatering enn noe annet.", "Adresseavisens lesere k\u00e5ret Torodd Wigum til \u00c5rets kulturpersonlighet under Utawards. (Pluss)", "Mellom b\u00f8lgene av latterhyl fra salen og sjarmerende dansende barn og flink syngende ungdom p\u00e5 scenen, er det ikke helt lett \u00e5 gj\u00f8re seg opp en mening. Dette er underholdning for alle penga \u2013 med alle midler i bruk. Hvor lenge man kan more en sal med oppvisninger fra fyllefantrevyens rike repertoar kan jo diskuteres. Om man som publikummer uten noen som helst tilknytning til de andre p\u00e5 scenen videre aksepterer dette, og endatil er av typen som vil se en operette for \u00e5 le kjeven ut av ledd, er dette en soleklar innertier. Men programmets formaning om \u00e5 \u00ablene seg tilbake til fantasienes og dr\u00f8mmenes verden\u00bb har jeg imidlertid for lengst gitt opp \u00e5 pr\u00f8ve \u00e5 etterleve.", "Anmeldt av GUSTAV SVIHUS BORGERSEN"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "5be6ce2f8995421d194748c35b6d4867398690fe056ff11d3b16fb7620e116c6"}, {"field": "createtime", "value": "2016-03-04T08:18:54.000Z"}, {"field": "description", "value": "Kimen Kulturhus og Opera Tr\u00f8ndelag skuffer ikke p\u00e5 hjemmebane. Hvor mye de egentlig har med bortebanen i Wien \u00e5 gj\u00f8re, er et annet sp\u00f8rsm\u00e5l."}, {"field": "dominantimage", "value": "http://www.adressa.no/pluss/kultur/article12234943.ece/qzrbqi/ALTERNATES/w980-default/KHE_0204.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5eab831b5baab4db53c4f3ea41fdcdd7f78bb7c4.jpg?58cd979e"}, {"field": "dominantthumbnaildimensions", "value": "300x169"}, {"field": "heading", "value": "Tr\u00f8nderdus wienersus -adressa.no"}, {"field": "id", "value": "5eab831b5baab4db53c4f3ea41fdcdd7f78bb7c4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-concept", "value": ["opera", "publikum", "pluss", "operette", "bruk", "h\u00f8y", "kulturhus", "sal"]}, {"field": "kw-entity", "value": ["flaggermusen", "pluss", "\u00e5rets", "utawards", "hell", "kulturhus og opera tr\u00f8ndelag", "foill", "kimen kulturhus", "symfoniorkester", "opera tr\u00f8ndelag", "eisenstein", "rosalinde", "prins orlofsky", "kulturskolekonsert"]}, {"field": "kw-location", "value": "wien"}, {"field": "kw-pageclass", "value": "article"}, {"field": "kw-person", "value": ["torodd wigum", "gabriel von eisenstein", "ann helen moen", "johann strauss", "ann helene moen", "jan erik fillan", "trond halstein moe", "nina s\u00e6therhaug"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12234943.ece/qzrbqi/ALTERNATES/w980-default/KHE_0204.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tr\u00f8nderdus wienersus"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/03/04/Tr%C3%B8nderdus-wienersus-12234944.ece"}, {"field": "pageclass", "value": ["article"]}, {"field": "publishtime", "value": "2016-03-04T08:18:08.000Z"}, {"field": "recs-articleid", "value": "12234944"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-03-04T08:18:08.000Z"}, {"field": "recs-rawtitle", "value": "Tr\u00f8nderdus wienersus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Kimen Kulturhus og Opera Tr\u00f8ndelag skuffer ikke p\u00e5 hjemmebane. Hvor mye de egentlig har med bortebanen i Wien \u00e5 gj\u00f8re, er et annet sp\u00f8rsm\u00e5l."}, {"field": "thumbnail", "value": "http://content-thumbnail.cxpublic.com/content/thumbnail200x150/5eab831b5baab4db53c4f3ea41fdcdd7f78bb7c4.jpg?58cd979e"}, {"field": "thumbnailfullheightdimensions", "value": "200x1099"}, {"field": "timestamp", "value": "2017-03-18T20:25:02.000Z"}, {"field": "title", "value": "Underholdning for alle penga \u2013 med alle midler i bruk"}, {"field": "url", "value": "http://www.adressa.no/pluss/kultur/2016/03/04/Tr%c3%b8nderdus-wienersus-12234944.ece"}, {"field": "urlhash", "value": "5eab831b5baab4db53c4f3ea41fdcdd7f78bb7c4"}], "score": 0.68091255, "siteId": "9222270286501375973", "id": "5eab831b5baab4db53c4f3ea41fdcdd7f78bb7c4"}

