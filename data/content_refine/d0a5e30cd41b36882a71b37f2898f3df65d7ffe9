{"fields": [{"field": "modifiedtime", "type": "time", "value": "2012-04-17T11:56:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["bj\u00f8rn alterhaug . jazzbassist", "komponist", "professor ved institutt for musikk", "ntnu"]}, {"field": "body", "value": ["Saken oppdateres.", "Oftest brukes ordet negativt, i betydningen n\u00f8dl\u00f8sning: N\u00e5r planene svikter, m\u00e5 vi improvisere; f\u00f8lgelig en sekund\u00e6r og d\u00e5rlig handlingsstrategi. Derfor har aktivitet knyttet til improvisasjon ofte blitt sett p\u00e5 med skepsis. Innen innovasjonsmilj\u00f8er er ordet blitt et honn\u00f8rord. Det synes imidlertid som om at b\u00e5de de som hyller eller er skeptisk til improvisasjon har til felles uklare forestillinger om improvisasjon. I det f\u00f8lgende vil jeg pr\u00f8ve \u00e5 l\u00f8fte fram enkelte sider ved improvisasjon.", "Improvisasjon brukes ofte i tilknytning til musikk, ofte til jazz, men brukes n\u00e5 i mange sammenhenger. Improvisasjon som praksis eksisterte lenge f\u00f8r jazzen; helt fra de f\u00f8rste menneskenes skaping av redskaper for overlevelse. Det kan ellers konstateres at improvisasjon, i ulik grad, finnes i dagliglivet, blant eksperter og i alle typer av musikk.", "I Antikken var improvisasjon en del av retorikken, og det latinske \u00abimprovisus\u00bb bet\u00f8d: \u00ab(im) ikke \u2013 (pro) f\u00f8r \u2013 (visus) \u2013 sett.\u00bb Improvisasjon var et pedagogisk anliggende knyttet til talekunsten, hvor det \u00e5 kunne improvisere en tekst \u00abp\u00e5 st\u00e5ende fot\u00bb, var h\u00f8yt verdsatt. For \u00e5 beherske denne kunsten krevdes talent, grundig forberedelse og en masse trening.", "Senere, fra middelalderen og framover, ble improvisasjon en viktig del av all musikkut\u00f8velse, selv om improvisasjon har hatt vekslende status i ulike historiske perioder. Mens barokkens komponister og musikere behersket improvisasjonskunsten, holdt denne praksis p\u00e5 \u00e5 d\u00f8 ut midt p\u00e5 1800-tallet. En n\u00f8yaktig reproduksjon av hva komponisten hadde skrevet ned gav lite rom for improvisasjon. Jazzen og popul\u00e6rmusikken i det 20. \u00e5rhundre pustet liv i improvisasjonskunsten. For\u00f8vrig m\u00e5 nevnes at i folkemusikkmilj\u00f8er og i andre kulturer utenom Vesten, har improvisasjon og muntlig overlevering alltid v\u00e6rt det viktigste.", "Som jazzmusiker og del av akademia i flere \u00e5r har det imidlertid v\u00e6rt interessant \u00e5 registrere sv\u00e6rt ulike holdninger til improvisasjon. Fra1999 ledet jeg et forskningsprosjekt ved NTNU: \u00abImprovisasjon i tverrfaglig lys.\u00bb Dette prosjektet hadde som form\u00e5l \u00e5 unders\u00f8ke fenomenet og begrepet improvisasjon. I min hjembys avis Rana Blad, var det en omtale av dette prosjektet. I et leserinnlegg like etter denne omtalen, fikk jeg bekreftet at improvisasjon kan provosere og virke n\u00e6rmest livstruende p\u00e5 enkelte. F\u00f8lgende utdrag sto \u00e5 lese: \u00abImprovisasjon har virkelig ikke v\u00e6rt noe vilk\u00e5r for overlevelse. Det har v\u00e6rt vilk\u00e5r for det helt motsatte: spontane og ugjennomtenkte handlinger, hasard, feilberegninger, \u00f8konomisk undergang og andre katastrofer som i verste fall var definitive. Improvisasjonens verden har v\u00e6rt regnet som en d\u00f8dssone som b\u00e5de sm\u00e5brukere, industriarbeidere og deres etterkomere har fors\u00f8kt \u00e5 holde seg borte fra uten at det alltid har lyktes\u00bf.\u00bf.\u00bf.\u00bb", "Lignende skeptiske holdninger til improvisasjon har jeg opplevd fra ulike hold, fra aktede pedagoger, ut\u00f8vende jazzmusikere, fotballskribenter, til representanter for vestlig kunstmusikken. Hva som ligger bak en slik anstrengt holdning til improvisasjon er for meg uklart, men oppfatingen av lettvintl\u00f8sning er trolig svaret.", "At improvisasjon i stor grad knyttes til jazz, som ikke alltid har v\u00e6rt sett p\u00e5 med den st\u00f8rste entusiasme, gj\u00f8r vel heller ikke saken bedre. \u00abJazzen er oppfunnet av niggerne i Chicago og er en avskyelig forn\u00e6rmelse mot hele den europeiske musikktradisjonen\u00bb, kunne den tysk-amerikanske musikkviteren Alfred Einstein melde for et halvt \u00e5rhundre siden.", "Til tross for at det meste av all musikk i global sammenheng er muntlig tradert og utf\u00f8rt uten nedskrevne noter, er i hovedsak den formelle musikkutdanningen basert p\u00e5 \u00e5 l\u00e6re \u00e5 lese og utf\u00f8re n\u00f8yaktig det som er skrevet i noteteksten. Improvisasjon er fremdeles en marginal del av det offentlige undervisningssystem, men ny forskning tyder p\u00e5 at improvisasjon synes \u00e5 v\u00e6re et fruktbart tilskudd til pedagogisk praksis og som konstruktivt handlingspotensial. Som i alle andre aktiviteter finnes b\u00e5de god og d\u00e5rlig improvisasjon. God improvisasjon kjennestegnes imidlertid alltid ved dybdekunnskap og nitid trening.", "Keith Sawyer hevder at liknende strukturer og mentale prosesser som vi finner i ekspertut\u00f8velse, for eksempel leger som diagnostiserer en pasient, en advokat som analyserer en sak, arkitekter som lager et bygg og forskere som analyserer et eksperimet, er tilstede under god musikalsk improvisasjon.", "Fra 1970-tallet har det blitt forsket p\u00e5 de kognitive sidene ved slik ut\u00f8velse, og Sawyer lister opp f\u00f8lgende punkter som ligger bak kyndig fagut\u00f8velse: Dyp begrepsmessig forst\u00e5else \u2013 tverrfaglig, integrert kunnskap \u2013 fleksibel anvendt ekspertise \u2013 gode samarbeidsevner. Kronikkrammene umuliggj\u00f8r en utdyping her, men skal en tro p\u00e5 disse studiene, er det all grunn til \u00e5 argumentere for at improvisasjon b\u00e5de innen musikk og andre disipliner b\u00f8r styrkes.", "I Trondheim har vi sterke improvisasjonstradisjoner b\u00e5de i musikkmilj\u00f8ene og ved NTNU. Institutt for musikk har i flere \u00e5r hatt improvisasjon som del av utdanningen, og jazzlinja har vist seg som en av de mest livskraftige milj\u00f8er hva ang\u00e5r \u00e5 dyktiggj\u00f8re unge studenter i improvisasjon p\u00e5 internasjonalt niv\u00e5.", "N\u00e5r det gjelder forskning skjer det sv\u00e6rt mye interessant p\u00e5 denne fronten internasjonalt, og v\u00e5rt milj\u00f8 i Trondheim har mye \u00e5 tilby til dette realtivt nye forskningsomr\u00e5det. Imidlertid synes det som om mange enn\u00e5 oppfatter improvisasjon som n\u00f8dl\u00f8sning, s\u00e5 mye opplysningsarbeid trengs for at denne eldgamle og h\u00f8yt aktede kommunikasjonspraksis tas ordentlig p\u00e5 alvor. Det er liten tvil om at improvisasjon som handlingspotensial kan gi nye perspektiver p\u00e5, for eksempel l\u00e6ring og kunnskap, organisasjon og ledelse \u2013 og, kanskje viktigst, bidra til personlig vekst, selvtillit og selvstendighet: Improvisare necesse est!", "bjorn.alterhaug@hf.ntnu.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "58a30f99106d17edd825a7a5cc85f1ee077dbb0813c07e9acea08c0cd9c5f292"}, {"field": "createtime", "value": "2015-04-20T17:56:43.000Z"}, {"field": "description", "value": "\u00abImprovisasjon burde komme f\u00f8rst og v\u00e6re kjernen i all musikkutdanning gjennom hele l\u00f8pet.\u00bb Dette radikale krav fremsettes av den amerikanske forskeren Keith Sawyer i en artikkel nylig. Alle er vel neppe enige med Sawyer, noen vil v\u00e6re skeptiske andre positive, alt avhengig av hva man legger i ordet."}, {"field": "dominantimage", "value": "http://www.adressa.no/incoming/article1272997.ece5/ALTERNATES/w980-default/alterhaug-henvisning02"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d0a5e30cd41b36882a71b37f2898f3df65d7ffe9.jpg?59284fad"}, {"field": "dominantthumbnaildimensions", "value": "300x169"}, {"field": "heading", "value": "Improvisasjon: Ugjennomtenkte handlinger? -adressa.no"}, {"field": "id", "value": "d0a5e30cd41b36882a71b37f2898f3df65d7ffe9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["improvisasjon", "ugjennomtenkte handlinger"]}, {"field": "kw-entity", "value": ["antikken", "vesten", "rana blad", "u. institutt"]}, {"field": "kw-location", "value": ["chicago", "trondheim"]}, {"field": "kw-pageclass", "value": "article"}, {"field": "kw-person", "value": ["keith sawyer", "alfred einstein"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1272997.ece5/ALTERNATES/w980-default/alterhaug-henvisning02"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Improvisasjon: Ugjennomtenkte handlinger?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1178879.ece"}, {"field": "pageclass", "value": ["article"]}, {"field": "publishtime", "value": "2008-10-27T07:37:00.000Z"}, {"field": "recs-articleid", "value": "1533618"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-10-27T07:37:00.000Z"}, {"field": "recs-rawtitle", "value": "Improvisasjon: Ugjennomtenkte handlinger? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "\u00abImprovisasjon burde komme f\u00f8rst og v\u00e6re kjernen i all musikkutdanning gjennom hele l\u00f8pet.\u00bb Dette radikale krav fremsettes av den amerikanske forskeren Keith Sawyer i en artikkel nylig. Alle er vel neppe enige med Sawyer, noen vil v\u00e6re skeptiske andre positive, alt avhengig av hva man legger i ordet."}, {"field": "thumbnail", "value": "http://content-thumbnail.cxpublic.com/content/thumbnail200x150/d0a5e30cd41b36882a71b37f2898f3df65d7ffe9.jpg?59284fad"}, {"field": "thumbnailfullheightdimensions", "value": "200x1825"}, {"field": "timestamp", "value": "2017-05-26T15:54:21.000Z"}, {"field": "title", "value": "Improvisasjon: Ugjennomtenkte handlinger?"}, {"field": "url", "value": "http://www.adressa.no/meninger/kronikker/article1178879.ece"}, {"field": "urlhash", "value": "d0a5e30cd41b36882a71b37f2898f3df65d7ffe9"}], "score": 1.34203, "siteId": "9222270286501375973", "id": "d0a5e30cd41b36882a71b37f2898f3df65d7ffe9"}

