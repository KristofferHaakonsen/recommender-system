{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sprek", "Ungdom", "Skole", "Tur", "Helse"]}, {"field": "author", "value": "anders minge"}, {"field": "body", "value": ["Saken oppdateres.", "Victoria Fjellheim (15) og Altina Latifi (15) er p\u00e5 tur p\u00e5 Tasta i Stavanger \u2013 midt i skoletiden. Men om du tror de skulker, tar du feil. De er nemlig elever ved Tasteveden skole \u2013 der fysisk aktivitet har en sv\u00e6rt sentral rolle.", "Denne dagen er turg\u00e5ing p\u00e5 timeplanen.", "\u2013 Tidligere hadde vi idrettslinje, men fant ut at de elevene stort sett klarer seg selv. V\u00e5r oppgave m\u00e5 v\u00e6re \u00e5 gj\u00f8re noe for dem som trener minst. N\u00e5r ungdommene faller ut av idrett, m\u00e5 vi satse p\u00e5 hverdagsaktiviteter igjen, sier Ina Str\u00e5tveit, kontaktl\u00e6rer og prosjektleder for Fysak.", "Hva: Tiltak for at alle elevene i ungdomsskolen skal f\u00e5 30 minutter daglig aktivitet. Enkle, men lystbetonte aktiviteter \u2013 uten behov for \u00e5 skifte til treningskl\u00e6r.", "M\u00e5l: Bedre helse. \u00d8ke elevenes konsentrasjon. Sosialisering p\u00e5 tvers av trinn. Bedre klassemilj\u00f8. L\u00e6re treningsvaner elevene kan ha resten av livet. \u00d8ke matlysten.", "Fysak startet opp som et pr\u00f8veprosjekt p\u00e5 8. trinn i 2013, men n\u00e5 har alle elever fysisk aktivitet hver dag. Tre dager med Fysak og to dager med kropps\u00f8ving. Effekten har v\u00e6rt stor.", "\u2013 De spiser mer til lunsj og konsentrasjonen deres kan ikke sammenlignes med tidligere. Ogs\u00e5 klassemilj\u00f8et er blitt bedre. Leken har gjort samholdet sterkere, sier Str\u00e5tveit.", "For dem var det viktig \u00e5 l\u00e6re elevene hvordan de kan holde seg i aktivitet, uten at det koster noe, og uten at elevene skal tenke p\u00e5 aktivitetene som trening. Forskning viser nemlig at hver tredje ungdom som er medlem av et idrettslag, slutter med organisert idrett allerede f\u00f8r de fyller 17.", "\u2013 Ungdom slutter med idrett blant annet p\u00e5 grunn av at de f\u00f8ler idrettslagene ikke har et tilbud som passer dem. Hvis du ikke vil bli toppidrettsut\u00f8ver og heller ikke har ambisjoner om \u00e5 trene fem-seks ganger i uka, er det kanskje ikke s\u00e5 mye rom i ungdomsidretten, sier Anne Tj\u00f8nndal.", "De aller fleste trener. 42 prosent av elevene p\u00e5 ungdomstrinnet trener minst fem ganger i uka. 36 prosent i videreg\u00e5ende skole gj\u00f8r det samme.", "P\u00e5 ungdomstrinnet er det likevel 12 prosent som sjelden eller aldri trener, mot 17 prosent p\u00e5 videreg\u00e5ende.", "Samlet er det omtrent like mange gutter og jenter som trener p\u00e5 jevnlig basis.", "Gutter trener oftere gjennom idrettslagene, mens flere jenter trener mer p\u00e5 egen h\u00e5nd eller gjennom dans og andre typer organisert trening.", "I fjor trente 62 prosent av ungdommer mellom 16 og 19 \u00e5r p\u00e5 et treningssenter \u2013 en \u00f8kning p\u00e5 13 prosent fra 2004.", "Kilde: Ungdata 2016, Levek\u00e5rsunders\u00f8kelsen 2016 fra Statistisk sentralbyr\u00e5", "Hun er doktorgradsstipendiat ved Nord universitet i Bod\u00f8 og forsker p\u00e5 hva som skal til for \u00e5 hindre at folk slutter med idrett, og hvordan f\u00e5 flere aktive.", "\u2013 Det st\u00f8rste frafallet fra organisert idrett i Norge er i alderen 14 til 15 \u00e5r. I 2013 var dr\u00f8yt to millioner mennesker medlemmer i norske idrettslag. Av dem var 950.000 barn og ungdommer i alderen 6\u201319 \u00e5r. Kun 280.000 var mellom 13 og 19 \u00e5r. Det bygger sterkt under det som kalles \u00abden store frafallsalderen\u00bb, som g\u00e5r p\u00e5 overgangen fra barne- til ungdomsidrett, sier Tj\u00f8nndal.", "Victoria Fjellheim (15) og Altina Latifi setter pris p\u00e5 at skolen tilbyr daglig fysisk aktivitet. Fjellheim spilte tidligere fotball, men da laget gikk i oppl\u00f8sning, begynte hun \u00e5 trene p\u00e5 helsestudio.", "\u2013 Det var ingen som tok fotballen seri\u00f8st lenger. Hele laget sluttet, sier Fjellheim.", "Latifi var s\u00e5 vidt innom h\u00e5ndballen, men falt ikke for sporten.", "\u2013 Jeg klarer meg best n\u00e5r jeg trener alene. N\u00e5 l\u00f8per jeg rundt tre ganger i uka. Resten av tiden g\u00e5r med til lekser, familie og venner, sier hun.", "Selv om dagens ungdommer er fysisk aktive, viser tall fra Helsedirektoratet at 15-\u00e5ringer sitter i ro 70 prosent av dagen.", "\u2013 Min st\u00f8rste prioritet er skolen. Mer trening vil jeg ikke bruke tid p\u00e5, sier Latifi.", "Ett av hovedpoengene med Fysak er at aktivitetene ikke skjer med gymt\u00f8y, men med de vanlige kl\u00e6rne. Bevegelsene skal gi en f\u00f8lelse av mestring og samtidig v\u00e6re sosial. Eksempler p\u00e5 dette er kanonball, stikkball, innebandy, dans og \u00e5 hoppe tau.", "\u2013 Mange elever synes gym er traurig. Blant annet prosessen med \u00e5 skifte t\u00f8y gj\u00f8r at mange ikke liker faget. Fysak skal derfor ikke v\u00e6re gym, sier Str\u00e5tveit.", "Den eneste uteaktiviteten er \u00e5 g\u00e5 tur.", "\u2013 Den mest kontroversielle aktiviteten vi har \u2013 b\u00e5de blant l\u00e6rere og elever \u2013 er faktisk \u00e5 g\u00e5 tur. Faren for d\u00e5rlig v\u00e6r, og at rundturen er p\u00e5 to kilometer, gj\u00f8r at mange kvier seg for \u00e5 delta, sier hun og fortsetter:", "\u2013 Turg\u00e5ing er kanskje den eneste aktiviteten alle kan ta med seg videre i livet. Vi opplever at ungdommer faktisk ikke vet hvordan man g\u00e5r p\u00e5 tur. Derfor har vi l\u00e6rt dem det, sier Str\u00e5tveit.", "Det er n\u00f8dvendigvis ikke en ulempe \u00e5 kutte ut idrettslaget, men du b\u00f8r absolutt ha erstatningen klar.", "Uansett: ungdommene p\u00e5 80-tallet er fortsatt sprekere.", "Sindre M. Dyrstad er professor i idrettsfag ved Universitetet i Stavanger. Han har sammenlignet tidene elever ved videreg\u00e5ende skoler i Stavanger l\u00f8p 3000 meter p\u00e5 fra 1980 og frem til 2009. Testresultatene til 4981 gutter og jenter danner grunnlaget for studien.", "\u2013 Tidene fra 1980- og 90-tallet skiller lite. Det virkelig store spranget skjer til 2000-tallet. Da ser vi tydelig at den fysiske formen er kraftig redusert. De ti prosent raskeste guttene p\u00e5 2000-tallet \u00f8kte l\u00f8petiden med fire prosent, m\u00e5lt mot tall fra 80-tallet, mens de d\u00e5rligste \u00f8kte med 17 prosent, sier han.", "Selv om ungdommene p\u00e5 80-tallet var sprekere enn p\u00e5 2000-tallet, ser Dyrstad at nyere studier n\u00e5 indikerer en stabilisering av ungdommenes fysiske form.", "\u2013 Det er grunn til \u00e5 anta at dagens unge ikke beveger seg mindre enn de gjorde for ti \u00e5r siden, og skoletiltak som p\u00e5 Tastaveden er viktige og gir effekter for b\u00e5de l\u00e6ring og helse, p\u00e5peker han.", "Ut fra Ungdata-unders\u00f8kelsen ser han tydelig at ungdommer endrer treningsvaner i overgangen fra ungdomsskole til videreg\u00e5ende skole.", "\u2013 15\u201316-\u00e5rsalderen er en kritisk fase. Elevene f\u00e5r nye venner og andre vaner, noen velger nye arenaer \u00e5 v\u00e6re aktive p\u00e5. For disse betyr det ikke s\u00e5 veldig mye at de slutter med organisert idrett. Men en del blir mer inaktive.", "Denne gruppen skulle han \u00f8nske at idrettslagene la bedre til rette for \u00e5 beholde lenger.", "\u2013 Ofte er kameratskapet i laget og tilknytning til klubben viktigere enn det sportslige. Det er helt ok at enkelte lag vil satse, men synd for dem som faller utenfor.", "If\u00f8lge Dyrstad er det sv\u00e6rt viktig \u00e5 holde p\u00e5 gode treningsvaner til man passerer 20 \u00e5r.", "\u2013 Studier viser at man da ofte klarer \u00e5 fortsette med trening store deler av livet, sier han.", "I dag tar flere ungdommer h\u00f8yere utdannelse enn tidligere. Dem med lengst utdanning trener mest.", "\u2013 Ved \u00e5 studere l\u00e6rer man \u00e5 ta til seg informasjon \u2013 ogs\u00e5 kunnskapen om trening. Man l\u00e6rer i tillegg \u00e5 ta i bruk helsevesenet og f\u00e5r muligens bedre \u00f8konomi, som igjen f\u00f8rer til at man f\u00e5r r\u00e5d til \u00e5 v\u00e6re fysisk aktiv, sier Dyrstad."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "5dd602eb2057b8368662093a53a638f023dedba85a55397ded15659e32d84252"}, {"field": "createtime", "value": "2017-02-05T07:54:40.000Z"}, {"field": "description", "value": "Effekten av \u00absyvende time\u00bb er stor. \u2013 De spiser mer til lunsj, har f\u00e5tt bedre konsentrasjon og klassemilj\u00f8et er blitt bedre, sier l\u00e6rer."}, {"field": "heading", "value": ["P\u00e5 denne skolen l\u00e6rer ungdommene \u00e5 g\u00e5 tur -adressa.no", "Har ikke tilbud", "Sitter i ro 70 prosent", "Bedre l\u00e6ring", "Forskning: Ungdommene var sprekere p\u00e5 80-tallet", "Best p\u00e5 80-tallet"]}, {"field": "id", "value": "23b1d862b1edd28442b82455f8bd8c16c492e7e9"}, {"field": "keyword", "value": ["Sprek", "Ungdom", "Skole", "Tur", "Helse"]}, {"field": "keywords", "value": "Sprek,Ungdom,Skole,Tur,Helse"}, {"field": "kw-category", "value": ["100sport", "sprek"]}, {"field": "kw-concept", "value": ["prosent", "ungdom", "trene", "skole", "l\u00e6re", "skolen l\u00e6rer ungdommene", "dag", "fysisk aktiv", "elever", "aktiv"]}, {"field": "kw-entity", "value": ["ungdata", "helsedirektoratet", "tasteveden", "tasta", "statistisk", "tastaveden", "universitetet", "altina latifi", "levek\u00e5rsunders\u00f8kelsen 2016", "fysak"]}, {"field": "kw-location", "value": ["stavanger", "norge", "bod\u00f8"]}, {"field": "kw-pageclass", "value": "article"}, {"field": "kw-person", "value": ["victoria fjellheim", "ina str\u00e5tveit", "sindre m. dyrstad", "anne tj\u00f8nndal"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/c7e285c8-5a0e-4747-8227-90b98f5d3e15?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 denne skolen l\u00e6rer ungdommene \u00e5 g\u00e5 tur"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Pa-denne-skolen-larer-ungdommene-a-ga-tur-229666b.html"}, {"field": "pageclass", "value": null}, {"field": "publishtime", "value": "2017-02-05T07:05:37.000Z"}, {"field": "recs-articleid", "value": "229666"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-02-05T07:05:37.000Z"}, {"field": "recs-rawtitle", "value": "P\u00e5 denne skolen l\u00e6rer ungdommene \u00e5 g\u00e5 tur -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Effekten av \u00absyvende time\u00bb er stor. \u2013 De spiser mer til lunsj, har f\u00e5tt bedre konsentrasjon og klassemilj\u00f8et er blitt bedre, sier l\u00e6rer."}, {"field": "thumbnail", "value": "http://content-thumbnail.cxpublic.com/content/thumbnail200x150/23b1d862b1edd28442b82455f8bd8c16c492e7e9.jpg?589752af"}, {"field": "thumbnailfullheightdimensions", "value": "200x1924"}, {"field": "timestamp", "value": "2017-02-05T16:28:31.000Z"}, {"field": "title", "value": "P\u00e5 denne skolen l\u00e6rer ungdommene \u00e5 g\u00e5 tur"}, {"field": "url", "value": "http://www.adressa.no/100Sport/sprek/Pa-denne-skolen-larer-ungdommene-a-ga-tur-229666b.html"}, {"field": "urlhash", "value": "23b1d862b1edd28442b82455f8bd8c16c492e7e9"}], "score": 0.7466071, "siteId": "9222270286501375973", "id": "23b1d862b1edd28442b82455f8bd8c16c492e7e9"}

