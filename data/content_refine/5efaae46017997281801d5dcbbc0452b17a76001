{"fields": [{"field": "modifiedtime", "type": "time", "value": "2016-12-27T20:45:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Politikk", "Svein Otto Nilsen", "Ottar Michelsen", "Bystyret i Trondheim"]}, {"field": "author", "value": "harry tiller"}, {"field": "body", "value": ["Saken oppdateres.", "SVs kommunalr\u00e5d Ottar Michelsen er sjokkert og truer med \u00e5 bryte samarbeidet i trondheimspolitikken. Stridens kjerne handler om at Pensjonistpartiets Svein Otto Nilsen er medlem av Facebook-gruppen til Sian (Stopp islamiseringen av Norge). Nilsen selv avviser at dette er et problem.", "- Jeg bare deler artikler jeg er enig i, jeg kan ikke tas til inntekt for det Sian st\u00e5r for. Det m\u00e5 v\u00e6re lov \u00e5 v\u00e6re medlem av en \u00e5pen, lovlig og offentlig gruppe p\u00e5 Facebook. SV burde finne viktigere saker \u00e5 engasjere seg i, sier Nilsen.", "SVs gruppeleder, Ottar Michelsen, reagerer kraftig p\u00e5 Nilsens opptreden i Facebook-gruppa.", "- Det er ikke selve innleggene han deler jeg reagerer p\u00e5. Men vi kan ikke ha en leder i kulturkomiteen som deltar i en gruppe som har som holdning at islam i seg selv er et brudd p\u00e5 Grunnloven og som aktivt kjemper mot islam som religion.", "Som leder i kulturkomiteen er det Svein Otto Nilsen som har ansvaret for kontakten med alle trossamfunn i denne byen.", "- N\u00e5r han er aktivt medlem av denne Facebook-gruppen s\u00e5 er han med p\u00e5 \u00e5 opprettholde en samfunnsdebatt som bygger p\u00e5 disse holdningene. Trondheim er en inkluderende by, og vi kan ikke ha ledende politikere som er med i grupperinger som st\u00e5r for det stikk motsatte av det vi gj\u00f8r i det politiske milj\u00f8et i Trondheim. Fortsetter han slik, kan han ikke lenger v\u00e6re leder i kulturkomiteen, sier Michelsen.", "Michelsen og Trondheim SV samarbeider i dag med seks andre partier i Trondheim \u2013 deriblant Pensjonistpartiet (PP). N\u00e5 sier Michelsen at dette samarbeidet er truet dersom PP ikke tar avstand fra Nilsens operasjoner p\u00e5 Facebook.", "- Jeg regner med at dette er noe Nilsen st\u00e5r for som privatperson, men det er umulig for oss \u00e5 samarbeide med et parti dersom de ikke tar kraftig avstand fra dette. Ledelsen i Pensjonistpartiet m\u00e5 avklare om de kan akseptere at en av deres fremste politikere i Trondheim deltar i slike grupper og bidrar til at aktiviteten p\u00e5 denne gruppen opprettholdes. Selv om Nilsen, s\u00e5 langt jeg har funnet ut, ikke selv har gjort annet enn \u00e5 dele artikler i gruppen, er det nok for oss bare at han deltar aktivt i en gruppe som st\u00e5r bak slike holdninger til islam, sier Michelsen.", "SVs gruppeleder oppfatter Facebook-gruppen til Sian som et ekkokammer der meningsfeller m\u00f8tes for \u00e5 diskutere og fremme anti-islamske holdninger.", "- Jeg har ikke funnet innlegg i denne gruppen som er direkte rasistiske. Men min reaksjon g\u00e5r p\u00e5 at det ikke er forenelig \u00e5 v\u00e6re leder i kulturkomiteen og delta i et politisk samarbeid som fremmer toleranse og inkluderende holdninger til alle trossamfunn \u2013 ogs\u00e5 islam \u2013 samtidig som man deltar i en gruppe som kjemper mot dette. Dersom vi ikke f\u00e5r en klar bekreftelse fra Pensjonistpartiet i Trondheim om at de ikke aksepterer at ett av deres fremste medlemmer knyttes til Sians holdninger, s\u00e5 m\u00e5 vi foreta oss noe. Det er ikke akseptabelt at Nilsen leder kulturkomiteen s\u00e5 lenge han opererer i slike grupper der slike holdninger kommer til syne, sier Michelsen.", "Svein Otto Nilsen tar kritikken fra SV med stor ro. Han mener det er helt akseptabelt av han \u00e5 v\u00e6re med i en slik gruppe, og mener han ikke har gjort noe som han kan klandres for.", "- SV burde finne noe annet \u00e5 engasjere seg i. Dette er uproblematisk. Jeg har aldri diskutert eller kommet med meninger i denne gruppen. Jeg har delt noen artikler som jeg er enig i. Det kan ikke tolkes som at jeg st\u00f8tter Sian eller det de st\u00e5r for. Dette er en \u00e5pen og offentlig gruppe. De sakene jeg har delt har jeg ogs\u00e5 lagt ut p\u00e5 min egen Facebook-side, sier Nilsen.", "Han aksepterer ikke kritikken fra SV om at han med dette medlemskapet kan tas til inntekt for Sians syn p\u00e5 at islam strider mot Grunnloven.", "- Vi \u00f8nsker \u00e5pne samfunn og en \u00e5pen debatt. Jeg har ikke noe forhold til Sian, dette er en offentlig gruppe der folk diskuterer og deler artikler, sier Nilsen.", "- Du er leder i kulturkomiteen, du f\u00f8ler ikke at deltakelse i en slik gruppe gj\u00f8r det vanskelig \u00e5 sikre en god dialog med trossamfunnene i Trondheim?", "- Det gj\u00f8r jeg ikke. Det er f\u00e5 her i byen som har et s\u00e5 godt til trossamfunnene som meg. SV har tydeligvis panikk for d\u00e5rlige meningsm\u00e5linger i det siste. I stedet for \u00e5 pr\u00f8ve \u00e5 fokusere p\u00e5 viktige saker s\u00e5 angriper de meg. Jeg har ikke gjort annet enn \u00e5 legge ut en artikkel der Vidar Kleppe ble intervjuet, jeg kan ikke se at det skal v\u00e6re saklig grunn til \u00e5 halshogge meg p\u00e5 denne m\u00e5ten. Jeg har ingen planer om \u00e5 melde meg ut av denne gruppa, sier Svein Otto Nilsen.", "Da Adresseavisen tirsdag kveld sjekket Sians Facebook-gruppe, var ikke Svein Otto Nilsen lenger medlem av gruppen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "7b929c6f8bb2e4828263a1a2e3a72cf53c77351294e70d647cd904bed93ffb36"}, {"field": "createtime", "value": "2017-05-01T09:40:44.000Z"}, {"field": "description", "value": "- Svein Otto Nilsen er aktiv medlem i Facebookgruppen til Sian \u2013 en organisasjon som mener at islam er i strid med Grunnloven. N\u00e5 m\u00e5 Pensjonistpartiet gripe inn - hvis ikke kan jeg ikke se at vi kan samarbeide videre."}, {"field": "dominantimage", "value": "http://www.adressa.no/pluss/nyheter/article13984732.ece/tkzsv8/ALTERNATES/w980-default/Bybane6609"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5efaae46017997281801d5dcbbc0452b17a76001.jpg?598b23f0"}, {"field": "dominantthumbnaildimensions", "value": "300x169"}, {"field": "heading", "value": ["- Vi kan ikke akseptere at han deltar i slike grupper -adressa.no", "Mot Grunnloven", "Uakseptabelt samarbeid", "Ekkokammer", "Lov \u00e5 diskutere"]}, {"field": "id", "value": "5efaae46017997281801d5dcbbc0452b17a76001"}, {"field": "keyword", "value": ["Politikk", "Svein Otto Nilsen", "Ottar Michelsen", "Bystyret i Trondheim"]}, {"field": "keywords", "value": "Politikk,Svein Otto Nilsen,Ottar Michelsen,Bystyret i Trondheim"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["dele artikler", "offentlig gruppe", "gruppe"]}, {"field": "kw-entity", "value": ["nilsen", "stopp", "sians facebook", "facebookgruppen", "grunnloven", "adresseavisen", "trondheim sv"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["pensjonistpartiets svein otto nilsen", "svein otto nilsen", "vidar kleppe", "ottar michelsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/pluss/nyheter/article13984732.ece/tkzsv8/ALTERNATES/w980-default/Bybane6609"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi kan ikke akseptere at han deltar i slike grupper"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2016/12/27/Vi-kan-ikke-akseptere-at-han-deltar-i-slike-grupper-13984737.ece"}, {"field": "pageclass", "value": ["article"]}, {"field": "publishtime", "value": "2016-12-27T18:35:42.000Z"}, {"field": "recs-articleid", "value": "13984737"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2016-12-27T18:35:42.000Z"}, {"field": "recs-rawtitle", "value": "- Vi kan ikke akseptere at han deltar i slike grupper -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Svein Otto Nilsen er aktiv medlem i Facebookgruppen til Sian \u2013 en organisasjon som mener at islam er i strid med Grunnloven. N\u00e5 m\u00e5 Pensjonistpartiet gripe inn - hvis ikke kan jeg ikke se at vi kan samarbeide videre."}, {"field": "thumbnail", "value": "http://content-thumbnail.cxpublic.com/content/thumbnail200x150/5efaae46017997281801d5dcbbc0452b17a76001.jpg?598b23f0"}, {"field": "thumbnailfullheightdimensions", "value": "200x2196"}, {"field": "timestamp", "value": "2017-08-09T15:02:08.000Z"}, {"field": "title", "value": "- Vi kan ikke akseptere at han deltar i slike grupper"}, {"field": "url", "value": "http://www.adressa.no/nyheter/trondheim/2016/12/27/Vi-kan-ikke-akseptere-at-han-deltar-i-slike-grupper-13984737.ece"}, {"field": "urlhash", "value": "5efaae46017997281801d5dcbbc0452b17a76001"}], "score": 0.85625845, "siteId": "9222270286501375973", "id": "5efaae46017997281801d5dcbbc0452b17a76001"}

