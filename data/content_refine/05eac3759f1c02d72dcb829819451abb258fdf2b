{"fields": [{"field": "modifiedtime", "type": "time", "value": "2017-01-08T06:17:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "magasin pluss", "natur", "Fotografi", "Bilder"]}, {"field": "author", "value": "foto: aleksander myklebust"}, {"field": "body", "value": ["I Flatanger betaler italienere titusener for \u00e5 tilbringe en uke i skj\u00e6rg\u00e5rden.", "M\u00e5lt i antall bilder p\u00e5 nett er naturfoto blant de mest popul\u00e6re fotosjangrene. I kj\u00f8lvannet har det oppst\u00e5tt en ny industri. Fotografer fra hele verden betaler store penger for \u00e5 komme til dekket bord og kunne reise hjem igjen med spektakul\u00e6re naturbilder.", "P\u00e5 Hjerkinn har en gjeng med fotografer klumpet seg sammen bak en liten haug. De siste instruksjonene blir gitt. I neste \u00f8yeblikk kryper de fram i formasjon og legger seg flate p\u00e5 en lang rekke. Dyrene beiter seg sakte, men sikkert bort fra fotografene. De fleste velger likevel \u00e5 fyre l\u00f8s. Hvem vet n\u00e5r situasjonen vil oppst\u00e5 igjen?", "En av dem som har betalt 6500 kroner for \u00e5 ligge i lyngen ved de store dyrene er Sverre Gj\u00f8nnes Antonsen. Han fikk sitt f\u00f8rste speilreflekskamera i konfirmasjonsgave og har v\u00e6rt en ivrig hobbyfotograf i mer enn 45 \u00e5r.", "- Det knytter seg mye spenning til naturfotografering. F\u00e5r vi se dyret eller fuglen? Og ikke minst, f\u00e5r jeg blinkskuddet? N\u00e5r jeg h\u00f8rer vingesuset fra h\u00f8nsehauken rett over hodet, eller f\u00e5r moskusen i dr\u00f8mmeposisjon, gir det et skikkelig adrenalinkick.", "Tidligere i h\u00f8st ble tre svensker angrepet av moskus p\u00e5 Dovre, etter uvettig oppf\u00f8rsel. If\u00f8lge vitneutsagn skal fotografene ha presset dyrene og fulgt etter dem til tross for at de viste tydelige signaler p\u00e5 \u00e5 mislike situasjonen.", "- Vi fotograferer p\u00e5 trygg avstand, sier workshopleder Roger Brendhagen.", "Han er kledd i heldekkende kamuflasjekl\u00e6r for anledningen og har arrangert slike workshoper p\u00e5 Dovre de siste elleve \u00e5rene. Totalt 660 fotointeresserte har blitt guidet inn p\u00e5 fotohold av de store dyrene.", "- N\u00e5 er vi riktignok tettere p\u00e5 dyrene enn turistene, men det er fordi vi bruker lang tid, kanskje et par timer, p\u00e5 \u00e5 n\u00e6rme oss dem. N\u00e5r vi skal fotografere er det viktig at vi har nok tid til \u00e5 bli liggende en time eller en halv dag og vente p\u00e5 de riktige mulighetene.", "En typisk deltaker p\u00e5 moskusworkshop er en mann pluss-minus 50 \u00e5r, med barn som har flytta ut og som var hobbyfotograf i sine videreg\u00e5ende dager. N\u00e5 har han f\u00e5tt r\u00e5d til \u00e5 kj\u00f8pe utstyr, og ta opp igjen hobbyen sin. De siste \u00e5rene har imidlertid Brendhagen merket en tydelig dreining i hvem deltakerne er.", "- Jeg tror b\u00e5de jeg og de andre som driver workshops i Norge ser at det er en stor \u00f8kning i antall deltakere - s\u00e6rlig blant damer. Og det er hyggelig.", "Men stereotypiene blir likevel ikke helt avkreftet da Ukeadressa f\u00e5r v\u00e6re med p\u00e5 moskusjakt. Blant de femten p\u00e5meldte, er det bare menn. Samtlige drasser rundt p\u00e5 store telelinser.", "- Dette er f\u00f8rste gang p\u00e5 veldig lenge at det bare er menn. Forrige helg var det 40 prosent damer, og f\u00f8r der igjen var det 50/50, forsikrer Brendhagen.", "- Men en av grunnene til at folk blir med, er vel ogs\u00e5 at de f\u00e5r servert bildemuligheter p\u00e5 et s\u00f8lvfat?", "- Jada, det vil jeg nok tro. Men det er fortsatt p\u00e5 dyras premisser.", "Kevin Liland (18) fra Horten er den eneste unge fotografen p\u00e5 workshopen. Han bruker alle pengene sine p\u00e5 fotoutstyr og -reiser. Fotoregnskapet g\u00e5r 50 000 kroner i minus.", "- Det er som regel bare pensjonister som har r\u00e5d til \u00e5 bli med p\u00e5 s\u00e5nne ting. Jeg solgte nettopp bilen min for \u00e5 f\u00e5 r\u00e5d til linse. Da hadde jeg heller ikke r\u00e5d til \u00e5 ta lappen. S\u00e5 jeg reiste opp med tog i syv timer, og sov p\u00e5 togstasjonen til klokken ni f\u00f8r jeg dro videre til hotellet.", "18-\u00e5ringen synes imidlertid ikke det er et problem \u00e5 v\u00e6re yngstemann. Naturfoto gir ham mange flotte opplevelser, men han mener ogs\u00e5 at det gj\u00f8r ham i stand til \u00e5 legge merke til flere ting rundt seg enn de fleste uten kamera.", "Han har store planer om \u00e5 drive mer med fuglefotografering og dr\u00f8mmer om en dag \u00e5 kunne reise til Nord-Tr\u00f8ndelag for \u00e5 fotografere hav\u00f8rn.", "I det lille tettstedet Lauvsnes ytterst i Flatanger bor Ole Martin Dahle og Wenche Anita Larsen Dahle. For ti \u00e5r siden valgte Ole Martin \u00e5 si opp sin faste jobb i kommunen og satse som \u00f8rneguide for naturfotografer p\u00e5 heltid. Det har han ikke angret p\u00e5. Bedriften g\u00e5r s\u00e5 det suser. De siste \u00e5rene har ogs\u00e5 Wenche blitt mer og mer med p\u00e5 virksomheten.", "Gyllent novemberlys glimter til mellom sn\u00f8bygene n\u00e5r ekteparet tar med seg en gruppe med lokale hobbyfotografer fra Steinkjer og Namsos ut p\u00e5 sj\u00f8en. Et stykke fra land begynner Ole Martin \u00e5 hive ut en h\u00e5ndfull hundemat over ripa. Da tar det ikke lang tid f\u00f8r en stor skare av m\u00e5ker flakser like over b\u00e5ten. M\u00e5kene forteller hav\u00f8rna at det er mat \u00e5 f\u00e5.", "Vi rekker knapt \u00e5 stoppe motoren f\u00f8r silhuetten av Norges st\u00f8rste rovfugl viser seg p\u00e5 himmelen. Ole Martin vifter med en frossen fisk, som for \u00e5 si \u00abher er vi\u00bb. Like etter hives den i vannet. \u00d8rna stiller inn siktet, trekker sammen vingene og stuper ned mot vannskorpa. Like f\u00f8r det g\u00e5r galt, trekkes de store vingene ut igjen. Den store fuglen f\u00e5r et l\u00f8ft, og snapper fisken elegant med kl\u00f8rne. Fotografene i b\u00e5ten er begeistret.", "Litt lenger ute finner vi et nisekadaver i fj\u00e6rekanten. Matfatet har trukket til seg s\u00e5 mye som tolv hav\u00f8rner, i tillegg til en ung konge\u00f8rn og flere ravner. Kanskje ikke s\u00e5 rart fotografene kommer hit i hopetall?", "Det er f\u00f8rst og fremst utlendinger som kommer til Flatanger. I l\u00f8pet av de ti \u00e5rene de har drevet for fullt, har Ole Martin og Wenche hatt bes\u00f8k av fotografer fra 70 forskjellige land. Mange av dem reiser i grupper. Ogs\u00e5 her er det en stor overvekt av karer p\u00e5 femti pluss blant deltakerne.", "- Men det er egentlig naturlig, for det er en dyr hobby. De kommer gjerne med sekker med utstyr som er verdt tre-fire-fem hundre tusen. Det har de ikke r\u00e5d til f\u00f8r ungene flytter ut og de f\u00e5r bedre \u00f8konomi. Og s\u00e5 er det jo mye folk i verden som er s\u00f8kkrike og reiser uansett, sier \u00ab\u00f8rnemannen\u00bb.", "Legger du til reise og mat koster det fort 30 000-35 000 kroner for en italiener eller engelskmann \u00e5 tilbringe en uke i Flatanger. N\u00e5r de kommer ut p\u00e5 fjorden, sier mange at det er noe av det vakreste de har sett. Fototuristene de siste \u00e5rene er blitt god business for paret. De har bygget et eget gjestehus for fotografene og har nylig investert i ny bil og ny b\u00e5t for \u00e5 kunne frakte gjestene p\u00e5 en bedre m\u00e5te.", "Ole Martin er imidlertid helt tydelig p\u00e5 at de aldri ville orket \u00e5 jobbe med hav\u00f8rna dersom det bare var for pengene.", "- Det viktigste med det vi driver med, er at naturen f\u00e5r en helt annen verdi. Naturen og fuglene kan vi ta vare p\u00e5 og tjene penger p\u00e5 til evig tid. Naturen kan utnyttes uten at vi \u00f8delegger den.", "Paret finner ogs\u00e5 stor glede i \u00e5 kunne oppfylle deltakernes dr\u00f8mmer. Det er slett ikke uvanlig at bes\u00f8kende vender gr\u00e5tende tilbake etter en tur p\u00e5 sj\u00f8en, fordi de rett og slett ikke \u00f8nsker \u00e5 reise videre.", "- For tre \u00e5r siden var det ei som kom hit og ville unne seg den siste opplevelsen i livet sitt. Hun var bare 42 \u00e5r og sovnet inn fem uker senere. Det var spesielt. N\u00e5 er det en \u00f8rn p\u00e5 gravst\u00f8tta hennes.", "P\u00e5 Rennd\u00f8lsetra i Innerdalen har naturfotografen Lars Andreas Dybvik holdt workshop for naturfotografer siden 2011. Mens de fleste workshops og turer for naturfotografer tilbyr en slags trof\u00e9jakt med fokus p\u00e5 motivene, har Dybvik valgt \u00e5 jobbe med det mange kaller kreativ fotografering.", "- Jeg bruker mest tid p\u00e5 \u00e5 hjelpe folk \u00e5 \u00e5pne \u00f8ynene for at det finnes s\u00e5 mye mer enn de vanlige dokumentariske bildene. P\u00e5 mine kurs er det ikke s\u00e5 viktig at du har god peiling p\u00e5 kamera og en full fotosekk. Det vi jobber mest med er det som skjer i hodet til fotografen.", "Og dette appellerer tydeligvis bredt. Neste morgen er en gjeng amat\u00f8rfotografer ute i gr\u00e5lysningen. Noen har fokus p\u00e5 de store landskapselementene og de r\u00f8dmende fjellene. Andre n\u00f8yer seg med en liten runde p\u00e5 setertunet. Det er ikke vanskelig \u00e5 gjenkjenne en kreativ naturfotograf. Foruten \u00e5 v\u00e6re utend\u00f8rs p\u00e5 et tidspunkt der de fleste sover, ligger han eller hun p\u00e5 magen i gr\u00f8ftekanten og viser interesse for alt man vanligvis g\u00e5r forbi.", "I motsetning til de andre workshopene, trekker Dybvik til seg en svak overvekt av kvinner. Han tror f\u00f8rst og fremst det skyldes det manglende fokuset p\u00e5 motiver, at man ikke kan kj\u00f8pe seg til gode bilder.", "- Jeg jobber med \u00e5 bearbeide selve motoren inne i fotografen, og vil dermed ikke kunne garantere blinkskudd under selve workshopen. Derimot h\u00e5per jeg \u00e5 kunne gi en litt mer langvarig effekt n\u00e5r inntrykkene f\u00e5r satt seg og tankene blandet seg med fotografens egne.", "I en annonse for den amerikanske landskaps- fotografen Ansel Adams' bilder i 1947 kunne man lese  at \u00abMenneskets eller naturens skapelser er aldri mer storslagne enn i et fotografi av Ansel Adams, og bildet hans kan gripe tilskueren med st\u00f8rre kraft enn det naturlige objektet som var bildets opphav.\u00bb", "Hvor viktig er det egentlig at bildene ser ut slik vi faktisk kunne oppleve landskapet der og da? Et bilde vil alltid v\u00e6re en subjektiv tolkning av omgivelsene. Naturfotografer har til alle tider v\u00e6rt flinke til \u00e5 plukke ut de fragmentene av naturen som er de vakreste. Eller benytte seg av spesielle teknikker for \u00e5 vise fram lys og farger p\u00e5 en annen m\u00e5te enn vi kan observere med det blotte \u00f8yet.", "Mange naturfotografer har blitt s\u00e5 dyktige at de kan produsere \u00abgull av gr\u00e5stein\u00bb. Publikum kjenner seg ikke n\u00f8dvendigvis igjen n\u00e5r de kommer til stedet der bildet ble tatt. Dagens naturfotografer kan bruke fjernstyrte kameraer, undervannsutstyr, fotoceller og droner i jakten p\u00e5 blinkskuddene. Det gj\u00f8r at virkeligheten ute i naturen kan oppleves langt gr\u00e5ere enn gjennom fotografenes objektiver.", "Men er det egentlig et problem?", "- Problemet er jo kanskje at mange kommer dit i et annet lys og setting. Kommer du p\u00e5 en annen \u00e5rstid kan du jo fort bli litt skuffet. Men s\u00e5 lenge man ikke \u00absparker for mye i spakene\u00bb synes jeg ikke det er noe problem, sier Kai Jensen, leder i foreningen Norske Naturfotografer.", "Du kan kj\u00f8pe deg til det meste. Det gjelder ikke bare \u00f8rnebilder i Flatanger og moskus p\u00e5 Dovre. Bare i Tr\u00f8ndelag finnes en rekke akt\u00f8rer som tilbyr \u00e5 legge til rette for bilder av alt fra sjeldne sj\u00f8fugler, rovfugler og skogsfugler til hjort i brunst. P\u00e5 landsbasis kan du leie deg tilgang og tilrettelegging for nesten hva som helst. Jensen er i utgangspunktet ogs\u00e5 positiv til de nye mulighetene.", "- P\u00e5 den ene siden synes jeg det er veldig positivt. Ulempen er hvis det gj\u00f8r at f\u00e6rre f\u00e5r oppleve \u00e5 gj\u00f8re ting p\u00e5 egen h\u00e5nd. For naturen sin del tror jeg ogs\u00e5 det er positivt at man f\u00e5r enda st\u00f8rre oppmerksomhet rundt natur og naturopplevelser."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8d56b851c9c762f5208d8e59677f7482372d9d6f3eb0e74cb14882a3586e9883"}, {"field": "createtime", "value": "2017-03-16T18:02:54.000Z"}, {"field": "description", "value": "Femten menn g\u00e5r i lav g\u00e5segang over viddene."}, {"field": "dominantimage", "value": "http://www.adressa.no/incoming/article14023723.ece/i6nkcb/ALTERNATES/w980-default/161001299215.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/05eac3759f1c02d72dcb829819451abb258fdf2b.jpg?58cad34e"}, {"field": "dominantthumbnaildimensions", "value": "300x169"}, {"field": "heading", "value": ["Jakten p\u00e5 motivene -adressa.no", "Tett p\u00e5 moskusen", "Damene kommer etter", "Yngstemann", "\u00d8rnemannen", "H\u00f8st p\u00e5 setra", "Bedre enn virkeligheten?"]}, {"field": "id", "value": "05eac3759f1c02d72dcb829819451abb258fdf2b"}, {"field": "keyword", "value": ["Ukeadressa", "magasin pluss", "natur", "Fotografi", "Bilder"]}, {"field": "keywords", "value": "Ukeadressa,magasin pluss,natur,Fotografi,Bilder"}, {"field": "kw-category", "value": ["pluss", "magasin"]}, {"field": "kw-company", "value": "horten"}, {"field": "kw-concept", "value": ["naturfotograf", "bilder", "dyr", "reise", "natur", "fotografen"]}, {"field": "kw-entity", "value": ["norske naturfotografer", "ukeadressa", "lauvsnes", "menneskets", "hjerkinn", "fotografi", "wenche", "ole martin og wenche", "ole martin dahle og wenche anita larsen dahle", "innerdalen", "rennd\u00f8lsetra", "bilder", "steinkjer og namsos"]}, {"field": "kw-location", "value": ["tr\u00f8ndelag", "flatanger", "dovre", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["kai jensen", "ole martin", "ole martin dahle", "wenche anita larsen dahle", "kevin liland", "roger brendhagen", "lars andreas dybvik", "ansel adams", "sverre gj\u00f8nnes antonsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14023723.ece/i6nkcb/ALTERNATES/w980-default/161001299215.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 motivene"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/08/Jakten-p%C3%A5-motivene-14023748.ece"}, {"field": "pageclass", "value": ["article"]}, {"field": "publishtime", "value": "2017-01-08T06:17:55.000Z"}, {"field": "recs-articleid", "value": "14023748"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-08T06:17:55.000Z"}, {"field": "recs-rawtitle", "value": "Jakten p\u00e5 motivene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Femten menn g\u00e5r i lav g\u00e5segang over viddene."}, {"field": "thumbnail", "value": "http://content-thumbnail.cxpublic.com/content/thumbnail200x150/05eac3759f1c02d72dcb829819451abb258fdf2b.jpg?58cad34e"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-16T18:02:54.000Z"}, {"field": "title", "value": "Betaler titusener for blinkskudd"}, {"field": "url", "value": "http://www.adressa.no/pluss/magasin/2017/01/08/Jakten-p%c3%a5-motivene-14023748.ece"}, {"field": "urlhash", "value": "05eac3759f1c02d72dcb829819451abb258fdf2b"}], "score": 0.37247503, "siteId": "9222270286501375973", "id": "05eac3759f1c02d72dcb829819451abb258fdf2b"}

