{"fields": [{"field": "modifiedtime", "type": "time", "value": "2015-11-30T16:11:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var god stemning og stor enighet om veivalg da sentrum-venstrealliansen i Trondheim la frem sitt budsjettforslag mandag. Budsjettet er det eneste flertallspartiene har forpliktet seg til \u00e5 legge frem sammen, og eventuelle bekymringer for om syv ulike partier vil bli enige, har v\u00e6rt grunnl\u00f8se. Den store enigheten kan ogs\u00e5 tyde p\u00e5 at partiene ikke har v\u00e6rt gjennom knallharde prioriteringer.", "Det b\u00e6rer ogs\u00e5 budsjettet preg av. De store pengene g\u00e5r til eldreomsorg og skole, i tr\u00e5d med Arbeiderpartiets valgl\u00f8fter, og vil neppe m\u00f8te store protester. Det er bred enighet om \u00e5 \u00f8ke grunnbemanningen i eldreomsorgen og \u00e5 \u00f8ke l\u00e6rertettheten for de minste elevene. Utover dette har alle partiene satt sitt preg p\u00e5 budsjettet. Matsentral, styrket skolehelsetjeneste, livsgledeturer for eldre, ungdomsgaranti og sm\u00e5 summer til kultur- og idrettsform\u00e5l er blant godbitene de syv partiene kunne presentere. Det passet bra at budsjettet ble presentert foran juletreet med en nisse i bakgrunnen. Alle f\u00e5r. Ingen snakket om hva kommunen skal gj\u00f8re mindre av.", "Selv om det er vanskelig \u00e5 selge inn \u00f8kte gebyrer som en gladsak, vil Trondheims innbyggere p\u00e5 sikt nyte godt av at politikerne velger \u00e5 gjeninnf\u00f8re piggdekkavgiften. Bruken av piggdekk har g\u00e5tt i helt feil retning etter at avgiften ble fjernet. Forrige uke kritiserte Riksrevisjonen Trondheim kommune for \u00e5 overskride de nasjonale m\u00e5lene for luftkvalitet, noe som har negative helseeffekter for innbyggerne. Det har likevel kostet Arbeiderpartiet mye \u00e5 gi opp et av sine l\u00f8fter. De fortjener honn\u00f8r for at de lar hensynet til bymilj\u00f8et komme f\u00f8rst, selv om 23 millioner i ekstra inntekter gj\u00f8r det ekstra fristende \u00e5 gjeninnf\u00f8re gebyret.", "Den st\u00f8rste innvendingen mot budsjettforslaget er hvor flertallsalliansen finner sine innsparinger. Det er lett \u00e5 bli enig om mer penger til gode form\u00e5l, men de vil f\u00f8rst f\u00e5 pr\u00f8vd samarbeidet n\u00e5r det m\u00e5 gj\u00f8res harde prioriteringer. Politikerne gj\u00f8r det sv\u00e6rt enkelt for seg selv n\u00e5r de velger \u00e5 dekke p\u00e5plussingene med \u00f8kt utbytte fra kommunale selskaper, uspesifiserte kutt i innkj\u00f8psbudsjettet, kutt i kommunens buffer samt et l\u00f8nnlig h\u00e5p om \u00e5 spare penger p\u00e5 digitalisering. Det er godt mulig at dette er gode kuttforslag, men det er lite langsiktig \u00e5 \u00f8ke driftsbudsjettet basert p\u00e5 slike kutt. Det er alltid enklere \u00e5 \u00f8ke de offentlige utgiftene enn \u00e5 ta dem ned.", "Trondheimsbudsjettet viser vilje til gode satsinger,  men hadde blitt klart bedre dersom politikerne v\u00e5get \u00e5 prioritere tydeligere."]}, {"field": "category0", "value": "meninger"}, {"field": "contenthash", "value": "1ca627027725df0b29a5de4bd9e4c7a7aed66312abdaf3b12e3642837e1cd1e4"}, {"field": "createtime", "value": "2016-10-11T09:58:39.000Z"}, {"field": "dominantimage", "value": "http://www.adressa.no/meninger/article11869037.ece/o7ojn4/ALTERNATES/w980-default/Trondheimsbudsjettet2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4ec359bd5b5c7f23bba1063b742695db8a69193c.jpg?5936a405"}, {"field": "dominantthumbnaildimensions", "value": "300x169"}, {"field": "heading", "value": "Politikerne i Trondheim m\u00e5 l\u00e6re seg \u00e5 prioritere -adressa.no"}, {"field": "id", "value": "4ec359bd5b5c7f23bba1063b742695db8a69193c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["budsjettet", "\u00f8ke", "prioritere", "enig", "kutt", "politikerne", "partier"]}, {"field": "kw-entity", "value": ["arbeiderpartiet", "riksrevisjonen trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article11869037.ece/o7ojn4/ALTERNATES/w980-default/Trondheimsbudsjettet2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politikerne i Trondheim m\u00e5 l\u00e6re seg \u00e5 prioritere"}, {"field": "og-type", "value": "article"}, {"field": "og-url", "value": "http://www.adressa.no/meninger/2015/12/01/Politikerne-i-Trondheim-m%C3%A5-l%C3%A6re-seg-%C3%A5-prioritere-11869483.ece"}, {"field": "pageclass", "value": ["article"]}, {"field": "publishtime", "value": "2015-12-01T04:00:00.000Z"}, {"field": "recs-articleid", "value": "11869483"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2015-12-01T04:00:00.000Z"}, {"field": "recs-rawtitle", "value": "Politikerne i Trondheim m\u00e5 l\u00e6re seg \u00e5 prioritere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Saken oppdateres. Det var god stemning og stor enighet om veivalg da sentrum-venstrealliansen i Trondheim la frem sitt budsjettforslag mandag. Budsjettet er det"}, {"field": "thumbnail", "value": "http://content-thumbnail.cxpublic.com/content/thumbnail200x150/4ec359bd5b5c7f23bba1063b742695db8a69193c.jpg?5936a405"}, {"field": "thumbnailfullheightdimensions", "value": "200x841"}, {"field": "timestamp", "value": "2017-06-06T12:45:57.000Z"}, {"field": "title", "value": "Politikerne i Trondheim m\u00e5 l\u00e6re seg \u00e5 prioritere"}, {"field": "url", "value": "http://www.adressa.no/meninger/2015/12/01/Politikerne-i-Trondheim-m%c3%a5-l%c3%a6re-seg-%c3%a5-prioritere-11869483.ece"}, {"field": "urlhash", "value": "4ec359bd5b5c7f23bba1063b742695db8a69193c"}], "score": 0.81017697, "siteId": "9222270286501375973", "id": "4ec359bd5b5c7f23bba1063b742695db8a69193c"}

