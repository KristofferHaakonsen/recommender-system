{"fields": [{"field": "modifiedtime", "type": "time", "value": "2012-04-11T09:52:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl", "professor institutt for historie", "klassiske fag", "ntnu"]}, {"field": "body", "value": ["Saken oppdateres.", "I fjor feiret vi at det hadde g\u00e5tt 250 \u00e5r siden Det Kongelige Norske Videnskabers Selskab ble opprettet.", "Den ene av de tre stifterne var Gerhard Sch\u00f8nning, en forsker med vid vitenskapelig horisont. I 1761 publiserte han en artikkel i Selskabets skriftserie med tittelen: \u00abKort Beretning, om endeel Uaar og Misv\u00e6xt, s\u00e6rdeles i Trondhiems Stift i Norge\u00bb.", "Sch\u00f8ning stilte her sammen det han hadde funnet om emnet b\u00e5de hos sagaforfattere og andre kildeskrifter som annaler og beretninger. I kronologisk orden tar han for seg \u00e5r eller perioder som skilte seg ut ved ekstreme klimatiske forhold. Til slutt kommer han med noen refleksjoner omkring u\u00e5r og hungersn\u00f8d. Han hevder at de verste u\u00e5rene gjerne spente over en periode p\u00e5 tre \u00e5r, selv om det ogs\u00e5 kunne komme enkelte u\u00e5r innimellom. Periodene han peker p\u00e5 er 1600-1602, 1632-1634, 1685-1687, 1695\u20131697 og 1740\u20131742. Sch\u00f8ning finner dette \u00abmeget merkv\u00e6rdig\u00bb, men g\u00e5r ikke n\u00e6rmere inn p\u00e5 fenomenet.", "Det er uten tvil en interessant observasjon Sch\u00f8ning", "her har gjort.", "Sp\u00f8rsm\u00e5let blir da om hans perioder med u\u00e5r og misvekst ogs\u00e5 st\u00f8ttes av det man i dag vet om klimaet. N\u00e5r det gjelder skriftlige kilder, har Sch\u00f8ning selv trukket frem noen av de mest sentrale. \u00c5ret 1600 var et u\u00e5r i store deler av Europa; i Norge var utvilsomt 1601 et av de verste u\u00e5rene i nyere tid.", "I presten Anders Hanss\u00f8ns beskrivelse fra Oppdal heter det at mus og v\u00e5nd hadde spist opp mye av avlingen. Det som ble igjen, ble liggende under sn\u00f8en, som kom ved korsmesse om h\u00f8sten (14/9) og ble liggende til korsmesse om v\u00e5ren (3/5). Bare i Oppdal d\u00f8de 80 mennesker av sult og sykdom dette \u00e5ret.", "N\u00e5r det gjaldt de elendige \u00e5ringene f\u00f8rst p\u00e5 1630-tallet, kunne Sch\u00f8ning st\u00f8tte seg til Trondheim domkapitels kopibok. Mange mennesker led sulted\u00f8den da ogs\u00e5, s\u00e6rlig p\u00e5 Helgeland. Ved kuldeperiodene p\u00e5 1680-tallet fr\u00f8s ogs\u00e5 mye av kornet i Tr\u00f8ndelag bort, men den verste krisen ble avverget ved bra sildefiske og korntilf\u00f8rsler utenfra. 1695 ble kalt det \u00abStore Frost-Aaret\u00bb.", "Natten til den 20. august ble en stor del av kornet i det nordenfjelske Norge \u00f8delagt av frost. En ny alvorlig kuldeperiode inntraff 4.\u20136. september.", "Langt p\u00e5 vei kan ogs\u00e5 u\u00e5rene dokumenteres gjennom bevarte regnskaper. B\u00f8ndene skulle betale tiende av sine kornavlinger til presten, lokalkirken og kongen. Kongens part av tienden fra Fosen sank fra ca. 230 t\u00f8nner i et normal\u00e5r til 169 t\u00f8nner i 1632, 76 t\u00f8nner i 1633 og 87 t\u00f8nner i 1634. En lignende utvikling finner vi i de andre fogderiene i Tr\u00f8ndelag. Ogs\u00e5 p\u00e5 Vestlandet peker 1633 seg ut som \u00e5ret med st\u00f8rst svikt i kornavlingene.", "Ikke minst takket v\u00e6re Terje Thun, NTNU Vitenskapsmuseet, er dendrokronologi (datering av tremateriale ved hjelp av \u00e5rringer) et fagfelt som har gjort store fremskritt i de siste ti\u00e5rene. Denne vitenskapen bygger p\u00e5 det faktum at bredden p\u00e5 tr\u00e6rnes \u00e5rringer gjenspeiler vekstvilk\u00e5rene i de enkelte \u00e5r. P\u00e5 v\u00e5re kanter er det sommertemperaturen som har mest \u00e5 si, da det vanligvis er tilstrekkelig med nedb\u00f8r.", "Derfor kan \u00e5rringene ogs\u00e5 brukes til \u00e5 rekonstruere sommertemperaturer (dendroklimatologi). Erfaringsvis er det ogs\u00e5 en klar sammenheng mellom tilveksten p\u00e5 bartr\u00e6r og kornavlingene. Studerer vi Thuns tilvekstkurve for gran, ser vi at det er tydelige V-formede hakk ved \u00e5rene 1601, 1633, 1688, 1695 og 1741 hvis vi holder oss til de periodene Sch\u00f8ning nevner.", "Sch\u00f8ning kunne ikke vite hva som var hoved\u00e5rsaken til at alvorlige klimatiske \u00abforstyrrelser\u00bb ofte strakte seg over to eller tre \u00e5r.", "I dag vet vi imidlertid en hel del om fatale vulkanutbrudd og hvordan en del slike utbrudd har p\u00e5virket klimaet globalt gjennom m\u00e5neder og \u00e5r. Ved kraftige, eksplosive utbrudd ble sm\u00e5 partikler og gasser fraktet helt opp i stratosf\u00e6ren hvor de kunne bli v\u00e6rende og stenge for sollyset opptil 2\u20133 \u00e5r. Det", "vulkanutbruddet som fikk de alvorligste klimatiske f\u00f8lger i nyere tid, var utbruddet av", "Huaynaputina i Peru som fant sted i februar-mars 1600. Presten i Oppdal skrev at i 1601 var solskinnet helt borte.", "Solen kastet ikke skygge, men s\u00e5 ut som en \u00abgloende Ilds-Klode\u00bb. I sin skildring av \u00e5rene 1740 og 1741 skrev Pontoppidan: \u00abDet var ligesom Solens Glands, Varme og vederkv\u00e6gende Kraft havde tabt noget m\u00e6rkeligt\u00bb. Tr\u00e6rne skj\u00f8t ikke nye skudd og kornet fikk ingen kjerne, Kanskje var det et vulkanutbrudd i Japan sommeren 1739 som p\u00e5virket klimaet. Iskjerneunders\u00f8kelser fra Gr\u00f8nland og Antarktisk synes ogs\u00e5 \u00e5 tyde p\u00e5 at det var et vulkanutbrudd omkring 1695 som ikke kan stadfestes.", "Til u\u00e5rene omkring 1633 og 1688 har jeg ikke funnet matchende vulkanutbrudd. P\u00e5 den annen side kan det ogs\u00e5 pekes p\u00e5 andre perioder med u\u00e5r enn de nevnte som kan skyldes slike utbrudd. En rekke u\u00e5r omkring 1641 kan settes i sammenheng med utbrudd b\u00e5de i Europa og Asia.", "Som en f\u00f8lge av globale klimaendringer har klimatologisk forskning f\u00e5tt et kraftig oppsving i de siste ti\u00e5r. For \u00e5 forst\u00e5 dagens situasjon m\u00e5 man ogs\u00e5 ha kunnskap om den klimatologiske utviklingen i fortiden. Ved det p\u00e5g\u00e5ende samarbeidet over lande- og faggrenser med basis i et h\u00f8yst variert kildemateriale vil utvilsomt mye ny kunnskap ogs\u00e5 bli vunnet i den n\u00e6rmeste fremtid."]}, {"field": "category0", "value": "meninger"}, {"field": "contenthash", "value": "1864459d7f07a0a445c7ee8d7354ed69e27207e47fae5c1d0eab788897272375"}, {"field": "createtime", "value": "2016-02-08T16:17:02.000Z"}, {"field": "description", "value": "Tr\u00f8ndersk landbruk: U\u00e5r og misvekst, s\u00e6rlig i Trondheim. Dette er inngangen til Gerhard Sch\u00f8nings beretning om situasjonen i tr\u00f8ndersk landbruk p\u00e5 1600- og 1700-tallet."}, {"field": "dominantimage", "value": "http://www.adressa.no/incoming/article1385059.ece5/ALTERNATES/w980-default/kronikknett%20100311"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4ff246738ef0a710560189b06697f12a62a4966.jpg?597ce54c"}, {"field": "dominantthumbnaildimensions", "value": "300x169"}, {"field": "heading", "value": "U\u00e5r i Tr\u00f8ndelag -adressa.no"}, {"field": "id", "value": "c4ff246738ef0a710560189b06697f12a62a4966"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["verste u\u00e5rene", "u\u00e5r", "u\u00e5r omkring", "tr\u00f8ndersk landbruk", "p\u00e5virket klimaet", "periode"]}, {"field": "kw-entity", "value": ["fosen", "vestlandet", "gr\u00f8nland og antarktisk", "det kongelige norske videnskabers selskab", "store frost-aaret", "beretning", "uaar og misv\u00e6xt", "kraft", "helgeland", "varme", "v-formede", "europa og asia", "thuns", "ilds-klode", "selskabets", "pontoppidan", "solens glands", "trondhiems stift", "vitenskapsmuseet"]}, {"field": "kw-location", "value": ["europa", "japan", "oppdal", "tr\u00f8ndelag", "trondheim", "peru", "norge"]}, {"field": "kw-pageclass", "value": "article"}, {"field": "kw-person", "value": ["anders hanss\u00f8ns", "gerhard sch\u00f8nings", "terje thun", "gerhard sch\u00f8nning"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1385059.ece5/ALTERNATES/w980-default/kronikknett%20100311"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "U\u00e5r i Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/meninger/article1601668.ece"}, {"field": "pageclass", "value": ["article"]}, {"field": "publishtime", "value": "2011-03-10T07:44:40.000Z"}, {"field": "recs-articleid", "value": "1055007"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-10T07:44:40.000Z"}, {"field": "recs-rawtitle", "value": "U\u00e5r i Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Tr\u00f8ndersk landbruk: U\u00e5r og misvekst, s\u00e6rlig i Trondheim. Dette er inngangen til Gerhard Sch\u00f8nings beretning om situasjonen i tr\u00f8ndersk landbruk p\u00e5 1600- og 1700-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/c4ff246738ef0a710560189b06697f12a62a4966.jpg?597ce54c"}, {"field": "thumbnailfullheightdimensions", "value": "200x1459"}, {"field": "timestamp", "value": "2017-07-29T19:43:08.000Z"}, {"field": "title", "value": "U\u00e5r i Tr\u00f8ndelag"}, {"field": "url", "value": "http://www.adressa.no/meninger/article1601668.ece"}, {"field": "urlhash", "value": "c4ff246738ef0a710560189b06697f12a62a4966"}], "score": 1.0849638, "siteId": "9222270286501375973", "id": "c4ff246738ef0a710560189b06697f12a62a4966"}

