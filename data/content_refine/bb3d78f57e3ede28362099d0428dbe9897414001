{"fields": [{"field": "modifiedtime", "type": "time", "value": "2016-03-18T12:11:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Det er ti \u00e5r siden de kj\u00f8pte rekkehus i Solh\u00f8gdvegen p\u00e5 By\u00e5sen. Ti \u00e5r siden f\u00f8rste, store oppussingsrunde. De tok en del valg den gangen som mange stusset over. \u00abDere m\u00e5 jo ha parkett\u00bb, sa alle. Men Mette ville ha furugulv.", "- Det var helt ut, alts\u00e5. B\u00e5de fordi furu var uhipt i 2006, og fordi det er mykt og f\u00e5r striper og hakk. Da jeg i tillegg malte gulvene svarte, trodde folk jeg var helt spr\u00f8. Men jeg liker det litt r\u00f8ft.", "N\u00e5 er det bare d\u00f8rene og pianoet - malt det ogs\u00e5 - som har beholdt sin svarte drakt fra den gang. Gulvene var slitte og trengte en ny runde maling. Denne gang fikk de en farge som er mindre avsl\u00f8rende for st\u00f8v og lyse h\u00e5r. Det er hvitmalte furugulv i Solh\u00f8gdveien 22 n\u00e5. Med spor etter ti \u00e5rs bruk.", "- Et hjem skal brukes. Det skal ikke v\u00e6re et utstillingshus. Her kj\u00f8rer vi biler og flytter p\u00e5 m\u00f8bler, sier Mette, og smiler til Sverre, som kommer slepende p\u00e5 en krakk. Han er snart to \u00e5r og er ofte p\u00e5 bes\u00f8k hos mormor.", "LES OGS\u00c5: Husbyggerne som tegnet selv", "LES OGS\u00c5: I midlertidig krisebolig fra 1919", "B\u00e5de Mette og Sverre synes huset har fantastisk utsikt. Mette liker \u00e5 se \u00f8stover, mot byen. Sverre vender heller blikket vestover, mot den gamle Remabutikken p\u00e5 Havstein. For der er det heisekran. Det bygges nytt og annerledes, p\u00e5 s\u00e5kalte B\u00f8r Hill. Kjedehusene i Solh\u00f8gdvegen var ogs\u00e5 veldig spesielle da de ble bygd i 1962.", "De elleve funkishusene som bindes sammen av garasjer, ble satt opp av et byggelag av Sintef-ansatte. Husene ble s\u00e5gar nominert til en arkitektpris i 1963, men ble sl\u00e5tt av like nyskapende By\u00e5sen Butikksenter. Da boligene ble bygd, var det et m\u00e5l \u00e5 skape rekkehus med eneboligpreg, blant annet ved at hagene ble skjermet for innsyn. Mette er begeistret for hvor godt dette ble l\u00f8st.", "- Vi f\u00f8ler ikke at vi har folk tett innp\u00e5 oss i noen retning her, det er nesten som \u00e5 bo p\u00e5 landet, smiler hun. Fotballbanen som tar over der hagene tar slutt bidrar i sterk grad til avstand til naboer i den retningen.", "LES OGS\u00c5: I midlertidig krisebolig fra 1919", "LES OGS\u00c5: Pusset opp hele bolighuset da mikrob\u00f8lgeovnen gikk i stykker", "Det var f\u00f8rst og fremst beliggenheten Mette og mannen falt for da de kj\u00f8pte huset. Men med tiden har de ogs\u00e5 blitt veldig begeistret for husets planl\u00f8sning \u2013 med noen tilpasninger. Opprinnelig var det et stort, lukket kj\u00f8kken i huset. Dette har de endret p\u00e5.", "- Det var god flyt i huset. Men vi \u00f8nsket gjennomlys og bedre kontakt med stua. S\u00e5 vi \u00e5pnet opp.", "I samme slengen reduserte de st\u00f8rrelsen p\u00e5 kj\u00f8kkenet. N\u00e5r spisestuebordet kunne brukes til hverdags, trengte de ikke like stort kj\u00f8kken som f\u00f8r. De ekstra kvadratene ble overf\u00f8rt til badet, slik at familien kunne f\u00e5 en etterlengtet badeutvidelse.", "- Det var absolutt verdt det \u00e5 ha litt mindre for \u00e5 f\u00e5 dette badet, sier Mette n\u00e5r hun viser oss et lyst, delikat og romslig bad.", "N\u00e5 er det alts\u00e5 \u00e5pent mellom kj\u00f8kken og spisestue, som igjen har forbindelse med resten av stua. En stor, oppmurt peis skjermer de to rommene fra hverandre og skaper tydelig soneinndeling, samtidig som lyd og lys flyter fritt. Bordet som setter tonen i spisestua er kj\u00f8pt for noen hundrelapper p\u00e5 Finn.", "- Det er helt uaktuelt \u00e5 bruke 30 000 p\u00e5 et bord. S\u00e5 jeg kj\u00f8pte dette og slipte det ned, smiler hun. Det sorte anretningsbordet, som ogs\u00e5 brukes som flyttbar kj\u00f8kken\u00f8y hvis det kniper, fikk Mette mast seg til \u00e5 kj\u00f8pe p\u00e5 Indiska, der det egentlig var en del av butikkinnredningen. Moralen er vel at det er lov til \u00e5 tenke utenfor boksen n\u00e5r du skal m\u00f8blere huset ditt \u2013 selv om du er s\u00e5kalt voksen og etablert.", "Husets planl\u00f8sning \u00e5pner for mange m\u00f8blerings-muligheter. Og det er Mette glad for, for hun elsker \u00e5 omm\u00f8blere. Ikke kj\u00f8pe nytt, men flytte om. Og bytte ut med noe fra lageret i boden. Tilpasse til nye behov. Som da datteren flyttet ut, og mor og far kunne bruke et soverom som hjemmekontor. Eller da Sverre kom til verden og det ble hensiktsmessig \u00e5 lage en barnebarnavdeling p\u00e5 soverommet til mormor og morfar. Da var det godt \u00e5 ha en liten skuvseng p\u00e5 lager.", "- De fleste av m\u00f8blene v\u00e5re har vi hatt siden vi var ungdommer. Noe har jeg malt i ulike farger gjennom \u00e5rene, slik som det gr\u00f8nne skapet som n\u00e5 st\u00e5r p\u00e5 stua. Det har v\u00e6rt med meg helt siden pikerommet. Og s\u00e5 har vi en del m\u00f8bler som min mors mann har kj\u00f8pt opp gjennom \u00e5rene. Han drev butikk p\u00e5 cruiseskip og reiste verden rundt. Med stor shoppingglede, forteller Mette.", "P\u00e5 stua gj\u00f8r en teakskjenk nytten som tv-bord, og et Bendt Winge-spisebord er stuens arbeidsplass eller avlastningbord, alt etter behovet.", "Teakm\u00f8blene overtok Mette etter eldre generasjoner p\u00e5 et tidspunkt hvor alle mente at teak bare m\u00e5tte kastes.", "- N\u00e5 har det blitt riktig s\u00e5 trendy, ser jeg.", "Egentlig er Mette bare s\u00e5nn passe forn\u00f8yd med det. For hun liker jo \u00e5 ha sin egen stil. Men hun er en stayer. Trendb\u00f8lger kommer og g\u00e5r. S\u00e5 f\u00f8r eller siden er stilen bare hennes egen Mette-stil igjen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "12f4830b6c09d1e6c62a1de73fbfa05fbdd9f58a7e31be3b2b977755af33aadf"}, {"field": "createtime", "value": "2016-03-18T09:58:41.000Z"}, {"field": "description", "value": "Mette Johnsen har med forundring fulgt med p\u00e5 at hjemmet hennes er blitt mer og mer trendy, b\u00e5de i interi\u00f8r og eksteri\u00f8r. Og det uten at hun har forandret det stort."}, {"field": "dominantimage", "value": "http://www.adressa.no/pluss/magasin/article12320966.ece/fywmzw/ALTERNATES/w980-default/Mette%20Loe%20Johnsen%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bb3d78f57e3ede28362099d0428dbe9897414001.jpg?59502d44"}, {"field": "dominantthumbnaildimensions", "value": "300x169"}, {"field": "heading", "value": ["Trendy - tilfeldigvis -adressa.no", "Arkitektur forut for sin tid", "Avga kj\u00f8kkenplass til bad", "Variasjonsmuligheter"]}, {"field": "id", "value": "bb3d78f57e3ede28362099d0428dbe9897414001"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["husets planl\u00f8sning", "bad", "huset", "kj\u00f8kken", "kj\u00f8pe", "stua", "midlertidig krisebolig"]}, {"field": "kw-entity", "value": ["by\u00e5sen butikksenter", "havstein", "mette og sverre", "solh\u00f8gdvegen", "sintef", "sverre", "indiska", "remabutikken", "solh\u00f8gdveien 22", "finn", "b\u00f8r hill"]}, {"field": "kw-pageclass", "value": "article"}, {"field": "kw-person", "value": ["bendt winge", "mette johnsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12320966.ece/fywmzw/ALTERNATES/w980-default/Mette%20Loe%20Johnsen%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trendy - tilfeldigvis"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/18/Trendy-tilfeldigvis-12320968.ece"}, {"field": "pageclass", "value": ["article"]}, {"field": "publishtime", "value": "2016-03-18T09:55:38.000Z"}, {"field": "recs-articleid", "value": "12320968"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-18T09:55:38.000Z"}, {"field": "recs-rawtitle", "value": "Trendy - tilfeldigvis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Mette Johnsen har med forundring fulgt med p\u00e5 at hjemmet hennes er blitt mer og mer trendy, b\u00e5de i interi\u00f8r og eksteri\u00f8r. Og det uten at hun har forandret det stort."}, {"field": "thumbnail", "value": "http://content-thumbnail.cxpublic.com/content/thumbnail200x150/bb3d78f57e3ede28362099d0428dbe9897414001.jpg?59502d44"}, {"field": "thumbnailfullheightdimensions", "value": "200x1713"}, {"field": "timestamp", "value": "2017-06-25T21:38:12.000Z"}, {"field": "title", "value": "Hos Mette p\u00e5 By\u00e5sen ble det veldig trendy over tid - tilfeldigvis"}, {"field": "url", "value": "http://www.adressa.no/pluss/magasin/2016/03/18/Trendy-tilfeldigvis-12320968.ece"}, {"field": "urlhash", "value": "bb3d78f57e3ede28362099d0428dbe9897414001"}], "score": 0.75439954, "siteId": "9222270286501375973", "id": "bb3d78f57e3ede28362099d0428dbe9897414001"}

