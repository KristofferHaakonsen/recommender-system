{"fields": [{"field": "modifiedtime", "type": "time", "value": "2016-08-03T13:37:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Vi er p\u00e5 bes\u00f8k i Svenskgata p\u00e5 R\u00f8ros. I krabbeavstand til b\u00e5de Smelthytta og Bergstadens Ziir, har Ronny Bratt\u00e5s Sj\u00f8vold innredet et hus som kunne v\u00e6rt en turistattraksjon i seg selv.", "- Det er mange som liker retrostilen og som vil ha noen m\u00f8bler i teak. Men jeg har tatt den helt ut, kan du si.", "Som barn av 80-tallet husker han da de kastet teakm\u00f8bler p\u00e5 b\u00e5let. Det var gamle, utdaterte ting som ingen ville ha. I voksen alder har han tr\u00e5let loppiser, auksjoner og bruktbutikker for \u00e5 f\u00e5 tak i m\u00f8bler i den stilen som var s\u00e5 fryktelig umoderne da han var barn. N\u00e5r snudde det? For Ronnys del skjedde det tidlig. Han husker hva som var den f\u00f8rste 60-tallstingen i samlingen. En r\u00f8d Kur\u00e9r-radio som han fikk p\u00e5 bilopphuggeriet p\u00e5 Gl\u00e5mos da han var ti \u00e5r. Den st\u00e5r p\u00e5 stua. Og virker.", "- Jeg er veldig opptatt av at ting skal virke, og at de skal v\u00e6re pene og i orden. Det er ikke et museum dette, s\u00e5 jeg kan ikke ha ting bare p\u00e5 utstilling. De m\u00e5 kunne brukes, understreker han.", "LES OGS\u00c5: - Det hender at landkrabber blir hvite i maska n\u00e5r vi sitter ved middagsbordet her", "Vi setter oss ned i sofaen. Ser oss rundt p\u00e5 stua og blir sl\u00e5tt av to ting. Detaljrikdommen. Og gjennomf\u00f8rtheten. M\u00f8bler, bilder, rammer, lamper, askebeger, aviskurv, potteskjulere, blomstervaser, tepper, duker ... Han har virkelig tatt den helt ut. Selv ved n\u00e6rmere ettersyn finner vi bare fire ting som ikke er tidsriktig i et 60-tallshjem.", "- Varmepumpa og den moderne vedovnen (\u00abhelt n\u00f8dvendige innretninger p\u00e5 R\u00f8ros, dessverre\u00bb), flatskjermen (\u00abjakten p\u00e5 et kabinett den kan skjules i er i gang\u00bb) og en moderne gr\u00e5 sofa (\u00abkameratene mine nektet \u00e5 sitte i den gamle, fordi de m\u00e5tte v\u00e6re s\u00e5 rette i ryggen. Jeg m\u00e5tte bytte den ut hvis jeg ikke skulle bli sittende her helt alene, he-he\u00bb).", "Om du n\u00e5 tror at Ronny har satt alle kluter til p\u00e5 stua for s\u00e5 \u00e5 ha litt mer moderne stil i resten av huset, m\u00e5 du tro om igjen. Kj\u00f8kkenet har respatexbord, r\u00f8rstoler med skaitrekk, original innredning med skr\u00e5 overskap med skyved\u00f8rer, rutete vinylgulv, gammel stekeovn - og tidsriktig innhold i skapene. Smeg-kj\u00f8leskapet er nytt, men glir inn blant alle bruktfunnene med den st\u00f8rste selvf\u00f8lgelighet. S\u00e5 har du soverommene. Gjesterommet med original 60-tallstapet og m\u00f8bler i flammebj\u00f8rk. Fat med kongefamilien p\u00e5 veggen. Radiokabinett og gamle plakater p\u00e5 Ronnys soverom. \u00abUngdomsstua\u00bb med teakseksjon, platespiller, sovesofa og tivolilampe. Elvis p\u00e5 veggen. Sonja Haraldsen p\u00e5 forsiden av Hjemmet som ligger opp\u00e5 fjernsynsapparatet. Telefonen og gamle fyrstikkesker p\u00e5 lampebordet.", "LES OGS\u00c5: Det var brune strievegger, trehvitt tak og vegg til vegg-teppe da de flyttet inn", "Det er fire \u00e5r siden Ronny og tvillingbroren hans kj\u00f8pte huset p\u00e5 Staden. De solgte hvert sitt moderne, nybygde hjem.", "- Broren min jobber p\u00e5 Gardermoen og er mye borte. Jeg m\u00e5tte passe leiligheten hans uansett, s\u00e5 vi fant ut at det ville v\u00e6re veldig praktisk \u00e5 ha en tomannsbolig, forteller Ronny.", "N\u00e5 bor han i f\u00f8rste etasje og broderen i andre. For \u00f8vrig i en mer ordin\u00e6rt innredet ungkarsbolig, det er bare Ronny som er bitt av fortidsbasillen.", "De eldste delene av huset er fra 1800-tallet, men boligen ble pusset opp og fikk et tilbygg p\u00e5 60-tallet. Da br\u00f8drene Bratt\u00e5s Sj\u00f8vold kj\u00f8pte det, var mange gamle inventarelementer bevart, som kj\u00f8kkeninnredning, d\u00f8rer og noe tapet. Ronny synes det er artig at huset og stilen hans passer sammen.", "- Det er mye lunere og mer hjemmekoselig her enn i det nybygde huset jeg bodde i tidligere. Og s\u00e5 er det artig \u00e5 ha det litt annerledes enn alle andre. Men det har v\u00e6rt mye arbeid f\u00f8r vi kom s\u00e5 langt. Redningen var at vi kunne bo i \u00e9n etasje mens vi jobbet med den andre. Men det var s\u00e5 intenst mens det sto p\u00e5 at det ble et ganske stort vakuum da vi var ferdige.", "For Ronny greier \u00e5 tenke at han er i m\u00e5l. Skal ikke samle videre n\u00e5, skal ikke bygge lager og holde p\u00e5 \u00e5 bytte ut ting. N\u00e5 er det fullt, han har det han trenger.", "- Er for mye ordensmann til \u00e5 samle bare for \u00e5 samle. Jeg er litt stolt over det - at jeg har greid \u00e5 stoppe i tide.", "LES OGS\u00c5: Er dette Norges vakreste hjem?", "P\u00e5 stua er det gr\u00f8nt og gyllent treverk som gjelder. Et par stoler som han har arvet etter bestemor var gr\u00f8nne, og heldigvis har han greid \u00e5 finne andre ting som matcher. For det skal ikke bare v\u00e6re gammelt, det skal v\u00e6re fint. P\u00e5 kj\u00f8kkenet er det lysebl\u00e5tt som gjelder. Den nylagte vinylen p\u00e5 gulvet, innredningen og mosaikkflisene han har lagt i sprutsonen. Rommet hadde f\u00e5tt bank av syttitallet og hadde blomstret gulvbelegg b\u00e5de p\u00e5 gulvet, p\u00e5 benken og i sprutsonen da Ronny overtok. Men heldigvis var ikke innredningen revet ut og erstattet med fiberplateskap, s\u00e5 Ronny hadde et godt utgangspunkt da han skulle bygge seg 50-tallskj\u00f8kken.", "- Det er jo mye mer skikkelig, det gamle. Den gang laget de ting for at de skulle vare.", "Og s\u00e5 var folk forsiktige med tingene sine. N\u00e5r de f\u00f8rst hadde g\u00e5tt til anskaffelse av noe, skulle det helst holde resten av livet. Derfor er det lakkerte teakhj\u00f8rneskapet like pent som da det var nytt. Og alle m\u00f8blene til Ronny i tipp topp stand.", "- Jeg sliper og lakkerer eller oljer en gang i \u00e5ret hvis det trengs, for teak f\u00e5r lett merker. En del retrofolk synes det er sjarmerende med s\u00e5kalt patina p\u00e5 gamle m\u00f8bler, men jeg vil at de skal v\u00e6re i orden og se like fine ut som de gjorde da de var nye.", "S\u00e5nn m\u00e5 det v\u00e6re i et tidsmaskinhjem. M\u00f8blene fra 50- og 60-tallet s\u00e5 jo ikke gamle og slitte ut for 60 \u00e5r siden."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b59671a94d73b745e011ca86b14b425ee573194a6d38fa4684fbf278dd27cbcf"}, {"field": "createtime", "value": "2017-05-01T20:48:07.000Z"}, {"field": "description", "value": "Han f\u00f8ler p\u00e5 mange m\u00e5ter at han er f\u00f8dt noen ti\u00e5r for sent, 80-modellen Ronny. I mangel av en tidsmaskin har han tydd til det nest beste: N\u00e5r han \u00e5pner d\u00f8ra hjemme, er det som \u00e5 tre inn i 50- og 60-tallet."}, {"field": "dominantimage", "value": "http://www.adressa.no/bolig/article12931455.ece/vvulpr/ALTERNATES/w980-default/Ronny%20Bratt%C3%A5s%20Sj%C3%B8vold%2010.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f8520e699746b02dd56da77cb45687eb256e1239.jpg?597e5278"}, {"field": "dominantthumbnaildimensions", "value": "300x169"}, {"field": "heading", "value": ["Retro p\u00e5 R\u00f8ros -adressa.no", "Gjennomf\u00f8rt", "Hjemmekoselig", "Autentisk"]}, {"field": "id", "value": "f8520e699746b02dd56da77cb45687eb256e1239"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["ting", "hjem", "gamle", "hus", "m\u00f8bler"]}, {"field": "kw-entity", "value": ["norges", "bergstadens ziir", "svenskgata", "gardermoen", "elvis", "smelthytta og bergstadens ziir", "kur\u00e9r", "hjemmet", "gl\u00e5mos"]}, {"field": "kw-location", "value": ["staden", "r\u00f8ros"]}, {"field": "kw-pageclass", "value": "article"}, {"field": "kw-person", "value": ["bratt\u00e5s sj\u00f8vold", "sonja haraldsen", "ronny bratt\u00e5s sj\u00f8vold"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/bolig/article12931455.ece/vvulpr/ALTERNATES/w980-default/Ronny%20Bratt%C3%A5s%20Sj%C3%B8vold%2010.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Retro p\u00e5 R\u00f8ros"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/30/Retro-p%C3%A5-R%C3%B8ros-12931479.ece"}, {"field": "pageclass", "value": ["article"]}, {"field": "publishtime", "value": "2016-06-30T08:44:54.000Z"}, {"field": "recs-articleid", "value": "12931479"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-30T08:44:54.000Z"}, {"field": "recs-rawtitle", "value": "Retro p\u00e5 R\u00f8ros -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han f\u00f8ler p\u00e5 mange m\u00e5ter at han er f\u00f8dt noen ti\u00e5r for sent, 80-modellen Ronny. I mangel av en tidsmaskin har han tydd til det nest beste: N\u00e5r han \u00e5pner d\u00f8ra hjemme, er det som \u00e5 tre inn i 50- og 60-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/f8520e699746b02dd56da77cb45687eb256e1239.jpg?597e5278"}, {"field": "thumbnailfullheightdimensions", "value": "200x2209"}, {"field": "timestamp", "value": "2017-07-30T21:41:12.000Z"}, {"field": "title", "value": "Ronny f\u00f8ler han ble f\u00f8dt noen ti\u00e5r for sent"}, {"field": "url", "value": "http://www.adressa.no/pluss/magasin/2016/06/30/Retro-p%c3%a5-R%c3%b8ros-12931479.ece"}, {"field": "urlhash", "value": "f8520e699746b02dd56da77cb45687eb256e1239"}], "score": 0.60989547, "siteId": "9222270286501375973", "id": "f8520e699746b02dd56da77cb45687eb256e1239"}

