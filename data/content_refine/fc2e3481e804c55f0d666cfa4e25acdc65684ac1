{"fields": [{"field": "modifiedtime", "type": "time", "value": "2014-05-17T20:23:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00e5rd sande"}, {"field": "body", "value": ["Saken oppdateres.", "\u00c5ge Aleksandersen var imponert. Ole Paus satt i bilen og ble s\u00e5 grepet at han m\u00e5tte kj\u00f8re til side og h\u00f8re ferdig. Adresseavisens anmelder Vegard Enlid har kalt den \u00abet magisk \u00f8yeblikk i bandets karriere\u00bb. I dag ble D.D.E.s \u00abVinsjan p\u00e5 kaia\u00bb k\u00e5ret til Norges beste nasjonalsang av Nye Takter, Dagsavisens musikkredaksjon.", "Under tittelen \u00abNye Takters nasjonalsanger\u00bb har redaksjonen rangert de 20 beste l\u00e5tene om Norge, med l\u00e5ter som spenner fra 1958 til 2012.", "D.D.E.-gitarist og l\u00e5tskriver Frode Viken skrev melodien, mens forfatter Idar Lind st\u00e5r bak teksten p\u00e5 l\u00e5ten som kom p\u00e5 plate i 1993. Albumet \u00abRai-Rai\u00bb fikk en lunken mottagelse, det ble toer p\u00e5 terningen i Dagsavisen, men l\u00e5ten \u00abVinsjan p\u00e5 kaia\u00bb ble trukket frem som et h\u00f8ydepunkt.", "- K\u00e5ringen n\u00e5 betyr vel at de har tatt seg tid til \u00e5 h\u00f8re den, sier Viken, som fortsatt er oppgitt over det han mener er Oslo-avisenes lettvinthet i vurderingene av D.D.E.", "P\u00e5 plassene bak finner vi Alf Pr\u00f8ysens \u00abS\u00e5 seile vi p\u00e5 Mj\u00f8sa\u00bb, De Press' \u00abLars Hertervig\u00bb, Lillebj\u00f8rn Nilsens \u00abBarn av regnbuen\u00bb og Stein Ove Bergs \u00abManda\u2018 morra blues\u00bb.", "- Det er voldsomt, litt av ei liste. Skikkelig stas, men ogs\u00e5 velfortjent, sier Viken med glimt i \u00f8yet.", "\u00abSelv fikk jeg den ikke med meg i f\u00f8rste omgang. Jeg ble f\u00f8rst oppmerksom p\u00e5 \u00abVinsjan p\u00e5 kaia\u00bb gjennom veggen til en nabo som pleide \u00e5 spille musikk h\u00f8yt midt p\u00e5 natta. Om og om og om igjen kom denne sangen, som jeg alts\u00e5 ikke kjente igjen, og heller ikke forsto noe av, siden teksten ble for ullen gjennom veggen. Men den vakre, s\u00f8rgmodige New Orleans-aktige begravelsesstemningen h\u00f8rtes ut som noe Nick Cave eller Tom Waits kunne funnet p\u00e5. Etter hvert skj\u00f8nte jeg sammenhengen\u00bb, skriver journalist Geir Rakvaag i Dagsavisen.", "- Forst\u00e5r du sammenligningene?", "- Gjerne for meg, jeg antar at det er yndlingsartistene hans, humrer Viken, og forteller hvordan l\u00e5ten kom i stand.", "\u2013 Det var det f\u00f8rste samarbeidet vi hadde med Idar Lind. Han var p\u00e5 hjemplassen sin p\u00e5 Otter\u00f8ya hvor han bes\u00f8kte mora si. Eivind Berre og jeg dro og m\u00f8tte ham. \u00abJeg har ikke s\u00e5 mye til dere, men jeg har denne\u00bb, sa han. Og allerede samme natt kom melodien, forteller Viken.", "\u00c5ge Aleksandersen produserte D.D.E.s norske debut \u00abRai-Rai\u00bb som kom ut i april 1993. Spesielt imponert var han over fraseringen til melodilinjene med teksten \u00ab\u00c6 skull' bli styrmann n\u00e5r \u00e6 vart stor/Forlovelsesring skull' du f\u00e5 n\u00e5r \u00e6 for/Men no hadd \u00e6 billett te tanta mi i Vikna\u00bb.", "\u2013 Han sa at den kunne han godt ha tenkt seg \u00e5 laga sj\u00f8l, sier 58-\u00e5ringen.", "Viken bruker ikke instrumenter n\u00e5r han komponerer. Han tenker ut melodiene, uten \u00e5 ta dem opp, og lar dem hvile. Hvis de er gode nok kommer han p\u00e5 dem igjen neste dag", "Slik var det ogs\u00e5 noen m\u00e5neder f\u00f8r innspillingen som foregikk i to hytter utenfor Kristiansand i 1992. Hjemme i Namsos satt Viken bak kontorpulten p\u00e5 soverommet hvor kona og datteren p\u00e5 13 l\u00e5 og sov.", "- Det var en stille jubel den natta. Jeg visste allerede da at det var noe.", "- Hva syntes du om teksten f\u00f8rste gang du leste den?", "\u2013 F\u00f8rst syntes jeg det var en veldig raring. Det var veldig spesielt det med at \u00abBeatles sp\u00e6llt aldri s\u00e5 vakkert som vinsjan p\u00e5 kaia\u00bb. Men det forandret seg n\u00e5r jeg fikk smatta litt p\u00e5 det. N\u00e5r jeg fikk p\u00e5 melodien p\u00e5 plass var den plutselig ikke rar lenger.", "\u00abVinsjan p\u00e5 kaia\u00bb var ogs\u00e5 l\u00e5ten som fikk platedirekt\u00f8r Audun Tylden interessert, mens andre selskaper helst ville ha noe \u00absom ligna p\u00e5 Aerosmith\u00bb, if\u00f8lge Viken.", "- Det var den tida de var i vinden. Helst skulle en ha noe som refererte til utlandet, og s\u00e5nn er det fortsatt. Men dette var ekte og original tr\u00f8ndermusikk, som ikke kunne ikke sammenlignes med noe utenfra. Det var en hemsko, men vi kom oss frem likevel, sier Viken.", "- Jeg synes det kunne v\u00e6rt snakket mer om melodi n\u00e5r det snakkes om musikk. Journalister og media henger seg mye opp i tekstene, vektingen burde v\u00e6rt jevnere. Som melodimaker er jobben \u00e5 f\u00e5 musikken like sterk, s\u00e5nn at den b\u00e6rer frem teksten. Det er utrolig mange muligheter for \u00e5 lage en annen melodi. Her ble det full klaff, fastsl\u00e5r Viken.", "Den nye \u00abnasjonalsangen\u00bb har ogs\u00e5 tittelen p\u00e5 en nyskrevet musikal som Verdal Teaterlag setter opp i romjula, med Arnulf Haga som regiss\u00f8r.", "- Hvilke forventinger har du til den?", "- Jeg er vel mest spent og vil ikke v\u00e6re borti det. Haga kommer til \u00e5 kontakte meg i l\u00f8pet av sommeren, men ellers vil jeg ha minst mulig med det gj\u00f8re. Det m\u00e5 v\u00e6re deres utvalg og deres stykke. Men det skal v\u00e6re nok mat til \u00e5 lage ei historie rundt \u00abrai rai-fyren\u00bb, sier Viken og forklarer:", "- N\u00e5r jeg lager tekster handler det ofte om outsidere og einst\u00f8inger som ikke har s\u00e5 mye familie og nettverk rundt seg. I \u00abGod jul, god jul, god jul\u00bb for eksempel m\u00e5 han lokke gjengen med gratis \u00f8l i jula. Namsosmilj\u00f8et p\u00e5 50-60-tallet var preget av hardbarka sj\u00f8menn som hadde v\u00e6rt over dammen og kom hjem med Elvis-plater i bagasjen. N\u00e5r de var hjemme var det ikke familie som var viktig, de skulle ha det artig, sier Viken.", "I fjor h\u00f8st fikk l\u00e5tskriveren og gitaristen p\u00e5vist kreft etter at legene oppdaget en tapp p\u00e5 mandelen i halsen. I ukene etter fulgte str\u00e5ling og cellegiftbehandling p\u00e5 St. Olavs Hospital i Trondheim. S\u00e5 sprakk tykktarmen. Men rett f\u00f8r jul fikk Viken beskjeden om at vevspr\u00f8vene var negative. Han var kvitt kreften.", "- N\u00e5 har jeg hatt tre kontroller og pr\u00f8vene er helt fine, det er ikke noe celledeling. N\u00e5r jeg f\u00e5r tykktarmen p\u00e5 plass igjen i slutten av mai skal jeg nok f\u00f8le meg litt mer hel igjen. Jeg gleder meg til en herlig sommer, sier Viken som har s\u00f8nnen Daniel som gitarvikar i D.D.E.", "- Det fungerer veldig fint, det er ingen fare med det, sier 58-\u00e5ringen.", "Men far sj\u00f8l tenker seg tilbake p\u00e5 scenen.", "- N\u00e5r det er mulig, skal jeg tilbake. Men n\u00e5 m\u00e5 jeg trene meg opp og f\u00e5 p\u00e5 noen flere kilo. Kanskje er jeg klar igjen til h\u00f8sten.", "-  Blir det feiring i kveld?", "- Nei, jeg er ikke der enn\u00e5. N\u00e5 hviler jeg meg opp til \u00e5 se p\u00e5 barnebarna i 17. mai-toget i morra. Det er en hyggelig tradisjon, sier l\u00e5tskriveren."]}, {"field": "category0", "value": "kultur"}, {"field": "contenthash", "value": "b27dc302b50eced7e035ee0239950527eba3aafaae043b9e72fc8137075e6b3f"}, {"field": "createtime", "value": "2016-02-10T15:10:40.000Z"}, {"field": "description", "value": "D.D.E.s Frode Viken st\u00e5r bak Norges nye \u00abnasjonalsang\u00bb. - Det er rimelig spesielt. Etter \u00e5 ha f\u00e5tt terningkast to i 1993, blir den k\u00e5ret som nasjonalsang i \u00e5r."}, {"field": "dominantimage", "value": "http://www.adressa.no/kultur/article9699081.ece/ALTERNATES/w980-default/frode%20viken.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc2e3481e804c55f0d666cfa4e25acdc65684ac1.jpg?5988c456"}, {"field": "dominantthumbnaildimensions", "value": "300x169"}, {"field": "heading", "value": ["Stille jubel for melodimakeren -adressa.no", "- Skikkelig stas", "- En raring", "Musikal i romjula", "Kreftfri"]}, {"field": "id", "value": "fc2e3481e804c55f0d666cfa4e25acdc65684ac1"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["jul", "melodi", "teksten", "stille jubel", "nasjonalsang", "stas", "musikk", "kaia", "vinsjan", "l\u00e5ten"]}, {"field": "kw-entity", "value": ["eivind berre", "de press", "olavs hospital", "d.d.e.", "verdal teaterlag", "nye takter", "otter\u00f8ya", "dagsavisen", "rai-rai", "beatles", "st. olavs hospital", "vinsjan", "barn", "lillebj\u00f8rn nilsens", "mj\u00f8sa", "elvis", "aerosmith"]}, {"field": "kw-location", "value": ["daniel", "kristiansand", "namsos", "oslo", "manda", "trondheim", "new orleans", "vikna", "norge"]}, {"field": "kw-pageclass", "value": "article"}, {"field": "kw-person", "value": ["lars hertervig", "\u00e5ge aleksandersen", "idar lind", "alf pr\u00f8ysens", "geir rakvaag", "stein ove bergs", "frode viken", "arnulf haga", "tom waits", "vegard enlid", "ole paus", "nick cave", "audun tylden"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9699081.ece/ALTERNATES/w980-default/frode%20viken.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stille jubel for melodimakeren"}, {"field": "og-type", "value": "article"}, {"field": "og-url", "value": "http://www.adressa.no/kultur/article9699087.ece"}, {"field": "pageclass", "value": ["article"]}, {"field": "publishtime", "value": "2014-05-16T20:31:07.000Z"}, {"field": "recs-articleid", "value": "9699087"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-05-16T20:31:07.000Z"}, {"field": "recs-rawtitle", "value": "Stille jubel for melodimakeren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "D.D.E.s Frode Viken st\u00e5r bak Norges nye \u00abnasjonalsang\u00bb. - Det er rimelig spesielt. Etter \u00e5 ha f\u00e5tt terningkast to i 1993, blir den k\u00e5ret som nasjonalsang i \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/fc2e3481e804c55f0d666cfa4e25acdc65684ac1.jpg?5988c456"}, {"field": "thumbnailfullheightdimensions", "value": "200x2314"}, {"field": "timestamp", "value": "2017-08-07T19:49:42.000Z"}, {"field": "title", "value": "Stille jubel for melodimakeren"}, {"field": "url", "value": "http://www.adressa.no/kultur/article9699087.ece"}, {"field": "urlhash", "value": "fc2e3481e804c55f0d666cfa4e25acdc65684ac1"}], "score": 0.64157337, "siteId": "9222270286501375973", "id": "fc2e3481e804c55f0d666cfa4e25acdc65684ac1"}

