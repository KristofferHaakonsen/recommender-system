{"fields": [{"field": "modifiedtime", "type": "time", "value": "2012-04-23T12:14:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hver fredag morgen st\u00e5r Mikal Fossen (7) p\u00e5 trappen og venter p\u00e5 skoleskyssen. Ikke en gang siden jul har den kommet presis, hvis den har dukket opp i det hele tatt. Resten av uken g\u00e5r transporten som normalt. Men om fredagene har ikke Norgestaxi tid til \u00e5 kj\u00f8re gutten til spesialskolen p\u00e5 Heimdal.", "- Mikal synes det er ekkelt og flaut \u00e5 komme for sent hele tiden. Skolen kontaktet oss og sa at situasjonen ikke var holdbar. Men selv om vi klager og klager, blir det ikke rettet opp, sier faren Helge Fossen. Skolen sendte ogs\u00e5 brev til Norgestaxi for flere uker siden. Etter det Fossen kjenner til har de fremdeles ikke f\u00e5tt svar.", "- Vi f\u00f8ler vi er ofre for omleggingen av skoleskyssen. Norgestaxi har ikke tid til \u00e5 ta seg av all kj\u00f8ringen de har f\u00e5tt, sier Janne Fossen.", "Fem minutter forskjell", "Daglig leder i Norgestaxi i Tr\u00f8ndelag, Jan Lerdal, mener det er foreldrene som er lite smidige.", "- Hadde vi f\u00e5tt hente gutten klokken 8.20 istedenfor 8.15, hadde hele problemet v\u00e6rt l\u00f8st. Da kunne fellestransporten hentet ham. N\u00e5 m\u00e5 han hentes med egen bil.", "Han understreker at skolen for h\u00f8rselshemmede, A.C. M\u00f8ller, gir uttrykk for at de er forn\u00f8yd med transporten av skolens elever.", "Janne Fossen sier fellestransporten p\u00e5 fredager heller ikke er presis. - Hadde han blitt hentet 8.20 hadde det v\u00e6rt helt greit. Men fellestransporten er her sjelden f\u00f8r skolen er begynt. Da kommer han for sent hver eneste fredag. Han synes det er vanskelig og ekkelt \u00e5 ikke komme presis. I tillegg synes vi det er galt \u00e5 sende det signalet at det er i orden \u00e5 komme for sent til undervisning. Mikal er opptatt av \u00e5 ha ting p\u00e5 stell, sier Janne Fossen.", "Hvis det dukker en sj\u00e5f\u00f8r opp p\u00e5 fredagene, er det sjelden en Mikal kjenner fra f\u00f8r.", "Nye ansikter og sj\u00e5f\u00f8rer han ikke kan kommunisere med, sliter ogs\u00e5 p\u00e5 Mikal. Vi ber ikke om s\u00e6rordninger for gutten v\u00e5r. Vi vil bare at han skal fraktes til skolen, slik han har krav p\u00e5, sier Helge Fossen.", "Tegnkurs for sj\u00e5f\u00f8rer", "Lerdal sier at samarbeidet med skolen n\u00e5 g\u00e5r s\u00e5 bra at de i fellesskap skal lage et kursopplegg for faste sj\u00e5f\u00f8rer.", "Over ti uker skal de sj\u00e5f\u00f8rene som vil, l\u00e6re enkelt tegnspr\u00e5k, sier Lerdal.", "Ogs\u00e5 senterleder ved A.C. M\u00f8ller kompetansesenter, Anne Bakken, mener skoleskyssen g\u00e5r greit.", "- Det er enkelte episoder \u00e5 gripe fatt i, men stort sett g\u00e5r samarbeidet greit, sier hun.", "Mikal st\u00e5r likevel p\u00e5 trappen og venter hver fredag.", "- N\u00e5 har vi kranglet og sl\u00e5ss siden jul. Vi kan aldri stole p\u00e5 drosjene, sier faren Helge Fossen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "619c35ba541c45f3b4f3d8ae34728e3005131ea18355dc85fba45a6a56e32475"}, {"field": "createtime", "value": "2017-04-30T19:27:31.000Z"}, {"field": "description", "value": "D\u00f8ve Mikal Fossen er avhengig av skyss til skolen. Men fredagene passer han ikke inn i kj\u00f8replanen til Norgestaxi."}, {"field": "dominantimage", "value": "http://www.adressa.no/incoming/article1052735.ece5/ALTERNATES/w980-default/ver2%20Norgestaxi04"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/300121d238a96cb0dc038d36c39b962e0b87e2b9.jpg?59063aa3"}, {"field": "dominantthumbnaildimensions", "value": "300x169"}, {"field": "heading", "value": "Mikal (7) glemt hver fredag av Norgestaxi -adressa.no"}, {"field": "id", "value": "300121d238a96cb0dc038d36c39b962e0b87e2b9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["fredag", "skolen"]}, {"field": "kw-entity", "value": ["norgestaxi", "heimdal", "fossen"]}, {"field": "kw-location", "value": "tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["a.c. m\u00f8ller", "jan lerdal", "anne bakken", "helge fossen", "mikal fossen", "janne fossen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1052735.ece5/ALTERNATES/w980-default/ver2%20Norgestaxi04"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mikal (7) glemt hver fredag av Norgestaxi"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article70849.ece"}, {"field": "pageclass", "value": ["article"]}, {"field": "publishtime", "value": "2003-03-11T22:13:56.000Z"}, {"field": "recs-articleid", "value": "2581966"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-03-11T22:13:56.000Z"}, {"field": "recs-rawtitle", "value": "Mikal (7) glemt hver fredag av Norgestaxi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "D\u00f8ve Mikal Fossen er avhengig av skyss til skolen. Men fredagene passer han ikke inn i kj\u00f8replanen til Norgestaxi."}, {"field": "thumbnail", "value": "http://content-thumbnail.cxpublic.com/content/thumbnail200x150/300121d238a96cb0dc038d36c39b962e0b87e2b9.jpg?59063aa3"}, {"field": "thumbnailfullheightdimensions", "value": "200x914"}, {"field": "timestamp", "value": "2017-04-30T19:27:31.000Z"}, {"field": "title", "value": "Mikal (7) glemt hver fredag av Norgestaxi"}, {"field": "url", "value": "http://www.adressa.no/nyheter/trondheim/article70849.ece"}, {"field": "urlhash", "value": "300121d238a96cb0dc038d36c39b962e0b87e2b9"}], "score": 1.690142, "siteId": "9222270286501375973", "id": "300121d238a96cb0dc038d36c39b962e0b87e2b9"}

