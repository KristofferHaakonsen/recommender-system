{"fields": [{"field": "modifiedtime", "type": "time", "value": "2016-11-22T08:53:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barnevernet", "Barn", "Seksuelle overgrep"]}, {"field": "author", "value": ["frode s\u00e6tran", "lene li dragland", "aftenposten"]}, {"field": "body", "value": ["November 2012: En ung kvinne legger merke til en mann som akkurat har flyttet inn i nabolaget hennes. Er det ikke noe kjent med ham? Jo. Det er ham. Ekskj\u00e6resten hennes - en mann hun ble gravid med 12 \u00e5r tidligere.", "Denne artikkelen kommer fra Aftenposten.", "Kvinnen gr\u00f8sser ved minnet: Da hun var 19 uker p\u00e5 vei, viste han frem en dom fra 1998. Slik fikk hun vite at faren til hennes uf\u00f8dte barn var d\u00f8mt for seksuelle handlinger med en seks \u00e5r gammel jente og en syv \u00e5r gammel gutt.", "P\u00e5 grunn av hans unge alder fikk han en s\u00e6rskilt betinget fengselsstraff - forutsatt at han ville g\u00e5 til behandling hos psykologspesialist og sexolog Thore Langfeldt.", "Det endte med brudd, og kvinnen tok abort. I ettertid har hun v\u00e6rt sjeleglad for avgj\u00f8relsen.", "Men n\u00e5 har ekskj\u00e6resten flyttet inn i nabolaget hennes.", "Med ny kj\u00e6reste og to sm\u00e5 barn: en stedatter p\u00e5 fem og parets ett \u00e5r gamle s\u00f8nn.", "Kvinnen er ikke i tvil om hva hun m\u00e5 gj\u00f8re. Hun ringer barnevernet.", "Barnevernet registrerer bekymringsmeldingen 26. november 2012. De handler raskt.", "If\u00f8lge barnevernets journalnotater kontakter de umiddelbart politiet. De kan ikke gi opplysninger uten en skriftlig henvendelse. Men i svaret st\u00e5r noe som er egnet til \u00e5 skjerpe oppmerksomheten:", "\u00abPolitiet bekrefter at barneverntjenesten b\u00f8r unders\u00f8ke saken.\u00bb", "Det st\u00e5r ogs\u00e5 at politiet vil prioritere \u00e5 sende mer informasjon s\u00e5 fort det formelle er i orden.", "Allerede dagen etter har barnevernet sikret seg opplysninger om seksuelle overgrep mannen er d\u00f8mt for.", "Barnevernet trenger ikke mer. De kontakter familien.", "If\u00f8lge kvinnen som p\u00e5 dette tidspunktet er samboer med mannen, blir familien gitt f\u00f8lgende ultimatum: \u00abEnten flytter far ut, eller s\u00e5 blir barna plassert i akuttmottak.\u00bb", "Samboeren forst\u00e5r ikke hva som skjer. Hun har full tillit til mannen sin. Han er hennes store kj\u00e6rlighet: sympatisk, tillitvekkende og ivaretagende.", "\u2013 Barnevernet sa det dreide seg om fortiden hans. Det eneste han fortalte meg om, var en gammel sak der han hadde blitt d\u00f8mt for \u00e5 ha tuklet med en 15 \u00e5r gammel jente da han selv var 17. Det viste seg \u00e5 v\u00e6re tull. Han bare l\u00f8y til meg, minnes kvinnen.", "Mannen f\u00e5r ett d\u00f8gn p\u00e5 seg: 4. desember m\u00e5 han v\u00e6re ute.", "Han flytter ut p\u00e5 fristen.", "Samme dag er barnevernet i kontakt med mannens advokat, J\u00f8rgen Mowinckel. M\u00e5let er \u00e5 avtale en samtale med samboerparet for \u00e5 f\u00e5 fullmakt til \u00e5 innhente opplysninger om hans person.", "Advokaten svarer at han vil anbefale det overfor sin klient - under forutsetning av at barnevernet ikke nevner mannens tidligere straffbare handlinger under m\u00f8tet.", "Det er greit for barnevernet.", "Dermed f\u00e5r sm\u00e5barnsmoren heller ikke under dette m\u00f8tet kunnskap om hva som er den virkelige grunnen til at livet hennes blir satt p\u00e5 hodet.", "\u2013 Barnevernets klare oppfatning er at slik informasjon skal deles med partene. Men det kan skje en glipp, og det beklager vi, sier barnevernslederen i kommunen det gjelder til Aftenposten.", "Snaut to uker senere, 17. desember 2012, er det et nytt m\u00f8te mellom barnevernet og overgriperen. Det er han som ber om det.", "Barnas mor blir ikke invitert.", "I stedet har mannen med seg advokaten sin og Thore Langfeldt. Han er spesialist i klinisk psykologi og sexologi, internasjonalt anerkjent for behandling av seksuelle overgripere og har utviklet et eget behandlingsopplegg. Langfeldt underviser ved flere universiteter i Norge og utlandet og er utnevnt av kongen til ridder av 1. klasse for sin innsats.", "Barnevernets rapport fra m\u00f8tet forteller noe om det som ble sagt:", "\u00abLangfeldt mener at det ikke er noen fare for at far vil utf\u00f8re overgrep p\u00e5 sin egen familie. Han sa ogs\u00e5 at stress kunne f\u00f8re til nye overgrep. Dette stresset hos far ville forsvinne dersom han kan flytte hjem. Det er et traume for far hvis han ikke kan v\u00e6re sammen med familien i julen. (...) Langfeldt sa at det pr. i dag ikke er noen fare for at far vil utf\u00f8re seksuelle overgrep p\u00e5 barna i familien. Han kunne gjerne skrive en erkl\u00e6ring i forhold til far.\u00bb", "Dokumenter innhentet fra barnevernet viser at Langfeldt skriver en slik erkl\u00e6ring dagen etter.", "Samme dag f\u00e5r samboerparet  beskjed om at overgriperen kan flytte hjem igjen.", "\u2013 Jeg tror han opplevde det som en slags godkjenning. At det ga ham en forsikring om at det var tryggere enn noensinne \u00e5 g\u00e5 l\u00f8s p\u00e5 datteren min. Dette f\u00f8les s\u00e5 vanvittig at jeg nesten ikke klarer \u00e5 snakke om det, sier moren i dag.", "18. desember 2012 flytter stefaren tilbake til familien. Da begynner et to \u00e5r langt helvete for den fem \u00e5r gamle stedatteren.", "I perioder utsettes hun for overgrep nesten daglig. If\u00f8lge dokumenter som senere skal legges frem i tingretten, tvinges hun til sv\u00e6rt grove seksuelle handlinger. B\u00e5de hjemme, p\u00e5 barnerommet, p\u00e5 hytta, p\u00e5 overnattingsbes\u00f8k hos slektninger, p\u00e5 toalettet p\u00e5 en bensinstasjon, p\u00e5 ferietur i Spania, p\u00e5 toalettet p\u00e5 en fotballstadion. Hun m\u00e5 st\u00e5 p\u00e5 toalettsetet. Eller han binder henne fast. Han sl\u00e5r og klyper. Hun bl\u00f8r, f\u00e5r bl\u00e5merker, kaster opp.", "Moren merker ingenting.", "I ettertid har hun tenkt p\u00e5 dette: Datteren gr\u00e5t alltid n\u00e5r hun gikk hjemmefra.", "Men disse \u00e5rene, i 2013 og 2014, tenker hun at det er fordi datteren er en mammadalt. S\u00e5 hun st\u00e5lsetter seg n\u00e5r hun g\u00e5r ut, lukker bestemt d\u00f8ren bak seg og overlater jenta til stefaren i trygg forvissning om at samboeren er hjemme med henne.", "Etter en stund f\u00e5r hun likevel en f\u00f8lelse av at noe er galt.", "\u2013 Jeg trodde han var slem med henne, at han kanskje snakket stygt til henne n\u00e5r jeg ikke var der. S\u00e5 jeg begynte \u00e5 lytte og fors\u00f8kte \u00e5 komme overraskende p\u00e5 dem n\u00e5r de satt i stuen, men jeg oppdaget ikke noe. Jeg tenkte at jeg sikkert overreagerte, minnes moren.", "Overgrepshistorien stopper ved leggetid en novemberkveld i 2014. Datteren er ferdig med tannpussen og kveldsstellet, og moren skal til \u00e5 legge henne, da 7-\u00e5ringen kaster opp og begynner \u00e5 strigr\u00e5te.", "\u2013 Hva er galt? Fortell mamma hva det er!", "Da kommer det. Hulkende og hivende etter pusten forteller jenta hva som egentlig foreg\u00e5r i familien.", "\u2013 Jeg ble f\u00f8rst helt perpleks. S\u00e5 ble jeg rasende. Jeg l\u00f8p ned i stuen og konfronterte samboeren min. F\u00f8rst nektet han, men s\u00e5 innr\u00f8mmet han at det var sant. Utrolig nok fremstilte han det som bagateller, at det bare hadde skjedd et par-tre ganger. S\u00e5 da var det vel greit at han sa unnskyld og lovet at han ikke skulle gj\u00f8re det mer? Livet skulle liksom g\u00e5 videre, forteller moren.", "Hun ringer politiet. 6. november 2014 p\u00e5griper de samboeren.", "I juni 2016 blir mannen d\u00f8mt til 15 \u00e5rs forvaring av tingretten, for grove seksuelle overgrep mot stedatteren fra h\u00f8sten 2011 og frem til p\u00e5gripelsen h\u00f8sten 2014.", "Mannen, som i dag er 35 \u00e5r gammel, anker skyldsp\u00f8rsm\u00e5let.", "Men i november 2016 fastsl\u00e5r Borgarting lagmannsrett at han er skyldig p\u00e5 alle punkter. De skjerper straffen til 17 \u00e5rs forvaring med en minstetid p\u00e5 ti \u00e5r.", "Under ankesaken legger psykiater Torgeir Husby og psykolog Bj\u00f8rn Solbakken frem sin sakkyndigrapport. Der skriver de at mannen er en pedofil som ligger godt over grensen for psykopati, og neppe lar seg behandle - i hvert fall ikke f\u00f8r han erkjenner \u00e5 ha gjort noe galt.", "De mener ogs\u00e5 at han trolig har sadistisk glede av ugjerningene.", "If\u00f8lge dommen ble ogs\u00e5 jentas venninne misbrukt av 35-\u00e5ringen. En 11 \u00e5r gammel gutt klarte \u00e5 vri seg unna under et voldtektsfors\u00f8k som varte i flere minutter.", "Aftenposten har v\u00e6rt i kontakt med barnevernlederen der familien bodde. Lederen  forteller at saken har preget de barnevernansatte i distriktet.", "\u2013 Hvordan kan barnevernet ta en avgj\u00f8relse basert p\u00e5 \u00e9n enkeltst\u00e5ende vurdering i en s\u00e5 alvorlig sak?", "\u2013 Dette er et dilemma for barnevernet. Hvordan skal vi overpr\u00f8ve landets fremste ekspert? Akkurat som domstolene og andre forvaltningsorganer er vi ofte avhengig av \u00e5 lene oss p\u00e5 ekstern ekspertise, sier barnevernlederen, som uttaler seg p\u00e5 generelt grunnlag.", "\u2013 S\u00f8rget dere for \u00e5 innhente en ekspertuttalelse til?", "\u2013 Det skjer i enkelte tilfeller. I barnevernet har vi jo dessuten kompetanse internt. Men jeg tviler p\u00e5 om noen saksbehandlere i barnevernet ville tenkt p\u00e5 \u00e5 stille sp\u00f8rsm\u00e5l ved vurderingene til landets fremste ekspertise.", "Tre dager etter at 35-\u00e5ringen fikk flytte hjem igjen, fikk barnevernet oversendt ytterligere dokumentasjon fra politiet og domstolene om mannens overgrepshistorikk. De gjorde ingen ting med det.", "\u2013 Uansett hva vi fikk av opplysninger etterp\u00e5, var ikke det noe som ville f\u00f8rt til at vi ville gjort noe. Vi hadde en erkl\u00e6ring fra Langfeldt som sa at det ikke var noen risiko, forklarer barnevernlederen.", "P\u00e5 sp\u00f8rsm\u00e5l om hva de gj\u00f8r neste gang, svarer lederen  at det etter en episode som dette er \u00abnaturlig \u00e5 v\u00e6re mer kritisk til bastante meninger\u00bb.", "Psykologspesialist Thore Langfeldt kjente til overgriperen allerede i 1998, da han gikk til behandling hos ham. I \u00e5rene etterp\u00e5 har mannen v\u00e6rt i kontakt med Langfeldt ved flere anledninger, if\u00f8lge rettsdokumentene.", "Men han skal ikke ha v\u00e6rt underlagt noe eget behandlingsopplegg de siste \u00e5rene. Da skal han bare ha hatt sporadisk kontakt med psykologen.", "\u2013 Vi antok at han ikke ville beg\u00e5 overgrep. B\u00e5de barnevernet, advokaten og jeg var enige om det, sier Thore Langfeldt.", "P\u00e5 sp\u00f8rsm\u00e5l om hva han bygde sin vurdering p\u00e5, svarer han at taushetsbestemmelsene forhindrer ham i \u00e5 si noe om det.", "\u2013 Jeg ans\u00e5 det lite sannsynlig at han ville beg\u00e5 incest ut fra situasjonen slik den var. Men han har alts\u00e5 greid \u00e5 bl\u00f8ffe alle sammen. Det beklager jeg p\u00e5 det sterkeste, sier Langfeldt.", "\u2013 Etter utallige saker har jeg aldri f\u00f8r opplevd at noe slikt har skjedd, men \u00e9n en gang m\u00e5 jo v\u00e6re den f\u00f8rste.", "\u2013 Hva kunne barnevernet gjort?", "\u2013 N\u00e5r barnevernet f\u00e5r en bekymringsmelding, er det kun unders\u00f8kelser av barnet som kan bekrefte eller avkrefte om overgrep har funnet sted. Det synes jeg de forplikter seg til \u00e5 gj\u00f8re n\u00e5r de f\u00e5r en alvorlig bekymringsmelding, sier Langfeldt, som mener barnevernet burde unders\u00f8kt jenta og informert moren.", "\u2013 Det er barnevernet som helt og holdent har ansvaret for hvordan de forvalter en bekymringsmelding. Jeg f\u00f8ler at de dytter meg foran seg, og det er ikke s\u00e6rlig pent.", "Konfrontert med at Langfeldt mener de burde unders\u00f8kt jenta, svarer barnevernlederen at slike medisinske unders\u00f8kelser ikke alltid gir korrekt svar.", "\u2013 Men i etterp\u00e5klokskapens lys er det klart at vi burde s\u00f8rget for \u00e5 foreta en medisinsk unders\u00f8kelse av henne, sier barnevernlederen.", "Thore Langfeldt kan godt skj\u00f8nne at barnevernet legger stor vekt p\u00e5 hans vurdering.", "\u2013 Spesielt n\u00e5r det g\u00e5r galt.", "Langfeldt har ikke svart p\u00e5 Aftenpostens sp\u00f8rsm\u00e5l om hva han tenker om at jenta m\u00e5tte gjennom to \u00e5r med grove overgrep etter feilvurderingene som ble gjort.", "\u2013 Er det noe du burde gjort annerledes?", "\u2013 Jeg vil ha en skriftlig fordeling av ansvaret, der det g\u00e5r frem at alle er enige og at alle har gjort det de skal. Det er egentlig det jeg angrer p\u00e5 at jeg ikke gjorde i denne saken.", "Videre mener Langfeldt at han nok burde ha insistert p\u00e5 at barnevernet burde ta bekymringsmeldingen p\u00e5 alvor og unders\u00f8kt barnet f\u00f8rst.", "\u2013 S\u00e5 hadde kanskje situasjonen blitt en annen.", "Den ni \u00e5r gamle jenta bor i dag hos sin biologiske far. Han sier han var bekymret for datteren og kontaktet barnevernet i 2010, men opplevde at han ikke ble tatt p\u00e5 alvor.", "Han beskriver datteren, som i dag er ni \u00e5r gammel, som engstelig og s\u00e5rbar og sier at hun f\u00e5r profesjonell hjelp.", "\u2013 Hun t\u00e5ler ikke stress, da blir hun d\u00e5rlig, sier han.", "Faren har engasjert advokat. De har sendt inn klage p\u00e5 barnevernet og Thore Langfeldt.", "\u2013 Vi venter p\u00e5 svar. Deretter vil vi ta stilling til et erstatningss\u00f8ksm\u00e5l, sier advokat Svein I. Johansen.", "Selv sier faren at dagene g\u00e5r p\u00e5 et vis, men at datteren  er preget.", "\u2013 Hun forandrer seg, og jeg pr\u00f8ver \u00e5 forst\u00e5 s\u00e5 godt jeg kan. Men det er vanskelig.", "Slik jobbet Aftenposten med denne saken:", "Aftenposten har anonymisert barnevernet og kommunen det gjelder av hensyn til jenta og de \u00f8vrige forn\u00e6rmede i saken.", "Alle opplysninger som kommer frem, er hentet fra rettssakene, intervjuer med privatpersoner og profesjonelle, og kontrollert mot rettsdokumenter, offentlige dokumenter og annen dokumentasjon vi har f\u00e5tt adgang til.", "Den 35-\u00e5r gamle mannen hevder fortsatt at han er uskyldig. Advokat J\u00f8rgen Mowinckel sier han sannsynligvis vil anke. Skyldsp\u00f8rsm\u00e5let er endelig avgjort, men straffeutm\u00e5lingen kan v\u00e6re et mulig tema for H\u00f8yesterett.", "Dommen ble formelt forkynt for 35-\u00e5ringen 15. november. Ankefristen er p\u00e5 to uker."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "89e34077805d5cf42113abe21f2f4f6f16d7592168cd7b91595c6ac0600e1da4"}, {"field": "createtime", "value": "2016-11-22T08:56:28.000Z"}, {"field": "description", "value": "En pedofil mann misbrukte stedatteren i to \u00e5r etter at barnevernet baserte seg p\u00e5 en feilvurdering fra den kjente psykologen Thore Langfeldt."}, {"field": "dominantimage", "value": "http://www.adressa.no/incoming/article13823323.ece/uz3shd/ALTERNATES/w980-default/aftenp1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/babdfa9a1ee070e7891ab67a19f39a93e99195c5.jpg?59027c40"}, {"field": "dominantthumbnaildimensions", "value": "300x169"}, {"field": "heading", "value": ["Barnevernet lot d\u00f8mt barneovergriper flytte inn hos sm\u00e5barnsfamilie -adressa.no", "Alarmerende opplysninger", "Et ultimatum", "Informasjonen som ikke deles", "Langfeldt: Ingen fare for overgrep", "Moren: \u2013 Han ble \u00abgodkjent\u00bb", "Gr\u00e5t n\u00e5r moren gikk", "Da forst\u00e5r moren", "Sakkyndige: \u2013 En pedofil psykopat", "Barnevernet: \u2013 Vi stolte p\u00e5 ekspertisen", "Langfeldt: \u2013 Barnevernets ansvar", "Barnevernet: \u2013 Burde foretatt medisinsk unders\u00f8kelse", "Faren: \u2013 Dagene g\u00e5r p\u00e5 et vis"]}, {"field": "id", "value": "babdfa9a1ee070e7891ab67a19f39a93e99195c5"}, {"field": "keyword", "value": ["Barnevernet", "Barn", "Seksuelle overgrep"]}, {"field": "keywords", "value": "Barnevernet,Barn,Seksuelle overgrep"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["d\u00f8mt barneovergriper flytte", "lot d\u00f8mt barneovergriper", "medisinsk unders\u00f8kelse", "flytte hjem", "seksuelle overgrep", "barnevernet", "burde unders\u00f8kt jenta", "barnevernet lot d\u00f8mt"]}, {"field": "kw-entity", "value": ["aftenposten", "h\u00f8yesterett", "barn", "borgarting", "seksuelle"]}, {"field": "kw-location", "value": ["norge", "spania"]}, {"field": "kw-pageclass", "value": "article"}, {"field": "kw-person", "value": ["bj\u00f8rn solbakken", "svein i. johansen", "j\u00f8rgen mowinckel", "torgeir husby", "thore langfeldt"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article13823323.ece/uz3shd/ALTERNATES/w980-default/aftenp1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnevernet lot d\u00f8mt barneovergriper flytte inn hos sm\u00e5barnsfamilie"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/22/Barnevernet-lot-d%C3%B8mt-barneovergriper-flytte-inn-hos-sm%C3%A5barnsfamilie-13823262.ece"}, {"field": "pageclass", "value": ["article"]}, {"field": "publishtime", "value": "2016-11-22T08:53:50.000Z"}, {"field": "recs-articleid", "value": "13823262"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-22T08:53:50.000Z"}, {"field": "recs-rawtitle", "value": "Barnevernet lot d\u00f8mt barneovergriper flytte inn hos sm\u00e5barnsfamilie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "En pedofil mann misbrukte stedatteren i to \u00e5r etter at barnevernet baserte seg p\u00e5 en feilvurdering fra den kjente psykologen Thore Langfeldt."}, {"field": "thumbnail", "value": "http://content-thumbnail.cxpublic.com/content/thumbnail200x150/babdfa9a1ee070e7891ab67a19f39a93e99195c5.jpg?59027c40"}, {"field": "thumbnailfullheightdimensions", "value": "200x3109"}, {"field": "timestamp", "value": "2017-04-27T23:18:24.000Z"}, {"field": "title", "value": "Barnevernet lot d\u00f8mt barneovergriper flytte inn hos sm\u00e5barnsfamilie"}, {"field": "url", "value": "http://www.adressa.no/pluss/nyheter/2016/11/22/Barnevernet-lot-d%c3%b8mt-barneovergriper-flytte-inn-hos-sm%c3%a5barnsfamilie-13823262.ece"}, {"field": "urlhash", "value": "babdfa9a1ee070e7891ab67a19f39a93e99195c5"}], "score": 0.80384254, "siteId": "9222270286501375973", "id": "babdfa9a1ee070e7891ab67a19f39a93e99195c5"}

