{"fields": [{"field": "modifiedtime", "type": "time", "value": "2014-08-12T16:20:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "Det er over 30 varmegrader i Trondheim. Inne i leiligheten p\u00e5 Bakklandet sitter Conor Patrick og \u00e9n av hans \u00abshooting tsars\u00bb, Fredrik Larsen. Tilsynelatende uanfektet av varmen, sitter de og jobber med sitt debutalbum. De sju andre bandmedlemmene har tatt ferie fra innspillingen.", "- Vi spiller inn de fineste lydene som fins. Og det er visst gladere lyder enn de tidligere sangene v\u00e5re inneholdt, sier Patrick, og mumler noe om at v\u00e6ret kanskje har p\u00e5virket dem litt likevel. En smakebit av en av de nye l\u00e5tene bekrefter at lyden i orkesteret har blitt gladere, og mer leken. Men det litt sn\u00e5le, s\u00e6regne og storsl\u00e5tte forsvinner ikke av den grunn. Ikke av \u00e5 spille inn lydene hjemme i stua heller.", "- N\u00e5r vi f\u00e5r en id\u00e9 og f\u00f8ler oss kreative, s\u00e5 kan vi sette oss ned og spille, i stedet for \u00e5 bruke tid p\u00e5 \u00e5 sjekke kontoen og booke studiotid. I studio har man alltid klokka mot seg. Det kan komme i veien for \u00e5 lage god musikk, sier Larsen.", "If\u00f8lge Adresseavisens anmelder er bandets gjennombruddsingel fra i fjor, \u00abTalk Talk Talk Talk\u00bb, veldig god musikk, og l\u00e5ta holdt til h\u00f8yeste terning. Singelen resulterte i \u00c5ge Aleksandersens Ramp-stipend, og Adresseavisens Musikkstipend 2013, som ga dem muligheten til \u00e5 spille med Trondheim Symfoniorkester.", "- Jeg trodde f\u00f8rst det var Trondheimsolistene vi skulle spille med, s\u00e5 jeg fikk sjokk da jeg kom p\u00e5 f\u00f8rste \u00f8ving og s\u00e5 80 stoler. Det var helt fantastisk, ler Larsen.", "Nybakte kanelsnurrer sendes rundt i leiligheten, etterfulgt av tanzaniansk kaffe. Det er Patricks irske onkels kone fra Tanzania som har skaffet kaffen, som dermed er like internasjonal som verten selv.", "- Den er kjempegod. Smaker asfalt, sier den halvt norske og halvt irske artisten.", "Patrick har v\u00e6rt en sentral skikkelse i Trondheims musikkmilj\u00f8 de siste ti \u00e5rene. Han grunnla Trondheim Studio i 2003, men n\u00e5 er det hjemme i stua magien skapes. Magien som ikke har bruk for forsterkere. De m\u00e5 ta hensyn til naboene.", "- Jeg tenkte \u00e5 sette opp flere vegger i stua, men s\u00e5 fikk jeg et anfall av smarthet, sier Patrick og viser fram de hjemmesnekrede, lyddempende trekassene som omgir h\u00f8yttalerne p\u00e5 hver sin side av Macen. Piano, klokkespill, gitar, slaginstrument og en trombone st\u00e5r klar til bruk.", "- Sjanger? Vi setter ikke musikken v\u00e5r i en sjanger. Alle har tatt med seg noe eget og bra inn i bandet. Vi spiller det vi synes h\u00f8res bra ut, men l\u00e5tene m\u00e5 ha en r\u00f8d tr\u00e5d, sier Larsen. Han trykker p\u00e5 tasten som f\u00e5r det fargerike lydsporet til \u00e5 rulle over Mac-skjermen. Gitaren settes i fanget, og Patricks vokal fyller stua. Tid for en minikonsert til kaffesupen.", "Conor Patrick begynte \u00e5 sette sammen The Shooting Tsar Orchestra for to \u00e5r siden. F\u00f8rst var de tre. S\u00e5 ble de fire, fem, seks og plutselig var de ni.", "- De jeg har spurt om \u00e5 bli med, er folk jeg selv har v\u00e6rt \u00abstarstruck\u00bb av. De er flinke til \u00e5 spille og synge, og har en positiv innstilling. Det er ett dr\u00f8mmemedlem som mangler, og det er en jente til koringen, r\u00f8per Patrick. Men forel\u00f8pig er det ikke plass til flere i ni-seteren de kj\u00f8rer rundt i.", "Innspillingen til debutalbumet startet i juni. Uten trommeslageren, som to uker tidligere hadde brukket kragebeinet under et fors\u00f8k p\u00e5 \u00e5 sykle p\u00e5 en av de andre bandmedlemmene. De har selv dokumentert deler av innspillingsprosessen, og lagt ut filmsnutter p\u00e5 Facebook. Blant annet en akustisk versjon av \u00abTalk Talk Talk Talk\u00bb, fremf\u00f8rt av gitarist og vestlending Viljar Dyvik Sellevold.", "Det f\u00f8rte til en del spalteplass i aviser p\u00e5 Vestlandet. For Dyvik Sellevold.", "- Vi ble ikke nevnt med bandnavn en gang, ler Patrick, som likevel mener at dette var en milep\u00e6l for orkesteret: Den f\u00f8rste coverl\u00e5ta som har f\u00e5tt mediaomtale.", "Forel\u00f8pig st\u00e5r bandet p\u00e5 egne ben, uten et plateselskap i ryggen. De vil ha ryggen fri.", "- Vi vil v\u00e6re uavhengig, og ikke ha noen restriksjoner. Da vi spilte inn \u00abTalk Talk Talk Talk\u00bb, ble den mikset ferdig en l\u00f8rdag i 2-tiden. Et par timer senere var den gjort tilgjengelig for folk. Vi f\u00f8ler at vi eier hele prosessen slik vi jobber n\u00e5, og det skal en heftig avtale til for \u00e5 endre p\u00e5 den innstillingen. Den avtalen fins nok ikke, sier Patrick.", "Det siste \u00e5ret har de reist en del rundt p\u00e5 spillejobber, siste konsert var under Olavfestdagene i Trondheim. S\u00e5 kommer endelig debutalbumet til h\u00f8sten.", "- Vi h\u00e5per at albumet blir godt tatt imot, og at vi kan fortsette \u00e5 lage god musikk sammen, og leve av det, sier Fredrik Larsen.", "- Man snakker mye om m\u00e5l og dr\u00f8mmer, men jeg er egentlig der jeg vil v\u00e6re. Det er et utrolig artig band \u00e5 spille i, og det er alltid et eller annet mystisk som skjer, legger Patrick til. En av de nye gladl\u00e5tene str\u00f8mmer ut av h\u00f8yttalerne, og ut til de som passerer det \u00e5pne vinduet p\u00e5 Bakklandet. Varmen kler den if\u00f8lge de to musikerne potensielle sommerhiten for 2015. S\u00e5 er kaffekoppen tom."]}, {"field": "category0", "value": "kultur"}, {"field": "contenthash", "value": "7d8b9c972e99bf9fa0f6809f7db6583414b8a09589d0169ea16811145c72318b"}, {"field": "createtime", "value": "2017-05-01T15:13:54.000Z"}, {"field": "description", "value": "Etter to \u00e5r som Conor Patrick & The Shooting Tsar Orchestra, er innspillingen av debutalbumet i gang."}, {"field": "dominantimage", "value": "http://www.adressa.no/kultur/article9921320.ece/ALTERNATES/w980-default/Connor_Patrick.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/96d0053999a0150ccd7d5f302d5bfc5769cbd6e4.jpg?5985bbed"}, {"field": "dominantthumbnaildimensions", "value": "300x169"}, {"field": "heading", "value": ["Minikonsert og asfaltkaffe hjemme hos Conor Patrick -adressa.no", "Uvisst hvilken sjanger", "Og plutselig var de ni", "P\u00e5 egne ben"]}, {"field": "id", "value": "96d0053999a0150ccd7d5f302d5bfc5769cbd6e4"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["egne ben", "musikk", "asfaltkaffe hjemme", "stua", "spill"]}, {"field": "kw-entity", "value": ["bakklandet", "vestlandet", "trondheim symfoniorkester", "macen", "trondheim studio", "the shooting tsar orchestra", "olavfestdagene", "adresseavisens musikkstipend 2013", "talk talk talk talk", "mac", "trondheimsolistene"]}, {"field": "kw-location", "value": ["tanzania", "trondheim"]}, {"field": "kw-pageclass", "value": "article"}, {"field": "kw-person", "value": ["fredrik larsen", "conor patrick", "viljar dyvik sellevold", "\u00e5ge aleksandersens ramp", "dyvik sellevold"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9921320.ece/ALTERNATES/w980-default/Connor_Patrick.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minikonsert og asfaltkaffe hjemme hos Conor Patrick"}, {"field": "og-type", "value": "article"}, {"field": "og-url", "value": "http://www.adressa.no/kultur/article9924192.ece"}, {"field": "pageclass", "value": ["article"]}, {"field": "publishtime", "value": "2014-08-12T16:20:49.000Z"}, {"field": "recs-articleid", "value": "9924192"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-08-12T16:20:49.000Z"}, {"field": "recs-rawtitle", "value": "Minikonsert og asfaltkaffe hjemme hos Conor Patrick -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Etter to \u00e5r som Conor Patrick & The Shooting Tsar Orchestra, er innspillingen av debutalbumet i gang."}, {"field": "thumbnail", "value": "http://content-thumbnail.cxpublic.com/content/thumbnail200x150/96d0053999a0150ccd7d5f302d5bfc5769cbd6e4.jpg?5985bbed"}, {"field": "thumbnailfullheightdimensions", "value": "200x1633"}, {"field": "timestamp", "value": "2017-08-05T12:37:01.000Z"}, {"field": "title", "value": "Minikonsert og asfaltkaffe hjemme hos Conor Patrick"}, {"field": "url", "value": "http://www.adressa.no/kultur/article9924192.ece"}, {"field": "urlhash", "value": "96d0053999a0150ccd7d5f302d5bfc5769cbd6e4"}], "score": 1.3674829, "siteId": "9222270286501375973", "id": "96d0053999a0150ccd7d5f302d5bfc5769cbd6e4"}

