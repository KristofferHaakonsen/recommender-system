{"fields": [{"field": "modifiedtime", "type": "time", "value": "2014-05-15T16:30:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00e5se dragland", "gemini.no"]}, {"field": "body", "value": ["Saken oppdateres.", "P\u00e5 mottaket sitter det ofte unge, uerfarne leger som mangler kunnskap og innsikt om eldre. Det gir muligheter for feildiagnostisering. Eldre pasienter kan bli un\u00f8dvendig innlagt, innlagt p\u00e5 \u00abfeil\u00bb avdeling, eller skrives ut med helseproblem som ikke blir oppdaget og behandlet. Dette er kunnskap ut fra generelle observasjoner som er gjort p\u00e5 sv\u00e6rt mange akuttmottak.", "St. Olavs Hospital, Sykehuset Vestfold, Trondheim kommune og SINTEF har tatt tak i problemstillingen. De har hentet inn informasjon fra utlandet, gjort observasjoner og kartlegginger, og intervjuet pasienter, p\u00e5r\u00f8rende og personale. P\u00e5 bakgrunn av dette er Trondheim kommune og St. Olavs Hospital n\u00e5 i full gang med \u00e5 utvikle et forbedret pasientforl\u00f8p for den eldre akuttpasienten, skriver gemini.no .", "N\u00e5r eldre mennesker kommer til akuttmottaket, ligger det ofte ikke akutt sykdom eller ulykker bak. Pasientene kan derimot ha et sammensatt sykdomsbilde med for eksempel bryst- eller magesmerter, falltendens, kognitiv svikt, dehydrering og bevegelsesproblemer. Ofte er det heller ikke det mest synlige sykdomstegnet hos de gamle som er det viktigste i rekkef\u00f8lgen.", "Opptil 40 prosent av eldre som kommer til sykehuset, kan lide av delirium, og et sykehusopphold kan v\u00e6re en s\u00e5 sterk p\u00e5kjenning at tilstanden forverres.", "Inne p\u00e5 sykehusomr\u00e5det har eldre ogs\u00e5 problemer med \u00e5 orientere seg: Skiltingen blir for d\u00e5rlig, klokker for sm\u00e5, og i rom uten vindu og tilstrekkelig belysning, kan pasientene miste oversikt over tid p\u00e5 d\u00f8gnet. Mulighet til en fortrolig samtale p\u00e5 akutt-mottaket mangler gjerne ogs\u00e5.", "Les ogs\u00e5: Bedre eldreomsorg med et klikk", "Intervju med pasient, dame 72 \u00e5r. Desember 2012. Geriatrisk avdeling. Smerteproblem pga Trigeminusnevralgi:", "...Ventet ca. 2 timer i mottaket. Syntes det var altfor lang ventetid. Satt hele tiden i en stol. Savnet det \u00e5 kunne f\u00e5 legge seg nedp\u00e5. Ble sliten. Syntes ikke hun kunne legge seg p\u00e5 sofaen p\u00e5 venterommet i all offentlighet...", "Seniorr\u00e5dgiver Espen H. Aspnes er innovasjonsr\u00e5dgiver for InnoMed i Midt-Norge. Han forteller historien om den amerikanske \u00abgeriatri-guruen\u00bb Dr. Bill Thomas som sparket det hele i gang. Thomas startet sin legekarriere i akuttmottak, og konstaterte raskt at de var d\u00e5rlig tilpasset eldre pasienter. Arbeidet hans f\u00f8rte til at akuttmottak ved en rekke sykehus i USA er blitt endret.", "\u2013 To ganger har vi invitert Dr. Bill Thomas over til Norge for \u00e5 holde foredrag p\u00e5 workshops. Begge gangene har budskapet hans vakt stor interesse og begeistring, sier Aspnes. \u2013 Deltakerne har forst\u00e5tt at for \u00e5 gi gamle mennesker en tilpasset, trygg og god behandling, er det avgj\u00f8rende \u00e5 ha kunnskap og kompetanse rundt geriatri.", "S\u00e5 stor var interessen at overlege Jostein Dale ved St. Olavs Hospital, tok initiativ til \u00e5 g\u00e5 videre. Sammen med Aspnes forfattet han en s\u00f8knad til et forprosjekt. M\u00e5let var \u00e5 skaffe nok kunnskap til \u00e5 f\u00e5 etablert akuttmottak rettet mot seniorer. Forprosjektet \u00abAkuttmottak for eldre\u00bb kom i gang i 2012.", "Intervju med turnuslege. Akuttmottaket ved St. Olavs Hospital. 20 november 2012:", "... Det er mange pasienter p\u00e5 60+ i mottaket. De fleste diagnosene er hjerteproblemer (infarkt etc.), slag, fall, besvimelser. Den st\u00f8rste utfordringen med eldre pasienter er de som kommuniserer d\u00e5rlig. De som ikke skj\u00f8nner situasjonen de er oppe i. De kan v\u00e6re demente, forvirrede av en eller annen grunn eller generelt svake.", "\u2013 Et akuttmottak har en komplisert struktur der flere prosesser g\u00e5r parallelt, sier Aspnes. \u2013 Jobben som v\u00e5re tjenestedesignere gj\u00f8r, har derfor v\u00e6rt helt sentral. Via en metode de kaller \u00abService Blueprint\u00bb lages et diagram som visualiserer tjenestene og forl\u00f8pet som en pasient m\u00f8ter p\u00e5 akutten.", "Espen Aspnes holder fram diagrammet med parallelle horisontale linjer i ulike farger. Det viser den kompliserte strukturen med flere prosesser som foreg\u00e5r parallelt i et akuttmottak.", "\u2022 En gr\u00f8nn strek viser reisen gjennom akuttmottaket slik pasienten opplever den.", "\u2022 R\u00f8d linje viser de fysiske omgivelsene pasienten opplever (rom, forflytninger, tilgang p\u00e5 tekniske hjelpemidler, belysning, skilt).", "\u2022 Bl\u00e5 linje beskriver m\u00f8tene pasienten har med personalet.", "\u2022 Og en oransje linje viser det som skjer \u00abbak scenen\u00bb; det som pasienten ikke ser.", "\u2013 Svakhetene i systemet blir veldig tydelige, sier Aspnes. \u2013 Diagrammet viser blant annet hvor tidkrevende de sistnevnte aktivitetene er. Registreringen tar lang tid siden norske sykehus har flere parallelle IT-systemer, og den eldre m\u00e5 dessverre gjenta sin sykehistorie flere ganger til ulike personer.", "Intervju med pasient, mann 87 \u00e5r. 21 november 2012. Geriatrisk avdeling:", "Tungpustethet, blod i urin.", "... skj\u00f8nner ikke at jeg m\u00e5 fortelle om meg selv gang p\u00e5 gang. Vi har kommet til 2012 og teknologien er s\u00e5 bra. De m\u00e5 i det minste kunne spilt meg inn p\u00e5 b\u00e5nd!...", "Akuttavdelingen ved St. Olavs Hospital flyttet inn i nye lokaler i 2011. De vil n\u00e5 bruke resultatene fra forprosjektet til \u00e5 forbedre b\u00e5de rutinene sine og de eksisterende fysiske omgivelsene.", "Sykehuset Vestfold skal n\u00e5 bygge et nytt akuttmottak og vil bruke resultatene i planleggingen, og Trondheim kommune er i ferd med \u00e5 utvikle en ny legevakt som skal ut av sykehuset. Kommunen samarbeider med St. Olavs Hospital for \u00e5 forbedre det totale pasientforl\u00f8pet for den eldre akuttpasienten.", "\u2013 St. Olav har kommet langt med tanke p\u00e5 kompetanse i akuttmottak, men de fysiske omgivelsene er fortsatt ikke optimale, sier Espen H. Aspnes. \u2013 Men n\u00e5r Trondheim kommune n\u00e5 flytter legevakta, kan det gi rom for forbedringer av akuttmottaket.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "f574efcac8773ebbccde64786754ffeb5c2e7815f4a484b849c67873671210a7"}, {"field": "createtime", "value": "2015-10-29T12:05:42.000Z"}, {"field": "description", "value": "Norske akuttmottak er lite tilpasset eldre pasienter, og de ansatte mangler ofte geriatrisk kompetanse."}, {"field": "dominantimage", "value": "http://www.adressa.no/nyheter/helse/article9676171.ece/ALTERNATES/w980-default/syabeb19.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/92b4d8d342d862fefd192ffa93e5c9c70f79023d.jpg?5997311e"}, {"field": "dominantthumbnaildimensions", "value": "300x169"}, {"field": "heading", "value": ["Akuttmottak skaper problemer for eldre -adressa.no", "Utfordrende pasientgruppe", "Begeistring og forprosjekt", "Studerer aktivitet og forl\u00f8p visuelt", "Stort forbedringspotensial"]}, {"field": "id", "value": "92b4d8d342d862fefd192ffa93e5c9c70f79023d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-classification", "value": "health-and-fitness"}, {"field": "kw-concept", "value": ["pasient", "eldre", "trondheim kommune", "eldre pasienter", "tilpasset eldre pasienter", "akuttmottak skaper problemer", "akuttmottak", "fysiske omgivelsene"]}, {"field": "kw-entity", "value": ["service blueprint", "aspnes", "innomed", "olavs hospital", "sykehuset vestfold", "akuttmottak", "trigeminusnevralgi", "st. olavs hospital"]}, {"field": "kw-location", "value": ["midt-norge", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["espen aspnes", "espen h. aspnes", "dr. bill thomas", "bill thomas", "jostein dale"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/nyheter/helse/article9676171.ece/ALTERNATES/w980-default/syabeb19.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Akuttmottak skaper problemer for eldre"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article9676173.ece"}, {"field": "pageclass", "value": ["article"]}, {"field": "publishtime", "value": "2014-05-15T14:25:46.000Z"}, {"field": "recs-articleid", "value": "9676173"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2014-05-15T14:25:46.000Z"}, {"field": "recs-rawtitle", "value": "Akuttmottak skaper problemer for eldre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Norske akuttmottak er lite tilpasset eldre pasienter, og de ansatte mangler ofte geriatrisk kompetanse."}, {"field": "thumbnail", "value": "http://content-thumbnail.cxpublic.com/content/thumbnail200x150/92b4d8d342d862fefd192ffa93e5c9c70f79023d.jpg?5997311e"}, {"field": "thumbnailfullheightdimensions", "value": "200x1610"}, {"field": "timestamp", "value": "2017-08-18T18:25:34.000Z"}, {"field": "title", "value": "Akuttmottak skaper problemer for eldre"}, {"field": "url", "value": "http://www.adressa.no/nyheter/helse/article9676173.ece"}, {"field": "urlhash", "value": "92b4d8d342d862fefd192ffa93e5c9c70f79023d"}], "score": 1.0729011, "siteId": "9222270286501375973", "id": "92b4d8d342d862fefd192ffa93e5c9c70f79023d"}

