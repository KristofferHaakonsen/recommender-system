{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["\u2013 Min styrke, som kunstner, er \u00e5 sette sammen farger p\u00e5 nye m\u00e5ter. Finne farger og m\u00f8nstre som egentlig ikke matcher. Men n\u00e5r det likevel settes sammen, s\u00e5 skjer det noe. Det vibrerer. Det skapes noe fint ut av det som skulle blitt stygt, sier Anita Abtahi.", "Anita er utdannet keramiker, men i dag titulerer hun seg gjerne som overfladisk keramiker. En del av det hun skaper er laget fra bunnen av, men stadig mer er redesign av loppisfunn. Eller rett og slett redesign av nye, kommersielle fliser og gjenstander. Anita lager noe spennende ut av noe som var heller kjedelig. Glaserer og dekorerer lag p\u00e5 lag, og brenner i flere omganger. Kunstneren kan ta et billig fat fra Ikea, for s\u00e5 \u00e5 kombinere mange keramiske teknikker for \u00e5 oppn\u00e5 kompliserte uttrykk.", "\u2013 Jeg elsker \u00e5 lage farger og overflater p\u00e5 keramikk, men ofte syns jeg det tar altfor lang tid \u00e5 lage gjenstander jeg kan boltre meg med \u00e5 skape overflater p\u00e5. Da tyr jeg til ferdigvare og forvandler det masseproduserte til noe unikt, sier Anita.", "Familiens fotspor", "Unikt er ogs\u00e5 hjemmet hennes. En enebolig p\u00e5 Kvithyll i Rissa som alle i den lille familien har f\u00e5tt sette sitt preg p\u00e5. Anitas fargefulle, litt retro og ganske lekne kunst b\u00e5de her og der, og mest p\u00e5 en egen liten skillevegg mellom kj\u00f8kken og stue som er dekket med keramikkfat fra egen produksjon. \"Kj\u00f8pakak\" st\u00e5r det p\u00e5 den ene, \"kakskiv\" p\u00e5 en annen. Det er s\u00e6regent, lokalt og moro.", "Og at ektemannen Shahriar er fra Iran vises, b\u00e5de p\u00e5 vegger og p\u00e5 gulv. Men mest p\u00e5 gulv, som har flere h\u00e5ndknyttede tepper fra hjemlandet hans. Shahriar setter seg gjerne ned p\u00e5 ett av teppene n\u00e5r han skal slappe av.", "Datteren Iris (8) har f\u00e5tt sitt jenterom i den fargen hun elsker mest: Nemlig rosa. Og at hun er adoptert fra Kina kan ogs\u00e5 leses ut fra interi\u00f8ret; stor kinesisk, og rosa, papirparaply over senga og et stort bilde i silkebroderi p\u00e5 stua, som foreldrene tok med seg, sammen med datteren, da de hentet Iris i Kina.", "Elsker tapeter", "Anita er opprinnelig fra Hundhamaren i Malvik, Shahriar m\u00f8tte hun i Trondheim. At de flyttet til Rissa var ganske tilfeldig, de ville bare ut p\u00e5 landet. P\u00e5 Fosen har Anita hatt kreativt tilholdssted i kunstnerverkstedet L\u00e5vely i Hasselvika, men n\u00e5 skal hun flytte verkstedet hjem.", "Shahriar er ingeni\u00f8r, og jobber annenhver uke i Halden, annenhver uke hjemmefra.", "Huset, som ble bygd i 1971, kj\u00f8pte de for halvannet \u00e5r siden. De begynte s\u00e5 sm\u00e5tt \u00e5 pusse opp, og plutselig hadde de gjort det meste. Det ballet liksom bare p\u00e5 seg.", "\u2013 Det ble slik som det gjerne blir; at n\u00e5r du f\u00f8rst trekker i en tr\u00e5d, s\u00e5 m\u00e5 du rekke opp alt. Vi bodde i kjelleren i begynnelsen, mens hele f\u00f8rste etasje ble ny. Ny vegger, ny rominndeling \u00bf", "Og s\u00e5 begynte Anita og Shahriar \u00e5 dekorere, med farger og m\u00f8nstre. Mye av begge deler.", "\u2013 Jeg er bare helt gal etter tapeter, smiler Anita.", "\u2013 Hvor mange ulike tapeter har du brukt her i f\u00f8rste etasje?", "\u2013 F\u00e5 se.. \u00e5tte, ni, ti. Oi, det e faktisk ti ulike tapeter her, sier Anita og er lattermildt overrasket selv ogs\u00e5. Det begynner allerede i gangen, med frisk bl\u00e5 tapet p\u00e5 skuffer. En liten huk mellom to soverom har faktisk fire ulike tapeter. Som omkranser en tapetsert liten kommode, og et speil med fargefin lyslenke rundt.", "Spesialdesignet kj\u00f8kken", "Soverommene har tapeter, og b\u00e5de stue og kj\u00f8kken ogs\u00e5, selvsagt. Og det spesialbygde kj\u00f8kkenet, som er i \u00e5pen l\u00f8sning sammen med stua er gr\u00f8nt, veldig gr\u00f8nt. Det er tegnet av interi\u00f8rkonsulent Eva Kristin \u00d8stvik fra Det hele interi\u00f8r i Trondheim, og bygd og malt av kj\u00f8kkenprodusenten Brovold heltrekj\u00f8kken i Rissa.", "\u2013 Jeg m\u00e5 innr\u00f8mme at jeg skvatt litt, da vi fikk det i hus og jeg fikk se hvor gr\u00f8nt det faktisk ble. Og hvor mye det var av det, sier Anita. Men hun holdt hodet kaldt, for Anita visste at det ville bli bra. Til slutt, n\u00e5r alt var p\u00e5 plass. Sammen med en like gr\u00f8nn tapet i sprutsonen, og en m\u00f8tende bl\u00e5 tapetvegg.", "\u2013 Jeg kunne jo ha safet, holdt meg til de tradisjonelle, lyse fargene. Men jeg vet av erfaring at det er n\u00e5r jeg g\u00e5r vekk fra det trygge at det blir spennende. Jeg er bare utrolig glad i farger, og ser kombinasjoner som for andre ikke er like selvsagte. Og heldigvis er dette med farger og ornamenter noe jeg og Shahriar har felles, sier Anita.", "Det gr\u00f8nne kj\u00f8kkenet er praktisk; masse skap- og skuffeplass og lang arbeidsbenk. Og i tillegg et overraskende blikkfang. I stua ellers g\u00e5r det mest i gamle trem\u00f8bler. Teak fra 50- og 60-tallet, arvet, funnet eller kj\u00f8pt p\u00e5 Fretex.", "Dynamiske samlinger", "\u2013 Vi bruker ikke mye penger p\u00e5 m\u00f8bler. Vi har i stedet valgt oss ut noen f\u00e5 ting hvor vi har betalt litt mer, som kj\u00f8kkenet og lampa over spisebordet, sier Anita. Lampa er italiensk design, og den henger over et gammelt teakbord og rundt st\u00e5r seks stoler som alle har f\u00e5tt nye, ulike m\u00f8nstrede trekk sydd av Anita. P\u00e5 den ene l\u00f8per to hvite kaniner p\u00e5 ryggen, mens det er en r\u00f8d rev p\u00e5 setet. Det er v\u00e5galt og inspirerende.", "P\u00e5 stua st\u00e5r en r\u00f8d sofa, og over henger en lyslenke med 50 runde lysballer, i ulike farger selvsagt, kj\u00f8pt p\u00e5 en rusletur i Montmartre Paris.", "\u2013 Det kj\u00f8pet alene var verdt turen til Paris, sier Anita.", "Det er mye minner i innredninger. Som en lekker klokke i fin mosaikk, tatt med fra en av Shahriars turer hjem til Iran. Og flere personlige bildevegger. Oppstilte familier i sorthvitt, sammen med nyere fargefoto, hvor motivet er l\u00f8sere i snippen.", "\u2013 Jeg like \u00e5 lage samlinger, av keramikk, bilder og minner. Og bildesamlingene er dynamiske, ting blir hele tiden skiftet ut. Skilleveggen med mine egne produkter er sv\u00e6rt dynamisk, siden noe av det som henger her er til salgs. Selges noe, s\u00e5 kommer noe nytt opp. Men ogs\u00e5 p\u00e5 de famili\u00e6re bildeveggene skjer det stadig endringer, og det er tomme rammer til for eksempel barnetegninger, eller noe annet fint som blir med hjem fra skolen, sier Anita.", "Gardin i fem farger", "Badet til Anita og Shahriar er ogs\u00e5 noe du ikke har sett andre steder. De gr\u00f8nne flisene p\u00e5 baderomsbenken har Anita laget selv, og noen av de hvite veggflisene fikk ogs\u00e5 en kreativ omgang i verkstedet til Anita f\u00f8r de ble i \u00f8yefallende dekor i alle de hvite flisene. Vask som er gr\u00f8nn p\u00e5 innsiden, r\u00f8dt toalettsete og knotter p\u00e5 skuffene som Anita selv har dreid av porselen. S\u00e5nt blir det s\u00e6rpreg av.", "\u2013 Kunne du bodd i et helt hvitt hjem?", "\u2013Nei, kommer det kjapt fra Anita, helt uten betenkningstid.", "\u2013Da vi flyttet inn hit var alle veggene n\u00f8ytrale, og jeg kjente at jeg nesten ikke kunne vente. Jeg m\u00e5tte tilf\u00f8re farge, sier Anita. Farge og personlighet.", "\u2013Det kan jo virke som om jeg liker alle farger og alle m\u00f8nstre. Men jeg syns det er en tr\u00e5d i innredningen, selv om det er overraskende m\u00f8ter mellom farger, m\u00f8nstre og tekstiler. Det er ofte s\u00e5nn at jeg skaffer noe, og s\u00e5 ser jeg etterp\u00e5 at det passer jo helt perfekt sammen med noe jeg allerede har. S\u00e5 alt det ulike matcher jo, sier Anita, mens katten Felicia stryker seg langs beina hennes. Strekker seg, gjesper og g\u00e5r mot hyllereolene som brukes som trappegelendre. De var helt hvite, men n\u00e5 er innsiden i rommene malt i ulike farger. N\u00e5r vintersola skinner gjennom tr\u00e5dgardiner i hele seks farger, s\u00e5 skapes det en liten, lun soleplass for katta.", "\u2013Tr\u00e5dgardinene er typisk meg. Jeg tok med meg alle fargepr\u00f8vene hjem for \u00e5 se hvilken farge jeg ville ha. Da jeg kom hjem holdt jeg opp brettet med alle de fem fargene, og s\u00e5 det med det samme: Jeg m\u00e5tte jo alle fargene, smiler Anita."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d9aff526f79e90c824290254dd5590d49a275222200fd4956d71f44b4a975ffb"}, {"field": "createtime", "value": "2014-11-29T11:39:03.706Z"}, {"field": "description", "value": "Anita og Shahriar Abtahi sitt hus i Rissa vibrerer av fargemoro."}, {"field": "dominantimage", "value": "http://www.adressa.no/incoming/article2132414.ece5/ALTERNATES/w980-default/anita%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/97d557642523c627b81d228ddee8696a298d4af0.jpg?58a13109"}, {"field": "dominantthumbnaildimensions", "value": "300x169"}, {"field": "heading", "value": "Kunstnerisk fargelek -adressa.no"}, {"field": "id", "value": "97d557642523c627b81d228ddee8696a298d4af0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-company", "value": "ikea"}, {"field": "kw-concept", "value": ["annenhver uke", "farge"]}, {"field": "kw-entity", "value": ["shahriar", "iris", "fosen", "shahriar abtahi", "felicia", "l\u00e5vely", "anita og shahriar abtahi", "fretex", "brovold", "hasselvika", "hundhamaren", "kvithyll", "anita og shahriar"]}, {"field": "kw-location", "value": ["malvik", "trondheim", "halden", "kina", "rissa", "iran"]}, {"field": "kw-pageclass", "value": "article"}, {"field": "kw-person", "value": ["montmartre paris", "anita abtahi", "eva kristin \u00f8stvik"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2132414.ece5/ALTERNATES/w980-default/anita%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunstnerisk fargelek"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1773213.ece"}, {"field": "pageclass", "value": null}, {"field": "publishtime", "value": "2012-02-13T12:17:07.000Z"}, {"field": "recs-articleid", "value": "3115794"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-02-13T12:17:07.000Z"}, {"field": "recs-rawtitle", "value": "Kunstnerisk fargelek -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Anita og Shahriar Abtahi sitt hus i Rissa vibrerer av fargemoro."}, {"field": "thumbnail", "value": "http://content-thumbnail.cxpublic.com/content/thumbnail200x150/97d557642523c627b81d228ddee8696a298d4af0.jpg?58a13109"}, {"field": "thumbnailfullheightdimensions", "value": "200x4710"}, {"field": "timestamp", "value": "2017-02-13T04:07:37.000Z"}, {"field": "title", "value": "Kunstnerisk fargelek"}, {"field": "url", "value": "http://www.adressa.no/forbruker/hjem/article1773213.ece"}, {"field": "urlhash", "value": "97d557642523c627b81d228ddee8696a298d4af0"}], "score": 0.59735143, "siteId": "9222270286501375973", "id": "97d557642523c627b81d228ddee8696a298d4af0"}

