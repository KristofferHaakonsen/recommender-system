{"fields": [{"field": "modifiedtime", "type": "time", "value": "2014-08-01T20:46:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjersti stuest\u00f8l", "akam.no"]}, {"field": "body", "value": ["Saken oppdateres.", "Mange knipser i dag nesten utelukkende bilder med mobiltelefonen sin. Mobilkameraene har riktignok kommet et godt stykke p\u00e5 vei, men som v\u00e5r sammenligningstest viser er det fremdeles et godt stykke igjen til selv et helt gjennomsnittlig kompaktkamera.", "I de aller, aller fleste fotosituasjoner vil kompaktkameraet klare seg bedre enn sin mobile motpart:", "Det takler b\u00e5de d\u00e5rlig og for kraftig belysning bedre", "Det er kjappere og gir dermed skarpere bilder n\u00e5r motivet, menneske eller annet, beveger seg", "Det gir penere resultat dersom du m\u00e5 bruke blits", "Du har st\u00f8rre fleksibilitet p\u00e5 optikkfronten, b\u00e5de med tanke p\u00e5 brennvidde og lysstyrke", "Derfor anbefaler vi fremdeles at du benytter et dedikert kamera n\u00e5r minnene skal foreviges. Flere kompaktkameraer er sv\u00e6rt s\u00e5 lommevennlige, samtidig som de gir en betraktelig bedre bildekvalitet i de fleste situasjoner enn mobilkameraet vil gj\u00f8re.", "Kanskje er feriepengene for lengst brukt opp p\u00e5 iskrem og turer til sydligere str\u00f8k, men om du har en slump klingende mynt som brenner hull i lomma f\u00e5r du her et knippe anbefalinger til hvilke kameraer du trygt kan bruke myntene p\u00e5.", "Bittelille Panasonic Lumix LF1", "Panasonic Lumix LF1: Liten og nusselig. ca. 3000 kroner", "Dette kn\u00f8ttkameraet er avansert nok til \u00e5 glede fotoentusiasten i huset, men samtidig s\u00e5pass lite at det er direkte nusselig. 7 ganger optisk zoom, tilsvarende 28 \u2013 200 mm i fullformat og lyssterkt objektiv, sammen med \u2013 kamerast\u00f8rrelsen tatt i betraktning \u2013 relativt stor bildebrikke gir LF1 et solid anbefalingsstempel.", "LF1 kan ogs\u00e5 skilte med en liten elektronisk s\u00f8ker, noe som er ganske unikt for et kamera av denne st\u00f8rrelsen, og full manuell kontroll.", "Les testen av Panasonic Lumix LF1", "ca. 3000 kroner", "Canon PowerShot S120: Hendig kn\u00f8ttkamera.", "FOTO: CANON", "Et annet alternativ er Canons lille entusiastkompakt S120, som med sin 5 ganger optisk zoom m\u00e5 n\u00f8ye seg med litt mindre zoomomr\u00e5de enn Panasonic LF1. Derimot er S120 hakket mer lyssterkt enn LF1. I likhet med hos LF1, har S120 ogs\u00e5 muligheter for full manuell kontroll.", "S120 b\u00f8d p\u00e5 en relativt liten oppgradering fra forgjengeren PowerShot S110, hovedsakelig i form av litt bedre lysstyrke og en nyere bildeprosessor, s\u00e5 om du har et litt trangere budsjett er det penger \u00e5 spare p\u00e5 \u00e5 velge denne.", "Les testen av Canon PowerShot S120", "Langsynte Panasonic Lumix TZ60", "ca. 3200 kroner", "Panasonic Lumix TZ60: Mye zoom i liten pakke.N\u00e5r du skal ut p\u00e5 reise hender det at du er avhengig av \u00e5 pakke s\u00e5 lett som mulig. Og her kommer Panasonic Lumix TZ60 inn.", "Panasonics TZ-serie er kjent for \u00e5 tilby mye zoom i en veldig kompakt pakke, og er derfor et helt glimrende alternativ dersom man trenger et hendig kamera som dekker de fleste fotosituasjoner.", "TZ60 kan nemlig skilte med hele 30 ganger optisk zoom, tilsvarende 28 \u2013 720 mm i fullformat. Det betyr, som vi demonstrerte i testen v\u00e5r, at du kan st\u00e5 p\u00e5 Egertorget og fotografere slottsbalkongen, og slike egenskaper gj\u00f8r kameraet temmelig allsidig n\u00e5r man er p\u00e5 tur.", "Full manuell kontroll, mulighet for fjernstyring via mobilen og ikke minst en elektronisk s\u00f8ker er ogs\u00e5 egenskaper som gj\u00f8r den lille langsynte kompakten til en h\u00f8yaktuell reisekamerat.", "Les testen av Panasonic Lumix TZ60", "Generelt er kameraer flest ikke s\u00e5 glade i vann og juling, men noen kameraer er t\u00f8ffere enn andre. Skal du p\u00e5 sj\u00f8en eller stranda, er over middels uheldig eller kanskje har sm\u00e5folk i hus, kan et vann- og st\u00f8tsikkert kamera v\u00e6re greit, f\u00f8rst som sist.", "Fleksible og beinharde Nikon 1 AW 1", "ca. 6000 kroner", "FOTO: STIG \u00d8YVANN / AKAM.NO", "P\u00e5 tampen av fjor\u00e5ret lanserte Nikon noe s\u00e5 unikt som et vann- og st\u00f8tsikkert systemkamera. Der hvor man tidligere har m\u00e5ttet kj\u00f8pe separate \u2013 og ofte dyre \u2013 undervannshus om man \u00f8nsket \u00e5 ta med systemkameraet under vann, har Nikon gjort slike hus overfl\u00f8dige til sitt speill\u00f8se Nikon 1-system.", "Kameraet har pakninger overalt hvor vann kan finne p\u00e5 \u00e5 snike seg inn, og det selv om det forel\u00f8pig bare finnes to vanntette objektiver til AW1, kan det ogs\u00e5 benytte seg av den \u00f8vrige Nikon 1-optikken.", "Les testen av Nikon 1 AW1", "Den lille tanksen Olympus Tough TG-3", "ca. 3500 kroner", "Olympus Tough TG-3: Blir gjerne med p\u00e5 fjorden.", "FOTO: OLYMPUS", "Dersom du heller \u00f8nsker et vann- og st\u00f8tsikkert kompaktkamera, er ikke Olympus til \u00e5 komme utenom. Selskapet har lang erfaring med t\u00f8ffe kompakter og har h\u00f8stet mye skryt fot TG-serien sin. Nyeste tilskudd p\u00e5 stammen er Tough TG-3, som t\u00e5ler turer ned til 15 meter under overflaten og er st\u00f8tsikkert fra opp til fall fra 2,1 meter.", "En relativt god lysstyrke p\u00e5 f/2 som st\u00f8rste blender kommer godt med b\u00e5de over og under vann, og kameraet kan fjernstyres over WiFi via en mobiltelefon eller nettbrett. I tillegg har kameraet en ganske imponerende makromodus.", "Forgjenger Tough TG-2 er fremdeles ogs\u00e5 i salg, s\u00e5 dersom du klarer deg med 12 megapiksler kontra TG-3s 16 megapiksler, kan du spare noen lapper p\u00e5 \u00e5 velge den utg\u00e5ende modellen.", "Les mer om Olympus Tough TG-3", "Der hvor fotoentusiaster tidligere glatt overs\u00e5 hele kompaktkamerahylla, har produktkategorien de senere \u00e5rene f\u00e5tt en ny nisje: entusiastkompaktene.", "Dette er kompaktkameraer som typisk har p\u00e5kostet optikk og st\u00f8rre bildebrikke, og dermed tilbyr en bildekvalitet som er langt unna sine mindre avanserte sm\u00e5s\u00f8sken. Og, kanskje ikke uventet, til en litt h\u00f8yere pris. Men om budsjettet ikke er s\u00e5 alt for stramt, byr denne kompaktkategorien p\u00e5 mye fotomoro.", "Stor bildebrikke: Sony CyberShot RX100 Mark III", "ca. 7500 kroner", "Sony CyberShot RX100 Mark III: Sprettopp-s\u00f8ker er ikke dumt.:", "FOTO: SONY", "Dette lyssterke kompaktkameraet har noe s\u00e5 finurlig som en sprettopp-s\u00f8ker av den elektroniske varianten. Mange foretrekker fremdeles s\u00f8kere kontra komponering via skjermen, og en s\u00f8ker er helt uunnv\u00e6rlig dersom man fotograferer i sterk sol.", "I tillegg kan RX100 Mark III skilte med en 1 tommer stor bildebrikke og en vridbar skjerm.", "Hvis du heller vil ha en blitssko fremfor sprettopp-s\u00f8ker, kan du eventuelt spare et par lapper p\u00e5 \u00e5 velge forgjengeren RX100 Mark II.", "Les mer om Sony CyberShot RX100 Mark III", "St\u00f8rre bildebrikke: Canon PowerShot G1 X Mark II", "ca. 7500 kroner", "Et annet entusiastalternativ er den ferske Canon PowerShot G1 X Mark II.  \u00abNesten speilrefleks\u00bb sa vi den gangen vi testet forgjengeren, og den etterlengtede etterf\u00f8lgeren henter ogs\u00e5 mye ros.", "G1 X Mark II er antagelig Sony RX100 Mark IIIs argeste konkurrent, og byr p\u00e5 litt mer zoom, st\u00f8rre bildebrikke og en blitssko. En innebygget s\u00f8ker har G1 X Mark II derimot ikke, men for en slump penger kan en ekstern s\u00f8ker monteres i blitsskoen.", "Finn beste pris p\u00e5 Canon PowerShot G1 X Mark II", "Les testen av Canon PowerShot G1 X Mark II", "Hittil har anbefalingene v\u00e6rt av det kompakte slaget, men om man f\u00f8rst er i marked for et fleksibelt, og samtidig relativt lommevennlig kamera, kommer vi ikke utenom de speill\u00f8se systemkameraene.", "Disse har \u00e9n \u00e5penbar fordel: utskiftbar optikk. Dermed kan man tilpasse kameraet til nesten uendelige bruksomr\u00e5der. Og det er s\u00e6rlig to alternativer som utpeker seg som s\u00e6rdeles gode kj\u00f8p akkurat n\u00e5.", "Nesten like bra som toppmodellen: Olympus OM-D E-M10", "ca. 5500 kroner", "Olympus OM-D E-M10: Kompakt, men fleksibelt og avansert.", "FOTO: OLYMPUS", "Nylig testet vi det ferskeste kameraet i Olympus' entusiastklasse, OM-D-serien, og lot oss begeistre for hvor mye man faktisk f\u00e5r for pengene i OM-D E-M10. I bildekvalitet kan det lille speill\u00f8se m\u00e5le seg med det betraktelig dyrere flaggskipet OM-D E-M1 \u2013 i hvert fall innenfor ISO-omr\u00e5der det er verdt \u00e5 bevege seg innenfor.", "Legg til et kompakt, hendig format og nok morsomme funksjoner til at selv fotoentusiasten kan ha det g\u00f8y og du har en solid anbefaling.", "Les testen av Olympus OM-D E-M10", "Canon EOS M: Et r\u00f8verkj\u00f8p.", "FOTO: CANON", "ca. 1900 kroner", "Et annet speill\u00f8st kamera det er verdt \u00e5 kikke n\u00e6rmere p\u00e5 er Canon EOS M. En kjapp kikk i Prisguide avsl\u00f8rer at dette kameraet rett og slett er et r\u00f8verkj\u00f8p.", "Det er ikke til \u00e5 komme utenom at Canon bommet litt da de slapp EOS M. Kameraet virket rett og slett en smule uferdig, blant annet var autofokussystemet relativt tregt.", "Likevel leverte kameraet sv\u00e6rt god bildekvalitet, og etter noen systemoppdateringer skal de verste barnesykdommene n\u00e5 v\u00e6re kurert. Omd\u00f8mmet til Canons f\u00f8rste speill\u00f8se systemkamera lider derimot fremdeles etter den d\u00e5rlige starten, noe som kan forklare den overraskende prisen.", "Les testen av Canon EOS M", "Vil du v\u00e6re sikker p\u00e5 at du er forberedt p\u00e5 det meste? Her er 10 ting det er lurt \u00e5 ha i fotoveska.", "Artikkelen er skrevet av Akam.no."]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "434972e8e952c61c463cfeb4994ed3dad134f796c39e44f3a1011902c01c3073"}, {"field": "createtime", "value": "2016-01-02T11:24:19.000Z"}, {"field": "description", "value": "Et dedikert kamera tar de beste bildene \u2013 uansett."}, {"field": "dominantimage", "value": "http://www.adressa.no/incoming/article9977096.ece/ALTERNATES/w980-default/afp000751141-qhm90iHY9h.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9946e977825ce5d8eed1170c536e6979bddef9ac.jpg?5984af93"}, {"field": "dominantthumbnaildimensions", "value": "300x169"}, {"field": "heading", "value": ["Disse sm\u00e5kameraene banker mobiltelefonen din ned i st\u00f8vlene -adressa.no", "Dropp mobilen", "Den lommevennlige kompakten", "Lyssterke Canon PowerShot S120", "Reisekameraten", "T\u00f8ffingen", "Feinschmeckerkompaktene", "Sm\u00e5 systemkameraer", "R\u00f8verkj\u00f8pet Canon EOS M"]}, {"field": "id", "value": "9946e977825ce5d8eed1170c536e6979bddef9ac"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-company", "value": ["olympus", "canon"]}, {"field": "kw-concept", "value": ["optisk zoom", "full manuell", "full manuell kontroll", "manuell kontroll", "kamera", "ganger optisk", "ganger optisk zoom"]}, {"field": "kw-entity", "value": ["wifi", "sony cybershot rx100", "sony rx100", "canon eos", "panasonic lf1", "tough tg", "canon powershot s120", "panasonic lumix lf1", "egertorget", "olympus tough tg", "powershot s110", "olympus om", "nikon 1", "panasonic lumix tz60", "prisguide", "m. kameraet", "canon powershot g1", "akam", "m. en"]}, {"field": "kw-pageclass", "value": "article"}, {"field": "kw-person", "value": ["mark iii", "mark ii"]}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article9977096.ece/ALTERNATES/w980-default/afp000751141-qhm90iHY9h.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Disse sm\u00e5kameraene banker mobiltelefonen din ned i st\u00f8vlene"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article9977094.ece"}, {"field": "pageclass", "value": ["article"]}, {"field": "publishtime", "value": "2014-08-01T20:46:58.000Z"}, {"field": "recs-articleid", "value": "9977094"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-08-01T20:46:58.000Z"}, {"field": "recs-rawtitle", "value": "Disse sm\u00e5kameraene banker mobiltelefonen din ned i st\u00f8vlene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Et dedikert kamera tar de beste bildene \u2013 uansett."}, {"field": "thumbnail", "value": "http://content-thumbnail.cxpublic.com/content/thumbnail200x150/9946e977825ce5d8eed1170c536e6979bddef9ac.jpg?5984af93"}, {"field": "thumbnailfullheightdimensions", "value": "200x2311"}, {"field": "timestamp", "value": "2017-08-04T17:32:03.000Z"}, {"field": "title", "value": "Disse sm\u00e5kameraene banker mobiltelefonen din ned i st\u00f8vlene"}, {"field": "url", "value": "http://www.adressa.no/forbruker/digital/article9977094.ece"}, {"field": "urlhash", "value": "9946e977825ce5d8eed1170c536e6979bddef9ac"}], "score": 0.5404927, "siteId": "9222270286501375973", "id": "9946e977825ce5d8eed1170c536e6979bddef9ac"}

