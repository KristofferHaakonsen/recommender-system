{"fields": [{"field": "modifiedtime", "type": "time", "value": "2012-04-18T15:27:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "THORALF BERG", "F\u00f8rsteamanuensis ved Avdeling for l\u00e6rer- og", "tolkeutdanning, H\u00f8gskolen i", "S\u00f8r-Tr\u00f8ndelag. Som ansatt p\u00e5 Det norske Theater i Bergen fra 1851 til 1857 iscenesatte Ibsen egne og andres stykker og befant seg ofte p\u00e5 scenen. Da han var teatersjef p\u00e5 Kristiania Norske Theater fra 1857 til 1862 var han ofte p\u00e5 selve scenen. Fra 1863 virket han som kunstnerisk konsulent p\u00e5 Christiania Theater og befant seg i ulike sammenhenger p\u00e5 selve scenen. Da Ibsen i 1854 og 1856 var p\u00e5 gjestespill p\u00e5 teatret i Trondheim, \u00abopptr\u00e5dte\u00bb han ogs\u00e5 p\u00e5 teatrets scene.", "Ibsen har alts\u00e5 befunnet seg p\u00e5 scenegulvet til flere teatre. Men foruten scenen til n\u00e5v\u00e6rende Gamle Scene p\u00e5 Tr\u00f8ndelag Teater, er de nevnte scenene borte. Christiania Theater ble revet i forbindelse med etableringen av Nationaltheatret. Det norske Theater ble bombet under andre verdenskrig og revet. Bygningen med Kristiania Norske Theater er ogs\u00e5 borte.", "Men Gamle Scene p\u00e5 Tr\u00f8ndelag Teater best\u00e5r fortsatt med bokstavelig talt sine skr\u00e5 bredder slik den gjorde da Ibsen \u00abopptr\u00e5dte\u00bb der for 150 \u00e5r siden. Dagens Tr\u00f8ndelag Teater rommer alts\u00e5 den eldste scenen som Ibsen har satt sine ben p\u00e5. I et Ibsen-\u00e5r er det verdt \u00e5 v\u00e6re oppmerksom p\u00e5 dette.", "N\u00e5r det gjelder teatre hvor Ibsen-skuespill er oppf\u00f8rt, inntar ogs\u00e5 Gamle Scene en enest\u00e5ende posisjon. Ibsen debuterte som dramatiker p\u00e5 Christiania Theater. Deretter ble hans skuespill oppf\u00f8rt p\u00e5 Det norske Theater. Teatret i Trondheim ble det tredje hvor et av Ibsens stykker ble oppf\u00f8rt. Det skjedde i hans egen regi med Gildet paa Solhoug den 2. april 1856. Forestillingen begeistret publikum mer enn anmelderen. Vel en m\u00e5ned senere anmodet nemlig en innsender i Adresseavisen om \u00aben Gjenopf\u00f8relse af H. Ibsens smukke Stykke\u00bb. Vedkommende ble h\u00f8rt. Gildet paa Solhoug gikk som reprise den 25. mai.", "Initiativet er et signal om den fremtidige Ibsen-interessen blant byens teaterpublikum. I perioder uten og med fast ensemble i teaterbygget har Ibsens stykker fungert som publikumsmagneter. Selv om det aldri foregikk en urpremiere p\u00e5 et av Ibsens stykke p\u00e5 teatret i Trondheim, h\u00f8rte teatrets publikum med blant de f\u00f8rste som fikk oppleve hans stykker. Fru Inger til \u00d8steraad ble vist samme \u00e5r uroppf\u00f8relsen foregikk, og H\u00e6rm\u00e6ndene paa Helgeland \u00e5ret etter urpremieren. Vel en m\u00e5ned etter den norske premieren p\u00e5 Et dukkehjem ble stykket vist i Trondheim, mens Bygmester Solness hadde norgespremiere i Trondheim en m\u00e5ned etter urpremieren i Berlin.", "Bak disse og andre Ibsen-oppsetninger frem til 1911 stod omreisende teaterselskaper. Deres eneste inntektskilde var billettinntektene. Derfor fremf\u00f8rte de stykker som trakk publikum. Og Ibsen gav penger i kassen! S\u00e6rlig etter at han for alvor var etablert som dramatiker. Fra 1870 til 1890 fremf\u00f8rte omreisende teaterselskaper et titalls oppsetninger av hans skuespill p\u00e5 teatret i Trondheim. Fra 1890 til 1910 var antallet om lag femti! Ibsen var blitt en publikumsmagnet.", "I en periode med sp\u00f8rsm\u00e5l om unionsoppl\u00f8sning p\u00e5 agendaen var selvsagt Fru Inger til \u00d8str\u00e5t og H\u00e6rm\u00e6ndene p\u00e5 Helgeland blant de mest popul\u00e6re. Nasjonalt innrettede skuespill styrket \u00f8nsket om norsk selvstendighet og frigj\u00f8ring fra Sverige. Blant samtidsdramaene var Samfundets st\u00f8tter, Et dukkehjem og Gengangere de mest spilte. P\u00e5 denne tiden inntok et bredt borgerlig publikum teatersalen. Det var \u00e5penbart mottakelig for stykker som tematiserte hvordan det borgerlige samfunnet kunne forbedres ved \u00ab\u00e5 sette problemer under debatt\u00bb.", "Fra 1911 til 1927 spilte et fast ensemble i teaterbygningen. Selvsagt figurerte Ibsens navn titt og ofte p\u00e5 plakaten. Av de 16 sesongene det faste teatret eksisterte, var kun fire uten en Ibsen-oppsetning. Til gjengjeld ble to Ibsen-stykker vist i fem av sesongene.", "N\u00e5 var stykker fra Ibsens nasjonale periode n\u00e6rmest utg\u00e5tt p\u00e5 dato. I et fritt Norge med mottoet \u00abEn ny arbeidsdag\u00bb ble repertoaret preget av Ibsen-skuespill med samfunnsproblematikk.", "Etter at Tr\u00f8ndelag Teater startet i 1937, har Ibsen s\u00e5 \u00e5 si v\u00e6rt en gjenganger p\u00e5 repertoaret. I l\u00f8pet av teatrets snart 70-\u00e5rige historie er hans stykker satt opp vel 40 ganger. Bare Nationaltheatret overg\u00e5r dette.", "Mange av teatrets publikummere sitter da ogs\u00e5 med minnerike opplevelser knyttet til nettopp Ibsen-oppsetninger. Fortsatt finnes noen som overvar den meget spesielle oppsetningen av Vildanden i 1942. Teatersjef Gleditsch stod for regien og skulle spille doktor Relling. P\u00e5 premieredagen ble han arrestert og henrettet. To uker senere foregikk premiere, men uten applaus. Slik hedret publikum en motstandsmann.", "En oppsetning av En Folkefiende i 1969 med fokus p\u00e5 milj\u00f8problematikk viste hvor dagsaktuell Ibsen kan gj\u00f8res. I Et dukkehjem p\u00e5 det trange Teaterloftet v\u00e5ren 1983 var publikum plassert som fluer p\u00e5 veggen hos familien Helmer. Resultatet ble en intens n\u00e6rkontakt med Marit \u00d8stbye og Frode Rasmussen som Nora og Torvald.", "Som teatersjef fra 1993 til 1997 s\u00f8rget Terje M\u00e6rli for at Ibsen stod p\u00e5 repertoaret hver sesong. Hans oppsetninger var nyskapende. Uten psykologiserende sjeleboring avsl\u00f8rte M\u00e6rli Ibsens personer som n\u00e6rmest viljemonstre. F\u00f8rst trengt opp i et hj\u00f8rne, kom de med sannheten. Da 1900-tallet gikk mot slutten, gav M\u00e6rlis oppsetninger av Ibsens skuespill nye innfallsvinkler til mesterens verker.", "Etter tusen\u00e5rsskiftet og i nytt teaterbygg fikk publikum oppleve en revolusjonerende tolkning av Peer Gynt i Catrine Telles regi p\u00e5 Hovedscenen h\u00f8sten 2000. Teksten var Ibsens til punkt og prikke. Alt annet var modernisert. Et veikryss utgjorde spilleplassen, og handlingen foregikk de siste ti\u00e5rene med tidsriktig musikk og kostymer. Neppe noen av de over 20 000 publikummere vil glemme denne versjonen.", "Teatret i Trondheim og spesielt Gamle Scene inntar en helt spesiell posisjon n\u00e5r det gjelder Ibsen. Med sitt skr\u00e5 scenegulv er Gamle Scene ikke bare den eldste scenen som Ibsen selv har st\u00e5tt p\u00e5, men ogs\u00e5 det teatret som har den lengste kontinuerlige tradisjonen for oppf\u00f8relser av Ibsens dramatikk. Begge deler er det grunn til \u00e5 fremheve og glede seg over i Ibsen-\u00e5ret 2006.", "thoralfb@alt.hist.no"]}, {"field": "category0", "value": "import"}, {"field": "contenthash", "value": "0e350d7145801f3bd2590f17c66b9f665250ba1636926b82a2683f8842c48a4f"}, {"field": "createtime", "value": "2017-01-26T16:42:19.000Z"}, {"field": "description", "value": "I \u00e5r markeres Henrik Ibsen p\u00e5 teatre over hele verden. Men hva med Ibsen-tradisjonen p\u00e5 teatret i Trondheim? Svaret er det grunn til \u00e5 v\u00e6re stolt over."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca56d8b6cb784dec6d9e57fcb874fd82d120075d.jpg?58fb3303"}, {"field": "dominantthumbnaildimensions", "value": "256x256"}, {"field": "heading", "value": "Ibsen-tradisjonen i Trondheim -adressa.no"}, {"field": "id", "value": "ca56d8b6cb784dec6d9e57fcb874fd82d120075d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "import"}, {"field": "kw-classification", "value": "arts-and-entertainment"}, {"field": "kw-concept", "value": ["publikum", "fast ensemble", "stykke", "selve scenen", "trondheim", "eldste scenen", "teatrets publikum", "omreisende teaterselskaper", "teater", "scene"]}, {"field": "kw-entity", "value": ["fru inger", "en folkefiende", "vildanden", "m\u00e6rli ibsens", "relling", "solhoug", "helgeland", "helmer", "h\u00f8gskolen", "nora og torvald", "stykke", "gamle scene", "teaterloftet", "theater", "ibsen", "h. ibsens", "tr\u00f8ndelag teater", "marit \u00f8stbye og frode rasmussen", "catrine telles", "\u00f8str\u00e5t og h\u00e6rm\u00e6ndene", "hovedscenen", "m\u00e6rlis", "gengangere", "samfundets", "nationaltheatret", "peer gynt", "gjenopf\u00f8relse", "kristiania norske theater", "h\u00e6rm\u00e6ndene", "gildet", "gleditsch", "\u00f8steraad", "avdeling", "adresseavisen", "bygmester solness", "christiania theater"]}, {"field": "kw-location", "value": ["sverige", "trondheim", "norge", "berlin", "bergen"]}, {"field": "kw-pageclass", "value": "article"}, {"field": "kw-person", "value": ["terje m\u00e6rli", "marit \u00f8stbye", "henrik ibsen", "frode rasmussen"]}, {"field": "kw-taxonomy", "value": "import"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ibsen-tradisjonen i Trondheim"}, {"field": "og-type", "value": "article"}, {"field": "og-url", "value": "http://www.adressa.no/import/article626126.ece"}, {"field": "pageclass", "value": ["article"]}, {"field": "publishtime", "value": "2006-02-28T22:23:01.000Z"}, {"field": "recs-articleid", "value": "2046710"}, {"field": "recs-category-type", "value": "taxonomy"}, {"field": "recs-category0", "value": "taxonomy|import"}, {"field": "recs-publishtime", "value": "2006-02-28T22:23:01.000Z"}, {"field": "recs-rawtitle", "value": "Ibsen-tradisjonen i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "import"}, {"field": "teaser", "value": "I \u00e5r markeres Henrik Ibsen p\u00e5 teatre over hele verden. Men hva med Ibsen-tradisjonen p\u00e5 teatret i Trondheim? Svaret er det grunn til \u00e5 v\u00e6re stolt over."}, {"field": "thumbnail", "value": "http://content-thumbnail.cxpublic.com/content/thumbnail200x150/ca56d8b6cb784dec6d9e57fcb874fd82d120075d.jpg?58fb3303"}, {"field": "thumbnailfullheightdimensions", "value": "200x1361"}, {"field": "timestamp", "value": "2017-04-22T10:40:03.000Z"}, {"field": "title", "value": "Ibsen-tradisjonen i Trondheim"}, {"field": "url", "value": "http://www.adressa.no/import/article626126.ece"}, {"field": "urlhash", "value": "ca56d8b6cb784dec6d9e57fcb874fd82d120075d"}], "score": 0.77535164, "siteId": "9222270286501375973", "id": "ca56d8b6cb784dec6d9e57fcb874fd82d120075d"}

