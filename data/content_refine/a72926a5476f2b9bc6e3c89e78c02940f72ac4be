{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Tips og triks"}, {"field": "author", "value": "per kristian bj\u00f8rkeng"}, {"field": "body", "value": ["Saken oppdateres.", "Etter et ti\u00e5r med stadig flere digitale bilder har det samlet seg et uoversiktlig kaos av harddisker, gamle PC-er, minnekort og utdaterte kameraer i skuffene hjemme. Men har du egentlig bildene dine n\u00e5r de er s\u00e5 vanskelig tilgjengelige at du aldri ser p\u00e5 dem?", "Hva om det fantes en mulighet til \u00e5 lagre absolutt alle bilder du har tatt, der hvert familiemedlem f\u00e5r sitt eget album, hvor du stadig blir oppfordret til \u00e5 kikke p\u00e5 minnene dine p\u00e5 nye m\u00e5ter, der du kan s\u00f8ke deg fram til et bilde du husker ikke bare p\u00e5 dato og sted, men ogs\u00e5 etter hva det er bilde av?", "Og som attp\u00e5til s\u00f8rger for at mobilen og PC-en din aldri mer g\u00e5r full, s\u00e5nn at du helt kan slutte \u00e5 tenke p\u00e5 \u00e5 flytte biblioteket ut p\u00e5 diverse harddisker og ta backup av dem?", "Den tjenesten finnes, og jeg har n\u00e5 alle minner fra de siste 12 \u00e5rene liggende der. Det er ikke s\u00e5 rart at Google forrige uke kunngjorde at selskapet har f\u00e5tt hele 200 millioner kunder til Google Photos siden lanseringen for et \u00e5r siden.", "Er du interessert i de aller nyeste teknologiene?", "Til tross for at familien min har 30.000 bilder og videoer, er tjenesten gratis. Du betaler med \u00e5 utsette deg for mer m\u00e5lrettet reklame fra Google. Vil du ikke at Google skal f\u00e5 tjene penger p\u00e5 sin kunnskap om deg, kan du satse p\u00e5 Apple i stedet. Deres tilbud har ogs\u00e5 sine positive sider.", "Begge to har l\u00f8st problemet med at mobilen g\u00e5r full ved \u00e5 automatisk slette originalene du har lokalt lagret og erstatte dem med mye, mye mindre versjoner p\u00e5 mobilen. N\u00e5r du en sjelden gang trenger en original, kan du kjapt f\u00e5 tak i den fra nettskyen (unntaket er videoer, som fortsatt krever en god nettlinje om du vil se dem umiddelbart, men i dag fungerer mobilnettet oftest godt nok.)", "Apple har ogs\u00e5 l\u00f8st dette i sine nyeste utgaver av operativsystemet for Mac, slik at heller ikke Macen g\u00e5r full. V\u00e6r oppmerksom p\u00e5 at dette ikke er skrudd p\u00e5 som standard, slik at mange fortsatt tror at enheten er p\u00e5 grensen til \u00e5 knele. Se her hvordan du skrur p\u00e5 funksjonen p\u00e5 en Iphone:", "P\u00e5 overflaten virker Googles tjeneste likevel uovertruffen. Selskapet tilbyr seg simpelthen \u00e5 lagre alle bilder og alle videoer fra hele livet ditt \u2013 gratis. Jeg tok dem p\u00e5 ordet.", "Tjenesten fungerer egentlig best p\u00e5 mobil og er helt uavhengig av PC. Men for \u00e5 f\u00e5 opp alle de gamle bibliotekene og bildene dine, er en PC greiest. F\u00f8rst lastet jeg ned et lite program for opplasting.", "S\u00e5 koblet jeg til alt jeg hadde av gamle disker og PC-er, og overlot systemene til seg selv. Jeg satte ogs\u00e5 mobilen til \u00e5 laste opp sine bilder ved \u00e5 installere appen Google Foto (virker b\u00e5de p\u00e5 Android og Apples Ios). Det kom totalt 5\u20136 feilmeldinger innimellom. Anslagsvis en promille av bildene lot seg ikke kopiere, av ukjente \u00e5rsaker.", "Etter tre dager hadde jeg et s\u00e5 godt som komplett arkiv i skyen \u2013 og mye bedre samvittighet som ansvarlig for familiens minner. Da jeg gikk inn i biblioteket for \u00e5 se p\u00e5 bildene, oppdaget jeg i tillegg en rekke helt fabelaktige metoder for \u00e5 gjenoppleve disse viktige minnene. Det fine er at jeg n\u00e5 har tilgang til alle bildene og filmene mine fra b\u00e5de Iphone, Ipad, PC-er, Mac og Android-enheter.", "Google Foto er delt i tre. I midten av appen (se nederst) finner du Foto, en enkel kronologisk oversikt over alle bilder og filmer. Den er sv\u00e6rt kjapp \u00e5 spole seg fram i, selv om det ikke alltid g\u00e5r fullt s\u00e5 fort som om du har lagret bildene lokalt p\u00e5 en Iphone. Til venstre finner du Assistent, en virkelig nyskapende funksjon som hjelper deg \u00e5 lagre minner ved hjelp av kunstig intelligens.", "Etter en tur med barna kan du p\u00e5 noen sekunder (ja, faktisk) redigere sammen en film, en animasjon, en kollasj (du har sikkert sett folk legge ut disse p\u00e5 Facebook) eller et album. Disse kan du lagre og senere gjenoppleve. Gjenopplevelsen gj\u00f8r du til h\u00f8yre i appen , under hovedfunksjonen Album. Her er ogs\u00e5 bildene sortert kronologisk, men etter sm\u00e5 album som delvis automatisk f\u00e5r navn: Helgetur til Jotunheimen, Vinterferie i London etc.", "Betaler du for mye?", "En virkelig banebrytende funksjon, er at Google Foto selv foresl\u00e5r og bygger opp albumene, og ogs\u00e5 redigerer video automatisk. Kona var p\u00e5 nippet til \u00e5 begynne \u00e5 gr\u00e5te av glede over det hun trodde var min m\u00f8ysommelige innsats med \u00e5 sette sammen en snutt av 20 klipp fra en hyttetur med ungene for noen \u00e5r tilbake.", "Men fordelene stopper ikke der. Det aller mest fascinerende er automatisk sortering av ansikter. Dette er en funksjon som Apple har hatt lenge i sitt Iphoto, forgjengeren til Apple Bilder. Problemet er kvaliteten.Mens Apple m\u00f8ysommelig m\u00e5 trenes opp p\u00e5 hvert ansikt av deg, og siden stadig bommer, er Google Foto s\u00e5 ekstremt n\u00f8yaktig at det nesten er skummelt \u2013 og det helt uten trening. Den har ingen problemer med \u00e5 gjenkjenne at en 6-\u00e5ring og en baby er samme person. Ikke mange mennesker er i stand til det samme.", "Teknologien kan i teorien benyttes til \u00e5 totalkartlegge oss (men det er du selv som setter navn p\u00e5 ansiktene, og navnet er ikke koblet til en ekte identitet). Derfor er funksjonen ikke tilgjengelig i det personvernfokuserte Norge og i EU.", "Fortvil ikke. For \u00e5 aktivisere den, f\u00f8lger du en enkel oppskrift en gang for alle (det tar bare et par minutter). Det du ogs\u00e5 m\u00e5 vite, er at du samtidig gj\u00f8r det lettere for Google \u00e5 vite mer om deg, og \u00e5 selge anonymiserte opplysninger om dine interesser videre. Det finnes ingen helt gratis lunsj, alts\u00e5.", "Til denne testen har jeg ogs\u00e5 g\u00e5tt grundig gjennom Apple Bilder, som de fleste Iphone-brukere kjenner som Icloud. Den best\u00e5r ogs\u00e5 av en desktopversjon for Mac, og et verkt\u00f8y som gj\u00f8r det mulig ogs\u00e5 for PC-brukere \u00e5 laste opp alle sine bilder.", "Mac-produsenten Apple tillater n\u00e5 alts\u00e5 at du ikke lenger har alt lagret hos deg lokalt. Det vil nok f\u00f8re til at det g\u00e5r lengre mellom hver gang folk kj\u00f8per seg en ny Mac, fordi den ikke lenger g\u00e5r full. Tjenesten er likevel ganske annerledes enn Google Foto:", "Bedre kartfunksjon enn Google Foto. Bare ved \u00e5 klikke/trykke p\u00e5 stedsnavnet i albumet, f\u00e5r du opp et kart som lett lar deg vise bildene fra akkurat det stedet du er ute etter.", "I desktopversjonen er det langt mer avanserte redigeringsmuligheter for foto enn i Google Foto.", "Lagrer originalversjoner uansett hvor h\u00f8y kvaliteten er.", "Uovertruffen brukervennlighet og h\u00f8y kvalitet hvis du vil lage papiralbum/b\u00f8ker av prosjektene dine.", "Tett integrasjon mot kameraet p\u00e5 Iphone gj\u00f8r det litt lettere \u00e5 bruke Apple som ditt store arkiv, dersom du bruker Apples telefoner.", "Lagring hos Apple koster. Det finnes i praksis ingen gratismulighet for den som \u00f8nsker \u00e5 la Apple ta seg av hele livets minner. Heldigvis har Apple n\u00e5 lagt seg p\u00e5 en slags standard i bransjen: 99 kroner m\u00e5neden for 1000 gigabyte. Mange vil nok f\u00e5 plass til alle bilder p\u00e5 200 gigabyte (29,\u2014 i m\u00e5neden).", "Mulighetene for automatisk sortering etter ansikt er langt, langt d\u00e5rligere enn hos Google. Heller ikke sortering etter aktivitet eller ting (s\u00f8k p\u00e5 ball, wedding eller sunset, s\u00e5 kommer faktisk Google stadig opp med relevante treff) fungerer s\u00e6rlig godt.", "Henvender seg ikke aktivt til deg for \u00e5 foresl\u00e5 ferdig redigerte filmer og animasjoner.", "Det er ogs\u00e5 flere ulemper med Google. Det viktigste er at Google ikke lagrer alt i originalformat. Bilder som skal lagres gratis g\u00e5r bare opp til 16 megapiksler. St\u00f8rre bilder blir komprimert ned litt.", "Videoer med mer enn full HD og 30 bilder i sekundet blir ogs\u00e5 komprimert litt. Men hvis bildene er gode nok til at de kan trykkes i A-magasinet og filmene kan vises p\u00e5 NRKs HD-sendinger, er de kanskje gode nok for deg ogs\u00e5?", "Det holder i hvert fall for meg. Jeg har uansett ingen 4K-skjerm \u00e5 vise 4K-videoene fra mobilen p\u00e5. Tanken p\u00e5 at jeg ikke lenger trenger \u00e5 tenke p\u00e5 at det finnes noen som helst grenser for hvor mye materiale jeg kan lagre, er simpelthen viktigere enn ekstrem bildekvalitet.", "For de ivrigste entusiastene holder det nok ikke, men jeg tror det er bra nok for de fleste. For den som absolutt vil ha full kvalitet, kan du betale for \u00e5 f\u00e5 lagret de aller r\u00e5este originalene, ogs\u00e5 hos Google. Om du vil ha bedre redigeringsmuligheter enn Google Foto tilbyr, er dette enkelt via eksterne apper, som den ekstremt kjappe (og Google-eide) Snapseed.", "Det fine er at du egentlig ikke m\u00e5 velge mellom Apple og Google. Vil du betale for \u00e5 ha originalene hos Apple, kan du bare installere appen Google Foto og f\u00e5 alle fordelene fra Googles Assistent likevel. Den laster automatisk opp bildene s\u00e5 snart du \u00e5pner appen.", "Har du lagret bildene dine to steder, er du jo enda sikrere p\u00e5 at ingenting kan g\u00e5 galt. Legg bare merke til at mobilen din kommer til \u00e5 bruke ekstra mye batteri i den perioden laster opp hele biblioteket sitt.", "Google har gjort noe lignende f\u00f8r, da selskapet med Gmail endelig ga oss gratis plass p\u00e5 epostkontoen uten at vi trengte bekymre oss for at postboksen rant over. Ogs\u00e5 Google Foto er gratis.", "Ogs\u00e5 denne gang er ogs\u00e5 funksjonaliteten i verdensklasse. Slik klarer kjempen fra Mountain View igjen \u00e5 tilby oss noe vi ikke klarer \u00e5 si nei til. For meg er i hvert fall resultatet litt mindre d\u00e5rlig samvittighet for den usikre skjebnen til familiens minner. Det er gull verdt.", "Er du interessert i teknologiske l\u00f8sninger? Se n\u00e6rmere p\u00e5 flere av l\u00f8sningene Google har planlagt til hverdagen din her, og se ogs\u00e5 hvordan Apple og Google kniver om \u00e5 lage de beste l\u00f8sningene:", "Teknologimagasinet: Hvem er s\u00e5 selfiek\u00e5te at de legger 5000 kroner p\u00e5 bordet for denne?", "Om du bare har nok USB-porter til harddiskene du vil laste opp, kan du laste opp alle bilder du har p\u00e5 en gang.", "Installer en av desktop-appene, entenGoogle Fotoeller Apple Bilder (ferdig installert p\u00e5 nyere Macer, finnesogs\u00e5 p\u00e5 PC).", "N\u00e5r du har koblet til alle diskene og minnekortene, dirigerer du programmet til de mappene der bildene dine ligger (det holder \u00e5 vise til den \u00f8verste mappen).", "Plugg i str\u00f8m og pass p\u00e5 at maskinen din ikke g\u00e5r i dvale, da stopper det opp.", "P\u00e5 Mac hindrer du dvale ved \u00e5 justere Str\u00f8msparing.", "P\u00e5 Windows hindrer du dvale i Str\u00f8malternativer (Trykk p\u00e5 Windows-knappen og skriv Str\u00f8malternativer).", "Hvis du f\u00e5r feilmeldinger fra Google Foto neste gang du sjekker maskinen, trykker du bare p\u00e5 \u00abPr\u00f8v igjen\u00bb, s\u00e5 g\u00e5r det oftest bra.", "Har du et sv\u00e6rt bibliotek, er det smartere \u00e5 gj\u00f8re dette via en PC/Mac enn via mobilen.", "Apple og Iphone har lenge hatt en stor fordel ved at du enkelt kan sende videoer p\u00e5 inntil ca. 45 sekunder p\u00e5 epost. Telefonen tar seg av komprimeringen og ber deg klippe kjapt om den er for lang.", "Google Foto gj\u00f8r det enda enklere ved \u00e5 basere seg p\u00e5 en link.", "Dukansende en originalversjon av en video gjennom Google ogs\u00e5, men det er mye lettere \u00e5 sende linken. Da kan du sende en s\u00e5 lang video du vil.", "Mottakeren kan velge \u00e5 se hele videoen i en litt komprimert utgave p\u00e5 mobilen, eller laste ned originalversjonen.", "Du kan ogs\u00e5 bruke teknikken til \u00e5 lage delte album med andre, og du er ikke avhengig av at de andre er medlem av Icloud.", "For Iphone-brukere er ulempen med dette opplegget at originalen m\u00e5 lastes opp til Google f\u00f8rst.", "Dette kan ta tid og koste datatrafikk, og mange vil nok velge \u00e5 laste opp f\u00f8rst n\u00e5r de kommer til tr\u00e5dl\u00f8st nett (det g\u00e5r automatisk)."]}, {"field": "category0", "value": "digital"}, {"field": "contenthash", "value": "c8d0b5c840299e96efedddf5ddc89396b34ac89e972134b653ed105485912568"}, {"field": "createtime", "value": "2016-12-26T12:29:14.000Z"}, {"field": "description", "value": "Er det bare rot i foto-arkivene dine? F\u00e5 nordmenn har f\u00e5tt det med seg, men b\u00e5de Apple og Google tilbyr n\u00e5 l\u00f8sninger p\u00e5 hodepinen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a72926a5476f2b9bc6e3c89e78c02940f72ac4be.jpg?589627f6"}, {"field": "dominantthumbnaildimensions", "value": "256x256"}, {"field": "heading", "value": ["Google Foto er redningen for foto-kaoset ditt -adressa.no", "Helt gratis og uendelig plass", "Slik er Google Foto", "Delt i tre tydelige deler", "Kunstig intelligens", "Apple Bilder fungerer ogs\u00e5 greit", "Positivt", "Negativt", "Google vinner"]}, {"field": "id", "value": "a72926a5476f2b9bc6e3c89e78c02940f72ac4be"}, {"field": "keyword", "value": "Tips og triks"}, {"field": "keywords", "value": "Tips og triks"}, {"field": "kw-category", "value": "digital"}, {"field": "kw-company", "value": ["apple", "google", "facebook"]}, {"field": "kw-concept", "value": ["foto", "bilder", "bildene dine"]}, {"field": "kw-entity", "value": ["gmail", "apple bilder", "apple og google", "google foto", "str\u00f8msparing", "apple og iphone", "mac", "macer", "mac og android", "macen", "a-magasinet", "iphoto", "apples ios", "album", "c. men", "android og apples ios", "jotunheimen", "googles assistent", "iphone", "vinterferie", "foto", "pr\u00f8v", "google photos", "ipad", "fotoeller apple bilder", "icloud"]}, {"field": "kw-location", "value": ["norge", "mountain view", "london"]}, {"field": "kw-pageclass", "value": "article"}, {"field": "kw-taxonomy", "value": "digital"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Google Foto er redningen for foto-kaoset ditt"}, {"field": "og-type", "value": "article"}, {"field": "og-url", "value": "http://www.adressa.no/digital/Google-Foto-er-redningen-for-foto-kaoset-ditt-8524b.html"}, {"field": "pageclass", "value": null}, {"field": "publishtime", "value": "2016-05-31T17:00:00.000Z"}, {"field": "recs-articleid", "value": "8524"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2016-05-31T17:00:00.000Z"}, {"field": "recs-rawtitle", "value": "Google Foto er redningen for foto-kaoset ditt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Er det bare rot i foto-arkivene dine? F\u00e5 nordmenn har f\u00e5tt det med seg, men b\u00e5de Apple og Google tilbyr n\u00e5 l\u00f8sninger p\u00e5 hodepinen."}, {"field": "thumbnail", "value": "http://content-thumbnail.cxpublic.com/content/thumbnail200x150/a72926a5476f2b9bc6e3c89e78c02940f72ac4be.jpg?589627f6"}, {"field": "thumbnailfullheightdimensions", "value": "200x2389"}, {"field": "timestamp", "value": "2017-02-04T19:13:58.000Z"}, {"field": "title", "value": "Google Foto er redningen for foto-kaoset ditt"}, {"field": "url", "value": "http://www.adressa.no/digital/Google-Foto-er-redningen-for-foto-kaoset-ditt-8524b.html"}, {"field": "urlhash", "value": "a72926a5476f2b9bc6e3c89e78c02940f72ac4be"}], "score": 0.65364695, "siteId": "9222270286501375973", "id": "a72926a5476f2b9bc6e3c89e78c02940f72ac4be"}

