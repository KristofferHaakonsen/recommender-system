{"fields": [{"field": "modifiedtime", "type": "time", "value": "2012-04-10T18:50:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jon bran\u00e6s kanalsjef nrk p1"}, {"field": "body", "value": ["Saken oppdateres.", "Pinsen: 40000 mennesker er p\u00e5 Norwegian Wood i Oslo. I NRK P1s telt i Frognerbadet s\u00f8ker mange ly for regnet, treffer P.I.L.S.-profilene og deltar i Popquiz. Samtidig sendes levende musikk, direkte og i opptak.", "22. juni: I Reiseradioen forteller \u00c5ge Aleksandersen om hvorfor han s\u00e5 p\u00e5 Hurtigruten p\u00e5 TV, og om stedene langs kysten han har spilt p\u00e5. Han spiller Vidar Sandbecks \u00abMenuett i mai\u00bb p\u00e5 direkten.", "22. juni: Rosenborg \u2013 Lillestr\u00f8m g\u00e5r til straffespark-konkurranse, og Dagsnytt flyttes p\u00e5 f\u00e5 minutters varsel. Etter at Fredrik Winsnes selv har fortalt Radiosporten om seiersm\u00e5let, fortsetter programmet som oppsatt.", "23. juni: Et vogntog brenner i Oslofjordtunnelen. Dagsnytt og Her og N\u00e5 oppdaterer f\u00f8rst, s\u00e5 er to distriktskontorer p\u00e5 plass fra tunnelinngangen og fra studio. Samtidig f\u00f8lger NRK Trafikk bilister og kollektivtrafikk gjennom k\u00f8ene brannen skaper.", "NRK P1 er alt dette . Vi er tradisjonen fra 50-\u00e5ras Store Studio, vi er nyheter og hverdag fra der du bor, vi er andakt og pop, og vi har arvet humoren fra 90-\u00e5ras P3. Vi er Norges st\u00f8rste nyhetskanal med flere lyttere enn noen andre har seere, lesere eller brukere. Vi er norske artisters utstillingsvindu, de f\u00f8rste som spiller talenter fra hele landet. Endringene vi st\u00e5r foran rokker ikke ved noe av dette.", "Der du er . Innhold og form er ikke det samme. N\u00e5r NRK har bestemt hva slags form P1 skal ha fra 2012 er det ikke innholdet som har v\u00e6rt tema. Stoff og satsinger skal v\u00e6re de samme. NRK P1 skal fortsatt v\u00e6re den viktigste arenaen for lokale og nasjonale nyheter, underholdning, sport og musikk. Men vi utfordres mer og mer p\u00e5 m\u00e5ten innholdet presenteres p\u00e5.", "Vi gj\u00f8r to hovedgrep. Det ene er f\u00e6rre programskifter; \u00e5 gj\u00f8re NRK P1 til en enda mer helhetlig kanal. Vi vet at radiolyttere i alle land identifiserer seg mer med kanalen enn med en rekke programmer etter hverandre. Det andre er \u00e5 prioritere enda h\u00f8yere det lokale oppdraget som NRK P1 er alene om \u00e5 l\u00f8se i Norge.", "Distriktskontorene er ryggraden i P1. Ingen kan som oss tilby nyheter og felles opplevelser fra der folk bor. Godt over \u00e9n million nordmenn lytter hver dag p\u00e5 sendinger fra nesten 20 forskjellige steder i hele Norge. Det er ikke bare et oppdrag, men en suksess.", "Neste \u00e5r gir vi distriktskontorene sendetid som passer enda bedre til dem. Vi sl\u00e5r ogs\u00e5 fast at NRK m\u00e5 satse enda mer p\u00e5 apparatet rundt for \u00e5 gj\u00f8re sendeflatene bedre. Alle programmene i NRK P1 utvikler seg. Men enn\u00e5 er sendeskjemaet nesten som det var f\u00f8r internett. Siste store endring p\u00e5 hverdagene var da \u00abNotabene\u00bb, \u00abMiddagsstunden\u00bb og \u00abTretti gr\u00f8nne\u00bb ble sl\u00e5tt sammen til \u00abNorgesglasset\u00bb. 17 \u00e5r senere skal dette vellykkede hverdagsmagasinet fortsette med ny sendetid.", "\u00abHer og n\u00e5\u00bb har v\u00e6rt en suksess for NRK P1, som for gamle P2, med og uten musikk i snart 30 \u00e5r. Fra 2012 blir det utviklet videre. M\u00e5let er en viktig og aktuell sending som treffer ogs\u00e5 de som lett velger bort nyheter. Den tradisjonelle presentasjonen fortsetter trygt i NRK P2.", "Nyheter i flere kanaler . I P1 og P2 blir nyheter fremdeles presentert ganske likt, enten i bulletenger eller i rent verbale nyhetsmagasiner. Unntaket er \u00abUkeslutt\u00bb, ogs\u00e5 d\u00e9t med en flere ti\u00e5r lang historie. Vi erkjenner at NRK m\u00e5 ha flere typer nyhetssendinger i radio. NRK P3 har korte bulletenger kledd i ungdomskanalens eget lydbilde. De kommer n\u00e5r l\u00e5ten er ferdig, ikke alltid presis p\u00e5 timen. De er korte, men seri\u00f8se, og treffer lyttere i ten\u00e5ra og 20-\u00e5ra.", "Andre kringkastere har ogs\u00e5 nyhets- og aktualitetsflater i markedsledende kanaler. BBC Radio 2 lar Jeremy Vine diskutere nyhetsbildet med britiske beslutningstakere, eksperter og lyttere to timer midt p\u00e5 dagen. I Sveriges Radio P4 presenterer Lotta Brom\u00e9 reportasjer og nyheter hver dag, ogs\u00e5 det i to timer. Danmarks Radio har gitt distriktskontorene ansvar for alle lokale og nasjonale nyhetsflater i sitt P4. Det alle disse har til felles med \u00abUkeslutt\u00bb og snart \u00abHer og N\u00e5\u00bb er at de ogs\u00e5 spiller musikk. Likevel er det ingen som peker p\u00e5 dem som d\u00e5rlig allmennkringkasting.", "I samfunnet v\u00e5rt er det nyheter over alt. I v\u00e5r kunne jeg likevel lese i Aftenposten at tre av fire voksne nordmenn ikke vet hva \u00abhandlingsregelen\u00bb er. I fjor meldte ABC Nyheter at Forsvaret senket kunnskapskravet til s\u00f8kere til befalsskolene. P\u00e5 H\u00f8yres siste landsm\u00f8te var t\u00f8ffere krav til l\u00e6rer- og sykepleierutdanning p\u00e5 dagsorden. Selv har jeg m\u00f8tt jobbs\u00f8kere i NRK som ikke visste hvilke partier som satt i regjering. Hvor mange er i denne s\u00e5kalte informasjonsskyggen? Hvem skal ta dem p\u00e5 alvor om ikke NRK? Og hvis nyhetene i radioen ikke n\u00e5r ut til alle, hvem sl\u00e5r det tilbake p\u00e5 om ikke P1, med en markedsandel p\u00e5 over 50 prosent?", "Publikum bestemmer . NRK P1 og P2 skal v\u00e6re tydelige alternativer for voksne. Uten at de utfyller hverandre, gir ikke NRK Radio full valuta for lisensen. Av de to skal P1 i st\u00f8rst grad s\u00f8ke en form som lytterne kan og vil ta til seg. NRK beskyldes mange steder for \u00e5 la lytter-, seer- og klikktall styre tilbudet. Men i P1 arbeider vi f\u00f8rst og fremst med \u00e5 finne ut n\u00e5r publikum \u00f8nsker seg hva av radioen sin. I stedet for \u00e5 finlese statistikker for \u00e5 avdekke innhold \u00abfolk vil ha\u00bb, og blindt fase ut det \u00abfolk ikke vil ha\u00bb, st\u00e5r vi fast p\u00e5 NRKs samfunnsoppdrag.", "Det er ikke gitt at NRK P1 forblir Norges st\u00f8rste, like lite som at Rosenborg eller Marit Bj\u00f8rgen vinner hvert \u00e5r. Konkurransen om oppmerksomheten er hard. Derfor er det ikke lenger NRK som bestemmer hva lytterne \u00f8nsker \u00e5 h\u00f8re, men lytterne selv."]}, {"field": "category0", "value": "meninger"}, {"field": "contenthash", "value": "00b28e8ab895b567bfb4d719fd92fffa1a8b40b403ba7f1f26de7f17d80a0239"}, {"field": "createtime", "value": "2017-05-14T15:53:32.000Z"}, {"field": "description", "value": "Vi gj\u00f8r to hovedgrep i NRK P1. Det ene er \u00e5 gj\u00f8re kanalen enda mer helhetlig. Det andre er \u00e5 prioritere enda h\u00f8yere det lokale oppdraget."}, {"field": "dominantimage", "value": "http://www.adressa.no/incoming/article1398009.ece5/ALTERNATES/w980-default/kronikknett%20080711"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28ea89e7db6db4ba302b2c8c2eafd4679d9971c7.jpg?59187d7c"}, {"field": "dominantthumbnaildimensions", "value": "300x169"}, {"field": "heading", "value": "NRK P1 i en ny form -adressa.no"}, {"field": "id", "value": "28ea89e7db6db4ba302b2c8c2eafd4679d9971c7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-company", "value": "hurtigruten"}, {"field": "kw-concept", "value": ["lytter", "kanal", "lokale oppdraget", "prioritere enda h\u00f8yere", "nyhets", "prioritere enda", "enda h\u00f8yere", "radio"]}, {"field": "kw-entity", "value": ["h\u00f8yres", "store studio", "aftenposten", "menuett", "her og n\u00e5", "notabene", "trafikk", "popquiz", "radiosporten", "ukeslutt", "nyheter", "p.i.l.s.", "dagsnytt", "tretti", "frognerbadet", "radio", "middagsstunden", "radio 2", "sveriges radio p4", "reiseradioen", "forsvaret", "oslofjordtunnelen", "norgesglasset", "rosenborg"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["vidar sandbecks", "\u00e5ge aleksandersen", "jeremy vine", "lotta brom\u00e9", "fredrik winsnes", "norwegian wood", "marit bj\u00f8rgen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1398009.ece5/ALTERNATES/w980-default/kronikknett%20080711"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "NRK P1 i en ny form"}, {"field": "og-type", "value": "article"}, {"field": "og-url", "value": "http://www.adressa.no/meninger/article1658481.ece"}, {"field": "pageclass", "value": ["article"]}, {"field": "publishtime", "value": "2011-07-08T08:16:22.000Z"}, {"field": "recs-articleid", "value": "991421"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-07-08T08:16:22.000Z"}, {"field": "recs-rawtitle", "value": "NRK P1 i en ny form -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Vi gj\u00f8r to hovedgrep i NRK P1. Det ene er \u00e5 gj\u00f8re kanalen enda mer helhetlig. Det andre er \u00e5 prioritere enda h\u00f8yere det lokale oppdraget."}, {"field": "thumbnail", "value": "http://content-thumbnail.cxpublic.com/content/thumbnail200x150/28ea89e7db6db4ba302b2c8c2eafd4679d9971c7.jpg?59187d7c"}, {"field": "thumbnailfullheightdimensions", "value": "200x1411"}, {"field": "timestamp", "value": "2017-05-14T15:53:32.000Z"}, {"field": "title", "value": "NRK P1 i en ny form"}, {"field": "url", "value": "http://www.adressa.no/meninger/article1658481.ece"}, {"field": "urlhash", "value": "28ea89e7db6db4ba302b2c8c2eafd4679d9971c7"}], "score": 1.0068173, "siteId": "9222270286501375973", "id": "28ea89e7db6db4ba302b2c8c2eafd4679d9971c7"}

