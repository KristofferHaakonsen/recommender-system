{"fields": [{"field": "modifiedtime", "type": "time", "value": "2015-07-14T08:44:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Adresseavisen skrev f\u00f8r helgen at det aldri er blitt solgt s\u00e5 mange b\u00f8ker i Norge som n\u00e5, og at de aller fleste kj\u00f8per b\u00f8kene sine i bokhandel.", "Samtidig f\u00e5r bokhandlerne kritikk for at forretningene blir mer og mer kommersialisert. Hvilke b\u00f8ker som skal vises fram i store bunker ved inngangen til bokhandlene omkring i landet, blir bestemt p\u00e5 de store bokhandelkjedenes hovedkontorer i Oslo. Hver kjede har egne bokr\u00e5d som velger ut bestselgerne.", "\u2013 Utgangspunktet for denne diskusjonen m\u00e5 v\u00e6re at alle som driver forretning, m\u00e5 tjene penger. Det gjelder ogs\u00e5 i bokbransjen. Men jeg er enig i at bokhandlene er blitt mer kommersielle de siste \u00e5rene. Det samme gjelder ogs\u00e5 forlagene og forfatterne. Hele bransjen er blitt mer kommersiell. \u00ab50 Shades of Grey\u00bb ble for eksempel utgitt av store og anerkjente Gyldendal, sier Sverre M. Nyr\u00f8nning, som driver enmannsforlaget Communicatio i Trondheim.", "Enkelte av hans kolleger tar enda hardere i. Christer Falck, som driver Falck Forlag, er en av dem.", "\u2013Bokhandlerne betyr som regel d\u00f8den for oss som driver sm\u00e5tt. Det er s\u00e5 mange bra forfattere som blir usynliggjort av nok ei ny Jo Nesb\u00f8-bok. Jeg m\u00e5 g\u00e5 med spypose hver gang jeg g\u00e5r inn i en bokhandel, sa Falck til Aftenposten mandag.", "\u2013Kritikken om at bokhandlerne bare er opptatt av bestselgere og gjemmer de smalere titlene, har noe for seg. Men de s\u00e5kalt smale b\u00f8kene finnes tross alt i bokhandelen, i hvert fall hvis de er omfattet av Kulturr\u00e5dets innkj\u00f8psordning. Slike b\u00f8ker st\u00e5r i hyllene, men ofte bare i ett eksemplar, og de kan v\u00e6re vanskelige \u00e5 finne, sier Nyr\u00f8nning.", "Han mener denne utviklingen har sammenheng med at Norge er et lite land.", "\u2013I st\u00f8rre kulturnasjoner har man flere bokmarkeder. Her er vi s\u00e5 f\u00e5 at vi har bare ett marked. Det f\u00f8rer til at tendensene som gj\u00f8r seg gjeldende p\u00e5 dette markedet blir ekstra sterke. I skj\u00f8nnlitteraturen er det n\u00e5 en trend at forfatterne skriver om sine egne familier. Og kriminteressen er voldsomt stor og dominerende her i landet. Det er lite vi kan gj\u00f8re med det, mener han.", "\u2013Er det ogs\u00e5 et problem at kjedenes hovedkontor bestemmer hvilke b\u00f8ker som skal selges omkring i landet?", "\u2013Det er en relevant problemstilling. En bokhandler fra et mindre sted sa til meg at de er forpliktet til \u00e5 vise fram titler de vet ikke vil selge. P\u00e5 mange mindre steder er det lokallitteraturen som selger best. Men den er det vanskelig \u00e5 f\u00e5 fram i lyset.", "\u2013Hva er konsekvensene av at de st\u00f8rste forlagene eier hver sine bokkjeder?", "\u2013Gyldendal eier Ark, Aschehoug eier Norli, CapppelenDamm eier Tanum. Det vil v\u00e6re en d\u00f8dslinje for disse kjedene hvis de ikke selger b\u00f8ker fra andre forlag enn eierforlaget. Likevel er det problematisk at mye makt samles p\u00e5 f\u00e5 hender.", "\u2013Rammer dette sm\u00e5 forlag som ditt eget?", "\u2013De minste forlagene klarer seg bra, for vi har ikke store, faste utgifter og er fleksible. B\u00f8kene jeg utgir, er dessuten p\u00e5 plass i bokhandelen. De mellomstore forlagene sliter mer, sier Nyr\u00f8nning og viser til Pantagruel Forlag som et eksempel.", "For noen \u00e5r siden ga Pantagruel ut over 30 b\u00f8ker i \u00e5ret, hadde n\u00e6rmere 15 ansatte og n\u00e6rmet seg konkurs. N\u00e5 er antallet utgivelser halvert, forlaget har redusert staben til en tredel og \u00f8konomien er bedre.", "Eivind L\u00f8vdal Refsnes i et annet mellomstort forlag, Spartacus, sa til Klassekampen at bokr\u00e5dene i de store kjedene har f\u00e5tt en enorm makt over utvalget i norske bokhandler.", "\u2013Mens vi f\u00f8r hadde flere hundre selvstendige bokhandler som gjorde sine egne vurderinger av hvilke b\u00f8ker som skulle kj\u00f8pes inn, blir det meste n\u00e5 avgjort av en h\u00e5ndfull mennesker i bokr\u00e5dene, sier Eivind L\u00f8vdal Refsnes.", "Administrerende direkt\u00f8r Trine Svendsen mener derimot at norske bokhandlere tilbyr et stort mangfold b\u00f8ker til kundene. De selger 40 000 ulike norske titler i \u00e5ret."]}, {"field": "category0", "value": "pluss"}, {"field": "contenthash", "value": "6edd9fc972238fea4e5db1a13910f8fc146bae48635b9edfb2036976e0c64469"}, {"field": "createtime", "value": "2017-02-28T22:32:49.000Z"}, {"field": "description", "value": "Norske bokhandler g\u00e5r godt \u2013 men f\u00e5r kritikk for at de er s\u00e5 opptatt av \u00e5 vise fram b\u00f8kene som selger best."}, {"field": "dominantimage", "value": "http://www.adressa.no/pluss/article11312629.ece/sqx2br/ALTERNATES/w980-default/JPS_sverre019.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1f59aec9530f081560fddc15e42c8a9724fc4aba.jpg?58b5fa91"}, {"field": "dominantthumbnaildimensions", "value": "300x169"}, {"field": "heading", "value": ["Godt boksalg, men bransjen f\u00e5r krass kritikk -adressa.no", "G\u00e5r med spypose", "Et lite land", "Makt p\u00e5 f\u00e5 hender", "Var nesten konkurs"]}, {"field": "id", "value": "1f59aec9530f081560fddc15e42c8a9724fc4aba"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-company", "value": "gyldendal"}, {"field": "kw-concept", "value": ["selge", "b\u00f8ker", "norske bokhandler", "forlag", "bokhandler"]}, {"field": "kw-entity", "value": ["aftenposten", "kulturr\u00e5dets", "pantagruel forlag", "tanum", "norli", "klassekampen", "spartacus", "aschehoug", "communicatio", "capppelendamm", "falck forlag", "shades of grey", "ark", "jo nesb\u00f8"]}, {"field": "kw-location", "value": ["falck", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["christer falck", "eivind l\u00f8vdal refsnes", "trine svendsen", "sverre m. nyr\u00f8nning"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11312629.ece/sqx2br/ALTERNATES/w980-default/JPS_sverre019.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Godt boksalg, men bransjen f\u00e5r krass kritikk"}, {"field": "og-type", "value": "article"}, {"field": "og-url", "value": "http://www.adressa.no/pluss/article11312630.ece"}, {"field": "pageclass", "value": null}, {"field": "publishtime", "value": "2015-07-14T08:44:13.000Z"}, {"field": "recs-articleid", "value": "11312630"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-07-14T08:44:13.000Z"}, {"field": "recs-rawtitle", "value": "Godt boksalg, men bransjen f\u00e5r krass kritikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Norske bokhandler g\u00e5r godt \u2013 men f\u00e5r kritikk for at de er s\u00e5 opptatt av \u00e5 vise fram b\u00f8kene som selger best."}, {"field": "thumbnail", "value": "http://content-thumbnail.cxpublic.com/content/thumbnail200x150/1f59aec9530f081560fddc15e42c8a9724fc4aba.jpg?58b5fa91"}, {"field": "thumbnailfullheightdimensions", "value": "200x1811"}, {"field": "timestamp", "value": "2017-02-28T22:32:49.000Z"}, {"field": "title", "value": "Hele bokbransjen er blitt mer kommersiell"}, {"field": "url", "value": "http://www.adressa.no/pluss/article11312630.ece"}, {"field": "urlhash", "value": "1f59aec9530f081560fddc15e42c8a9724fc4aba"}], "score": 0.5833693, "siteId": "9222270286501375973", "id": "1f59aec9530f081560fddc15e42c8a9724fc4aba"}

