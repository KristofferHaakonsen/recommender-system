{"fields": [{"field": "modifiedtime", "type": "time", "value": "2012-04-17T00:36:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar evensen"}, {"field": "body", "value": ["Saken oppdateres.", "Mevlut Tahtaci (25) har v\u00e6rt p\u00e5 kj\u00f8kkenet hos sin bror Kenan, kokken, og hentet desserten. Cr\u00e9me br\u00fbl\u00e9 pyntet med bl\u00e5b\u00e6r, jordb\u00e6r, bj\u00f8rneb\u00e6r, melon, og med en spr\u00f8, brun sukkerskorpe opp\u00e5. \u00d8ynene hans lyser av forventning n\u00e5r vi stikker dessertskjeene i godsakene og smaker.", "\u2013N\u00e5?", "Slaktet av Hellstr\u00f8m", "Mevlut har drevet Bl\u00e5brygga i et par-tre uker n\u00e5. Det var her, da den het Fru Inger, at Eyvind Hellstr\u00f8m gikk bananas da han fant spor etter ferdigkj\u00f8pt cr\u00e9me br\u00fbl\u00e9. Restauranten hadde allerede et d\u00e5rlig rykte. Det ble ikke bedre etter at Hellstr\u00f8ms slaktet kj\u00f8kkenet og servicen. Hellstr\u00f8m ble \u00e5rets programleder under Gullruten. Fru Inger gikk konkurs.", "Fruen er begravd, n\u00e5 har Mevlut og br\u00f8drene hans overtatt etablissementet, shinet det opp med egne hender og \u00e5pnet under nytt navn og nytt konsept. Friskt gjort i krisetider.", "Ja, hvis det er krise da?", "240 skjenkesteder", "I \u00e5r har det forel\u00f8pig poppet opp fem nye skjenkesteder/restauranter i Trondheim. Til gjengjeld har fire g\u00e5tt dukken siden i fjor. I Trondheim Kommune, p\u00e5 kontoret der de deler ut og inndrar skjenkebevillinger, f\u00f8lger fagansvarlig for skjenkesaker, Gunhild Donali, med i bevegelsene. Den st\u00f8rste bevegelsen i markedet skjer ved at bevillinger blir overdratt fra en eier til en annen.", "En rask opptelling hos henne viser at det ved \u00e5rsskiftet var 239 kafeer, barer, puber, kroer, nattklubber, tavernaer, spiserier og restauranter med alkoholservering i Trondheim. Netto tilvekst s\u00e5 langt i \u00e5r er \u00e9n, s\u00e5 Bl\u00e5brygga kan regnes som nummer 240.", "\u2013Ingen krise", "Ved NHO Reiseliv p\u00e5 Pirsenteret er Bj\u00f8rn Bjerke helt klar p\u00e5 at det ikke er noen generell krise i utelivsmarkedet i Norge.", "\u2013Renta har g\u00e5tt ned, folk har mer penger mellom hendene og det merkes n\u00e5. Det er ingen krise enn\u00e5, men det er en liten tilbakegang i omsetning i forhold til et normal\u00e5r, mener han.", "Det er bare nattklubb-sektoren som sliter. \u00c5rsaken til det skal vi komme tilbake til.", "\u2013Noe for alle", "Hos Mevlut og broren p\u00e5 Fosenkaia g\u00e5r kanalen hvit i mai-uv\u00e6ret denne torsdags ettermiddagen. Gjestene siger inn i en jevn str\u00f8m. Han tror det skyldes konseptet de har valgt.", "\u2013Det skal v\u00e6re noe for alle hos oss. Noen liker kj\u00f8tt, andre liker fisk. Noen vil ha pizza, noen vil ha pasta. Vi staser p\u00e5 fersk fisk og kortreist mat, sier han. Menyen er lang.", "De tok ideen med seg fra familierestauranten La Perla i Malvik. Der ogs\u00e5 tilbyr de noe for enhver smak.", "\u2013Men Bl\u00e5brygga er ingen bl\u00e5kopi, ler den tyrkiske kurderen.", "Flyktninger", "Foreldrene kom som flyktninger til landet p\u00e5 90-tallet. Broren startet restauranter p\u00e5 Hitra og Fr\u00f8ya, der ogs\u00e5 Mevlut arbeidet. S\u00e5 ble det et spisested i Harstad. Det solgte de, og \u00e5pnet hjemme i Malvik. Der var planen \u00e5 starte et sted ogs\u00e5 i det planlagte Malvik Storsenter. Men i vinter kom brevet med at det ikke ble noe av planene.", "\u2013Og dagen etter s\u00e5 jeg annonse i Adressa om at lokalene til Fru Inger var ledige.", "Jeg visste med det samme at det var stedet mitt. Det har g\u00e5tt fort, sier Mevlut.", "Ikke tyrkisk", "Det var aldri aktuelt \u00e5 \u00e5pne tyrkisk restaurant. Nordmenn er vanedyr. Det tar tid \u00e5 venne dem til nye smaksvaner. Dessuten mener Mevlut at tyrkisk mat er kjedelig. Mye kj\u00f8tt. Litt t\u00f8rr. Han ville lage noe annet.", "\u2013Bl\u00e5brygga er en moderne norsk restaurant. Id\u00e9en v\u00e5r var \u00e5 holde en n\u00f8ytral stil, ikke s\u00e5 mange ting, men ryddig og ordentlig. Og \u00e5 beholde noe av milj\u00f8et fra gamle dagers Trondheim og Tr\u00f8ndelag.", "Mevlut og sl\u00e5r ut med armene og drar oppmerksomheten ut i lokalet.", "Milj\u00f8et er maitimt. Seilskuter og t\u00f8nner. Gamle bilder pryder veggene. Mevlut og br\u00f8drene har montert dem selv. De har v\u00e6rt designere, snekkere, vaskere\u00bf, ja alt.", "Kostnadseffektivt, heter det p\u00e5 fagspr\u00e5ket. En dyd ikke bare i krisetider. Dessuten har Mevlut studert \u00f8konomi.", "Selvgjort", "\u2013Krise? Det har vi ikke merket her. P\u00e5 La Perla i Malvik har vi ikke hatt s\u00e5 mye nedgang i omsetningen s\u00e5 langt i \u00e5r. \u00d8konomien trenger vi ikke bekymre oss for. Vi har ingen langsiktig gjeld og startet Bl\u00e5brygga i pluss. Da overlever vi selv om tidene ellers er d\u00e5rlige. Vi har gjort alt p\u00e5 egen h\u00e5nd, og har kommet unna med bare noen hundre tusen kroner.", "I l\u00f8pet av to \u00e5r skal vi f\u00e5 dette til. Det er ikke livets undergang dersom vi ikke klarer det, men jeg blir i s\u00e5 fall veldig skuffet over at Trondheims befolkning ikke setter pris p\u00e5 et sted med en slik beliggenhet som dette, sier han.", "Han kaller det byens beste beliggenhet, byens beste uteservering.", "Jo, han kan ha et poeng. Vindusbordene byr p\u00e5 fri sikt til V\u00e5r Frue Kirke, for den som liker det som ro for blikket mens man spiser og drikker. Bare noen mastetopper fra gamle jekter og seilb\u00e5ter bryter siktlinja mot Nordre gate.", "Dessuten har han kanskje v\u00e6rt lurere enn han var klar over, for snart skal det visst bygges gangbro over kanalen. Og kultur-, handels- og n\u00e6ringsvirksomheten i omr\u00e5det \u00f8ker, mens den eneste konkurransen p\u00e5 restaurantsiden er kaf\u00e9en p\u00e5 jernbanen.", "\u2013\u00c5pningsdagen 1. mai sto det gjester p\u00e5 d\u00f8ra her og spurte om lunsj. Vi hadde ingen lunsjmeny, men vi hadde det dagen etter. \u00c5pningsdagen hadde vi 600 gjester. Bare i dag har vi 50 bordbestillinger, gliser han.", "Byggeaktivitet", "Noen hundre meter i luftlinje lenger opp i byen er ikke tilstanden like ryddig som p\u00e5 Fosenkaia. Der hamres det og bankes og sages i flere lokaler. Ett av stedene er Visevertshuset, som \u00e5pner under nytt navn i l\u00f8pet av v\u00e5ren. Det er Nazif Tunc, kjent fra Treg\u00e5rden p\u00e5 Persaunet, som \u00e5pner tapas-restaurant med 10-12 \u00e5rsverk.", "Og s\u00e5 har vi gamle Rio, n\u00e5 Club Gossip, nederst i Nordre gate. Der er det langt flere ansatte.", "Vi var hos Knut Brustad og Club Gossip for en uke siden. Da s\u00e5 det ut som om det skulle ta minst et halvt \u00e5r \u00e5 f\u00e5 ting i orden til \u00e5pning. Kaos, 30 mann i doble skift, st\u00f8v og st\u00f8y.", "Men klubben \u00e5pnet i g\u00e5r. Tre etasjer, pub med allsang i kjelleren, stor danseplass i 1. etasje, R'n'B-lounge i 2. etasje. Opp til 800 gjester. 35 \u00e5rsverk.", "Det er nattklubb-driverne som sliter, i f\u00f8lge NHO. Knut Brustad forteller hvorfor.", "\u2013Fordi kommunen tok fra oss en time skjenketid. Det er v\u00e5r st\u00f8rste utfordring. Vi trenger \u00e5 f\u00e5 folk ut p\u00e5 byen tidligere, men det er vanskelig i et samfunn som har \u00e5pnet seg s\u00e5nn opp som v\u00e5rt. Det er kassadama p\u00e5 Rema, ansatte p\u00e5 City Syd, sjefen p\u00e5 B Young, som er v\u00e5re gjester. Rema stenger ikke f\u00f8r i ti-tiden. S\u00e5 skal kassadama ta oppgj\u00f8ret, og er kanskje ikke ferdig f\u00f8r n\u00e6rmere 23. Deretter skal hun hjem for \u00e5 sminke seg og pynte seg, og da er klokka midnatt, mens vi bare har to og en halv times skjenketid igjen, sier Brustad.", "Like fullt har han inng\u00e5tt en avtale om ti pluss ti \u00e5r med g\u00e5rdeieren.", "\u2013Jeg tror jeg sitter her ogs\u00e5 om 20 \u00e5r hvis vi tilpasser huset utviklingen i markedet, mener han.", "Det vil koste. N\u00e5 er det invester over syv millioner kroner i huset. Skal han holde tritt, m\u00e5 det ny\u00e5pning til om tre \u00e5r, og tre \u00e5r etter det igjen. S\u00e5nn g\u00e5r det i en evig runddans, og oppussing er risikabelt.", "\u2013Vi m\u00e5 stenge en m\u00e5ned, og i l\u00f8pet av en m\u00e5ned kan det hende at v\u00e5re gjester skaffer seg helt nye vaner. En restaurant mister kunden fortere enn en gjennomsnittsnordmann mister kj\u00e6resten sin.", "Dr\u00f8mmer om 50-\u00e5ringene", "Nattklubbene i byen lever p\u00e5 de unge voksne, og studentene. For Brustad er dr\u00f8mmen \u00e5 f\u00e5 tak i 50-\u00e5ringene.", "\u2013Det er de som har pengene, det er dem vi vil ha ut. Men dessverre er kebabsjappene n\u00e5 i stedet blitt flotte restauranter p\u00e5 By\u00e5sen og Heimdal. 50-\u00e5ringene g\u00e5r heller dit, tar et par \u00f8l og g\u00e5r hjem i sofaen etterp\u00e5. Derfor m\u00e5 vi satse p\u00e5 dem vi vet g\u00e5r ut; folk fra 20 til 45, sier han.", "Regel-tro", "De skal serveres drikke, ikke noe annet. Mest mulig p\u00e5 ganske kort tid, det ligger i sakens natur. Men en eneste drink for mye til en eneste gjest kan s\u00f8rge for \u00e5 f\u00e5 hele bedriften konkurs. En gjest som har drikke etter halv tre p\u00e5 natta kan \u00f8delegge dersom skjenkekontrollen er i farta.", "\u2013Vi har en ekstrem bevissthet p\u00e5 regelverket hos oss. Vi kj\u00f8rer kurs med skjenkekontrollen, leverand\u00f8rene, brannvesenet og politiet, alle ansatte skal kunne alkoholloven, bartenderne vil bli testet jevnlig. En normal kveld er 50 p\u00e5 jobb. Alle 50 m\u00e5 v\u00e6re like flinke. Slik reglene er blitt, g\u00e5r alle gjestene samtidig klokka 02.30. Da skal de 50 passe p\u00e5 mange hundre mennesker. Vi driver i en bransje hvor det er action fire og en halv time i d\u00f8gnet, s\u00e5 det kan g\u00e5 hardt for seg, sier Brustad.", "Service for UDI", "Hardt er det hos Mevlut p\u00e5 Fosenkaia ogs\u00e5, om enn p\u00e5 en annen m\u00e5te. 12-timersdagen er normalarbeidsdagen hans. Han har et eksklusivt kontor oppe i 2. etasje, men der er han aldri f\u00f8r etter at restauranten har stengt. Regnskap og administrasjon tas \"utenom arbeidstid\". Akkurat denne maidagen er han opptatt av et lag p\u00e5 rundt 20 personer som har bestilt bord litt utp\u00e5 ettermiddagen.", "Som flyktninger fikk familien tidlig kontakt med UDI. Og da Mevlut skulle ha kona si til Norge, var k\u00f8en hos UDI igjen en n\u00f8dvendighet. N\u00e5 er UDI, Trondheim hos Mevlut for \u00e5 spise og drikke. De har f\u00e5tt langbordet med byens fineste utsikt (etter Tyholtt\u00e5rnet). Mevlut har ingenting vondt \u00e5 si om behandlingen gjestene hans ga ham, og byr n\u00e5 p\u00e5 samme service tilbake n\u00e5r han tar opp bestilling p\u00e5 mat og drikke.", "\u2013Norge er den amerikanske dr\u00f8mmen. Hvis man ikke kan drive restaurant her, er det masse annet \u00e5 drive med. Alle kan finne p\u00e5 noe hvis man bruker hodet og satser riktig. Sosialen burde v\u00e6re absolutt siste l\u00f8sning enten man er utlending eller nordmann, sier Mevlut Tahtaci."]}, {"field": "category0", "value": "kultur"}, {"field": "contenthash", "value": "2a833b384806700e47e5f692c9649c71013b7242ea34e1f1676b4fca950ebcce"}, {"field": "createtime", "value": "2016-07-03T19:28:04.000Z"}, {"field": "description", "value": "\u2013Se p\u00e5 denne Hellstr\u00f8m! Denne er hjemmelaget. Ekte vare!"}, {"field": "dominantimage", "value": "http://www.adressa.no/incoming/article1310992.ece5/ALTERNATES/w980-default/mevlut"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bf06bee111d1ca8354947a4024db622dec5a5825.jpg?597f285b"}, {"field": "dominantthumbnaildimensions", "value": "300x169"}, {"field": "heading", "value": "Ekte vare hos Mevlut -adressa.no"}, {"field": "id", "value": "bf06bee111d1ca8354947a4024db622dec5a5825"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "la perla"}, {"field": "kw-concept", "value": ["time skjenketid", "nytt navn", "cr\u00e9me br\u00fbl\u00e9", "sted", "restaurant", "dag", "\u00e5pne", "krise", "gjest", "byen", "halv time"]}, {"field": "kw-entity", "value": ["fru inger", "mevlut tahtaci", "malvik storsenter", "gunhild donali", "v\u00e5r frue kirke", "bl\u00e5brygga", "fosenkaia", "hitra og fr\u00f8ya", "knut brustad og club gossip", "b-lounge", "nazif tunc", "treg\u00e5rden", "kenan", "gullruten", "club gossip", "tyholtt\u00e5rnet", "nordre", "trondheim kommune", "pirsenteret", "city syd", "by\u00e5sen og heimdal", "persaunet", "trondheim og tr\u00f8ndelag", "i. og", "rema", "visevertshuset", "adressa", "reiseliv"]}, {"field": "kw-location", "value": ["rio", "norge", "young", "harstad"]}, {"field": "kw-pageclass", "value": "article"}, {"field": "kw-person", "value": ["bj\u00f8rn bjerke", "eyvind hellstr\u00f8m", "o. knut brustad", "knut brustad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1310992.ece5/ALTERNATES/w980-default/mevlut"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekte vare hos Mevlut"}, {"field": "og-type", "value": "article"}, {"field": "og-url", "value": "http://www.adressa.no/kultur/article1325183.ece"}, {"field": "pageclass", "value": ["article"]}, {"field": "publishtime", "value": "2009-05-15T07:57:32.000Z"}, {"field": "recs-articleid", "value": "1386544"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2009-05-15T07:57:32.000Z"}, {"field": "recs-rawtitle", "value": "Ekte vare hos Mevlut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u2013Se p\u00e5 denne Hellstr\u00f8m! Denne er hjemmelaget. Ekte vare!"}, {"field": "thumbnail", "value": "http://content-thumbnail.cxpublic.com/content/thumbnail200x150/bf06bee111d1ca8354947a4024db622dec5a5825.jpg?597f285b"}, {"field": "thumbnailfullheightdimensions", "value": "200x3043"}, {"field": "timestamp", "value": "2017-07-31T12:53:47.000Z"}, {"field": "title", "value": "Ekte vare hos Mevlut"}, {"field": "url", "value": "http://www.adressa.no/kultur/article1325183.ece"}, {"field": "urlhash", "value": "bf06bee111d1ca8354947a4024db622dec5a5825"}], "score": 0.83105457, "siteId": "9222270286501375973", "id": "bf06bee111d1ca8354947a4024db622dec5a5825"}

