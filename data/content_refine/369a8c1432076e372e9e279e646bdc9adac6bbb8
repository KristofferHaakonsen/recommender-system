{"fields": [{"field": "modifiedtime", "type": "time", "value": "2012-04-17T02:03:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "bj\u00f8rg owren"}, {"field": "body", "value": ["Saken oppdateres.", "Har du tenkt over at en hund er smartere enn folk? Litt av et sp\u00f8rsm\u00e5l, sant nok! Men dersom du har lagt merke til hvordan hunder vegrer seg for \u00e5 g\u00e5 ned en glatt trapp, s\u00e5 har du beviset.", "En kollega, som flyttet inn i nytt hus for en tid siden, opplevde at hunden hver kveld ble st\u00e5ende p\u00e5 toppen av trappen og pipe da resten av familien benket seg i sofaen i kjellerstuen. Motvillig stavret den seg ned den hvitmalte trappen n\u00e5r den ble hentet. Med sprikende poter og kl\u00f8rne ute strevde den seg ned. Seansen gjentok seg kveld etter kveld. Hunden sto der og gruet for turen ned den glatte trappen. Til slutt orket ikke mor mer, familiekosen var tross alt viktigere enn en skinnende blank trapp. Halvm\u00e5neformede, selvklebende tepper for trapp ble kj\u00f8pt inn og montert p\u00e5 trinnene, og hunden var lykkelig gjenforent med familien og mer enn klar for kveldskos i kjellerstuen.", "Denne hunden opplevde at problemet ble l\u00f8st, mens andre nok har grunn til \u00e5 v\u00e6re misunnelig for det er utrolig mange glatte trapper i landet. Og hver dag blir det flere, som verdensmestere i oppussing gyver vi l\u00f8s ogs\u00e5 p\u00e5 trappene. I hus, hytter og leiligheter, males og lakkeres trappene til de st\u00e5r som arkitektoniske smykker og str\u00e5ler i all sin glans. H\u00f8yglans! For vi bruker blank lakk og blank maling: Lekkert, men akk s\u00e5 glatt!", "De blanke trappene kan v\u00e6re en livsfarlig mote, dette til tross, mange vegrer seg for \u00e5 gj\u00f8re noe med det fordi trappen er penest som den er! Men har man f\u00f8rst v\u00e6rt ute og sklidd er det lett \u00e5 komme p\u00e5 andre tanker. Den beste sikringen er \u00e5 legge teppe i trappen. Et annet alternativ er \u00e5 legge l\u00f8per som holdes godt p\u00e5 plass av en stang i krom eller messing. Det er lett \u00e5 finne noe som passer. Du kan velge farger og m\u00f8nstre blant utallige heldekkende tepper og f\u00e5 de kantet som l\u00f8per i passende lengde og bredde. Er du p\u00e5 jakt etter en midlertidig l\u00f8sning kan en sklisikrings tape v\u00e6re l\u00f8sningen, ikke vakker, men med overflate som grovt sandpapir vil den gj\u00f8re god nytte. Det finnes r\u00e5d for den som vil.", "F\u00f8r jeg runder av deler jeg gjerne tipset fra en som ringte her om dagen. Etter at hans kone hadde falt i trappen hadde han lakkert alle trappene i familien - sitt eget hus, s\u00e5vel som barnas - med antiskli, et mineralpulver som blandes i lakken eller malingen. Dette er et middel som brukes for \u00e5 hindre glatte dekk og trapper p\u00e5 treb\u00e5ter. Han fortalte forn\u00f8yd at n\u00e5 kunne alle ferdes trygt i trappene der i g\u00e5rden.", "Men om det ogs\u00e5 holdt for en hund, glemte jeg dessverre \u00e5 sp\u00f8rre om."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "a92ac3b04e0ebdcbad2373eb8e2837d098606898829ec2073e93079cdd740b6a"}, {"field": "createtime", "value": "2017-04-29T11:55:53.000Z"}, {"field": "description", "value": "Har du tenkt over at en hund er smartere enn folk?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/369a8c1432076e372e9e279e646bdc9adac6bbb8.jpg?5982b510"}, {"field": "dominantthumbnaildimensions", "value": "256x256"}, {"field": "heading", "value": "Trapp uten knall og fall -adressa.no"}, {"field": "id", "value": "369a8c1432076e372e9e279e646bdc9adac6bbb8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["trapp", "blank trapp", "glatte trappen"]}, {"field": "kw-pageclass", "value": "article"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trapp uten knall og fall"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1294807.ece"}, {"field": "pageclass", "value": ["article"]}, {"field": "publishtime", "value": "2008-04-11T10:28:59.000Z"}, {"field": "recs-articleid", "value": "1419508"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-04-11T10:28:59.000Z"}, {"field": "recs-rawtitle", "value": "Trapp uten knall og fall -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Har du tenkt over at en hund er smartere enn folk?"}, {"field": "thumbnail", "value": "http://content-thumbnail.cxpublic.com/content/thumbnail200x150/369a8c1432076e372e9e279e646bdc9adac6bbb8.jpg?5982b510"}, {"field": "thumbnailfullheightdimensions", "value": "200x876"}, {"field": "timestamp", "value": "2017-08-03T05:30:56.000Z"}, {"field": "title", "value": "Trapp uten knall og fall"}, {"field": "url", "value": "http://www.adressa.no/forbruker/hjem/article1294807.ece"}, {"field": "urlhash", "value": "369a8c1432076e372e9e279e646bdc9adac6bbb8"}], "score": 1.0761937, "siteId": "9222270286501375973", "id": "369a8c1432076e372e9e279e646bdc9adac6bbb8"}

