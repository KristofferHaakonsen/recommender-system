{"fields": [{"field": "modifiedtime", "type": "time", "value": "2012-06-20T11:42:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De andre butikkjedene ligger ikke langt over Rema og Obs. Bunnpris, Spar og Joker selger ogs\u00e5 Tuborg til under ti kroner - mens Rimi og de andre Hakon-butikkene ligger p\u00e5 10,50. \u00c5rsaken er f\u00f8rst og fremst at Ringnes har satt inn Tuborg som sitt billig\u00f8l.", "Kommunikasjonsdirekt\u00f8r i Ringnes Anne Marit Schiong understreker at Ringnes - som er den desiderte markedslederen i Norge - ikke startet priskrigen, men at de har sett seg n\u00f8dt til \u00e5 redusere prisene dramatisk fordi andre akt\u00f8rer senket sine priser.", "- Vi var rett og slett ikke konkurransedyktige p\u00e5 pris n\u00e5r det gjelder det billigste segmentet, fastsl\u00e5r hun.", "Beint\u00f8ff konkurranse", "Fra 15. august i \u00e5r overtok Ringnes - som E.C Dahls i Trondheim er en del av - retten til \u00e5 tappe og selge Tuborg. Det godt etablerte merkenavnet skal ta opp konkurransen med Hansa i Bergen, kjedenes egne \u00f8lmerker - og ikke minst den tyske lavpriskjeden Lidls \u00f8l. Erfaringer fra Finland viser at Lidl - som satser stort p\u00e5 drikkevarer - henter sitt \u00f8l fra Tyskland.", "Ringnes selger Tuborg s\u00e5 billig til kjedene at butikkene n\u00e5 ligger p\u00e5 mellom 9 og 10,50 for en flaske av det kjente danske \u00f8let. N\u00e5r bare avgiftene p\u00e5 \u00e9n flaske ligger p\u00e5 over syv kroner, sier det seg selv at det blir lite igjen til bryggeri og butikker.", "- Dette er en t\u00f8ff situasjon - men vi m\u00e5 v\u00e6re konkurransedyktige for \u00e5 overleve. Taper vi en markedsandel p\u00e5 10 prosent, m\u00e5tte vi lukke ett bryggeri til. Det er en beint\u00f8ff konkurransesituasjon i det norske markedet n\u00e5, sier Schiong.", "- Dette kan umulig v\u00e6re god butikk for dere?", "- Jeg vil ikke kommentere v\u00e5re marginer, men i en totalvurdering mener vi det er et riktig valg. Vi kan ikke tape volum. S\u00e5 f\u00e5r vi se hvor lenge dette varer, sier Schiong.", "Stjeler fra andre", "P\u00e5 Obs p\u00e5 City Syd selger de Tuborg for ni kroner flaska.", "- Dette er det ikke mye butikk i, nei. Men vi selger ikke med tap, det gj\u00f8r vi ikke, understreker salgssjef dagligvare ved Obs p\u00e5 City Syd, Helge Jacobsen.", "Det er ikke lov \u00e5 kj\u00f8re tilbud p\u00e5 \u00f8l, men det er tillatt med s\u00e5kalt fast lavpris med en minimumstid p\u00e5 tre m\u00e5neder. Jacobsen er helt klar p\u00e5 at det som skjer med \u00f8let er posisjonering i forhold til Lidl.", "- Det er klart det vil skje en viss forskyvning fra andre merker til Tuborg med en slik pris. Det har vi merket allerede, sier Jacobsen.", "Billige sigaretter", "Driftsdirekt\u00f8r i Bunnpriskjeden, Jonny S\u00f8r\u00e5, bekrefter at alle ledd fram til forbruker kalkulerer med lave marginer.", "- Vi vet at Lidl og kanskje Alvi kommer. Dette er en del av forberedelsene. Ikke bare skal vi ha billig \u00f8l, men ogs\u00e5 billigsigaretter, sier S\u00f8r\u00e5.", "Bunnpriskjeden er allerede p\u00e5 markedet med billigmerket Level, som ligger nesten en tier under en vanlig pakke sigaretter.", "- Ogs\u00e5 de andre kjedene vil komme p\u00e5 markedet med billigsigaretter, sp\u00e5r S\u00f8r\u00e5.", "Bunnpris selger ca. 2000 pakker i uka av de billige sigarettene - og tallet \u00f8ker fra uke til uke.", "- S\u00e5 n\u00e5 blir det mer \u00f8l og mer r\u00f8yk?", "- Alt som er usunt blir det mer av - p\u00e5 godt og ondt, fastsl\u00e5r S\u00f8r\u00e5.", "Vil ikke priskrig", "Rema-sjef innkj\u00f8p, Harald Kalv\u00f8y, sier de aldri har solgt Tuborg f\u00f8r, men at tilbudet fra Ringnes var s\u00e5 godt at de tok inn \u00f8let. Ogs\u00e5 Remas eget \u00f8l har de satt ned til ni kroner. Per i dag har ikke Rema inne billigsigaretter, men ogs\u00e5 de vurderer \u00e5 ta inn Level-merket.", "Hakon Gruppen sier de ikke \u00f8nsker \u00e5 \u00abv\u00e6re en p\u00e5driver i en priskrig p\u00e5 alkohol\u00bb. Informasjonskonsulent Terje Gulbrandsen, sier at Hakon ikke har konkrete planer om \u00e5 sette prisen p\u00e5 \u00f8let ned. Tuborg koster eksempelvis 10,50 p\u00e5 Rimi. Gulbrandsen sier kjeden heller ikke har planer om \u00e5 ta inn billigsigaretter."]}, {"field": "category0", "value": "nyheter"}, {"field": "contenthash", "value": "ef689f032b15843de05f169c2b164f07ea5a784c13617ebe3c5b6ac65b3eb7bb"}, {"field": "createtime", "value": "2017-05-01T10:01:14.000Z"}, {"field": "description", "value": "For ni kroner blank f\u00e5r du en flaske Tuborg-\u00f8l p\u00e5 Rema og Obs. Frykten for lavpriskjeden Lidl ligger bak priskrigen, til glede for forbrukere - mens bryggerier og butikker blir taperne."}, {"field": "dominantimage", "value": "http://www.adressa.no/incoming/article1070074.ece5/ALTERNATES/w980-default/ver2%20billigol100"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7649eb91719096bd99cf18ce98c2200d558fa2d2.jpg?5945a633"}, {"field": "dominantthumbnaildimensions", "value": "300x169"}, {"field": "heading", "value": "\u00d8lkrig gir prisfest -adressa.no"}, {"field": "id", "value": "7649eb91719096bd99cf18ce98c2200d558fa2d2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "personal-finance"}, {"field": "kw-company", "value": "alvi"}, {"field": "kw-concept", "value": ["billig", "\u00f8let", "kroner", "tap", "markedet", "billigsigaretter", "pris", "butikk", "selge", "priskrig", "flaske", "billige sigaretter"]}, {"field": "kw-entity", "value": ["obs", "rema", "rema og obs", "tuborg", "hansa", "level", "city syd", "bunnpriskjeden", "lidl", "ringnes anne marit schiong", "spar og joker", "dahls"]}, {"field": "kw-location", "value": ["trondheim", "norge", "bergen", "rimi", "tyskland", "finland"]}, {"field": "kw-pageclass", "value": "article"}, {"field": "kw-person", "value": ["harald kalv\u00f8y", "terje gulbrandsen", "hakon gruppen", "helge jacobsen", "jonny s\u00f8r\u00e5"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1070074.ece5/ALTERNATES/w980-default/ver2%20billigol100"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8lkrig gir prisfest"}, {"field": "og-type", "value": "article"}, {"field": "og-url", "value": "http://www.adressa.no/nyheter/article45605.ece"}, {"field": "pageclass", "value": ["article"]}, {"field": "publishtime", "value": "2003-10-07T21:37:41.000Z"}, {"field": "recs-articleid", "value": "901189"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-10-07T21:37:41.000Z"}, {"field": "recs-rawtitle", "value": "\u00d8lkrig gir prisfest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "For ni kroner blank f\u00e5r du en flaske Tuborg-\u00f8l p\u00e5 Rema og Obs. Frykten for lavpriskjeden Lidl ligger bak priskrigen, til glede for forbrukere - mens bryggerier og butikker blir taperne."}, {"field": "thumbnail", "value": "http://content-thumbnail.cxpublic.com/content/thumbnail200x150/7649eb91719096bd99cf18ce98c2200d558fa2d2.jpg?5945a633"}, {"field": "thumbnailfullheightdimensions", "value": "200x960"}, {"field": "timestamp", "value": "2017-06-17T21:59:15.000Z"}, {"field": "title", "value": "\u00d8lkrig gir prisfest"}, {"field": "url", "value": "http://www.adressa.no/nyheter/article45605.ece"}, {"field": "urlhash", "value": "7649eb91719096bd99cf18ce98c2200d558fa2d2"}], "score": 0.84219146, "siteId": "9222270286501375973", "id": "7649eb91719096bd99cf18ce98c2200d558fa2d2"}

