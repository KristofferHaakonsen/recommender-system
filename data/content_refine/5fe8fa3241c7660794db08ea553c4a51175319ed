{"fields": [{"field": "modifiedtime", "type": "time", "value": "2016-03-31T15:53:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "Det kom tydelig fram da grunnlovsforslaget om \u00e5 endre styreform ble debattert og behandlet torsdag.", "Forslaget om at Norge b\u00f8r bli republikk, fikk bare st\u00f8tte fra SV og noen representanter fra Arbeiderpartiet og Venstre. Det falt dermed med 28 mot 135 stemmer.", "SVs Hallgeir Langeland og Snorre Valen sto sammen med Aps Eirin Sund, Truls Wickholm, Marianne Marthinsen og Jette F. Christensen bak forslaget.", "Valen og Christensen understreket i sine innlegg at debatten om styreform ofte blir en diskusjon om hvorvidt kongefamilien gj\u00f8r en god jobb eller ikke. De etterlyste en mer prinsipiell tiln\u00e6rming til det faktum at de kongelige arver sin makt og sine posisjoner, plikter og privilegier.", "Valen mente verken monarkiets popularitet, dets tusen\u00e5rige tradisjon i Norge eller folkeavstemningen som godkjente styreformen i 1905, er prinsipielle argumenter for \u00e5 beholde konged\u00f8mmet.", "\u2013 Det er fortsatt s\u00e5nn at det er prinsipielt umulig \u00e5 forsvare at akkurat den viktigste posisjonen i statsformen v\u00e5r, ikke skal v\u00e6re valgt, sa han.", "Christensen fulgte opp:", "\u2013 Jeg er republikaner fordi jeg tror p\u00e5 folkestyre og demokrati, og fordi jeg tror og mener at makt og posisjoner skal fortjenes gjennom tillit og ikke gis gjennom arv.", "Venstres Sveinung Rotevatn sluttet seg til republikanerne. Ogs\u00e5 han begrunnet sitt standpunkt med at v\u00e5re fremste representanter b\u00f8r v\u00e6re valgt.", "SV har ved flere tilfeller fremmet forslag om \u00e5 g\u00e5 bort fra monarki som styreform, f\u00f8rste gang i 1972. Saksordf\u00f8rer Helge Thorheim (Frp) minnet om at forslaget gjentatte ganger er blitt avvist, sist i mars 2013 med 83 mot 11 stemmer. En grunnlovsendring krever to tredels flertall i Stortinget.", "\u2013 Monarkiet som statsform har en mer enn tusen \u00e5r lang tradisjon i Norge, slo han fast, og henviste til flertallsinnstillingen fra kontroll- og konstitusjonskomiteen.", "Thorheim viste til at folkeavstemningen i 1905 ga et klart flertall for den foresl\u00e5tte kongen, og at meningsm\u00e5linger fortsatt viser bredt flertall i befolkningen for monarkiet.", "\u2013 Det er derfor ingen signaler som skulle tilsi en endring i det standpunkt som Stortinget tidligere har hatt i dette sp\u00f8rsm\u00e5let.", "Flere av monarki-tilhengerne kom ogs\u00e5 inn p\u00e5 den symbolkraften kongehuset i Norge har og har hatt, ikke minst under andre verdenskrig. Michael Tetzschner (H) viste til at ingen politisk valgt skikkelse vil kunne samle befolkningen p\u00e5 samme m\u00e5te."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "32ecb06fcbbf076050a52813fe4a6e88e8491789ea5a99ccabf29890b6578de7"}, {"field": "createtime", "value": "2016-03-31T14:43:29.000Z"}, {"field": "description", "value": "Stortingsflertallet ser ingen grunn til \u00e5 endre Norges styreform fra monarki til republikk."}, {"field": "dominantimage", "value": "http://www.adressa.no/incoming/article12540445.ece/5tqt28/ALTERNATES/w980-default/tadbb1a0.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fe8fa3241c7660794db08ea553c4a51175319ed.jpg?5965d79f"}, {"field": "dominantthumbnaildimensions", "value": "300x169"}, {"field": "heading", "value": ["Fortsatt klart flertall p\u00e5 Stortinget for monarki -adressa.no", "\u2013 Valg, ikke arv", "\u2013 Lang tradisjon"]}, {"field": "id", "value": "5fe8fa3241c7660794db08ea553c4a51175319ed"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-concept", "value": ["styreform", "forslag", "klart flertall", "monarki", "flertall"]}, {"field": "kw-entity", "value": ["arbeiderpartiet og venstre", "christensen", "frp", "stortinget"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["helge thorheim", "sveinung rotevatn", "michael tetzschner"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article12540445.ece/5tqt28/ALTERNATES/w980-default/tadbb1a0.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortsatt klart flertall p\u00e5 Stortinget for monarki"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2016/03/31/Fortsatt-klart-flertall-p%C3%A5-Stortinget-for-monarki-12540448.ece"}, {"field": "pageclass", "value": ["article"]}, {"field": "publishtime", "value": "2016-03-31T15:30:43.000Z"}, {"field": "recs-articleid", "value": "12540448"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2016-03-31T15:30:43.000Z"}, {"field": "recs-rawtitle", "value": "Fortsatt klart flertall p\u00e5 Stortinget for monarki -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Stortingsflertallet ser ingen grunn til \u00e5 endre Norges styreform fra monarki til republikk."}, {"field": "thumbnail", "value": "http://content-thumbnail.cxpublic.com/content/thumbnail200x150/5fe8fa3241c7660794db08ea553c4a51175319ed.jpg?5965d79f"}, {"field": "thumbnailfullheightdimensions", "value": "200x1205"}, {"field": "timestamp", "value": "2017-07-12T08:02:39.000Z"}, {"field": "title", "value": "Fortsatt klart flertall p\u00e5 Stortinget for monarki"}, {"field": "url", "value": "http://www.adressa.no/nyheter/innenriks/2016/03/31/Fortsatt-klart-flertall-p%c3%a5-Stortinget-for-monarki-12540448.ece"}, {"field": "urlhash", "value": "5fe8fa3241c7660794db08ea553c4a51175319ed"}], "score": 1.0725253, "siteId": "9222270286501375973", "id": "5fe8fa3241c7660794db08ea553c4a51175319ed"}

