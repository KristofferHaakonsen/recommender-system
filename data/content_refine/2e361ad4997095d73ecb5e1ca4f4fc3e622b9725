{"fields": [{"field": "modifiedtime", "type": "time", "value": "2012-04-23T09:15:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "F\u00f8rsteamanuensis dr.polit., siv.ing. Institutt for sosiologi og statsvitenskap NTNU Man f\u00e5r en merkelig f\u00f8lelse av at noe ikke stemmer n\u00e5r man bor i Australia og blir kjent med australiere og samtidig f\u00f8lger litt med p\u00e5 australsk politikk. I den grad det g\u00e5r an \u00e5 generalisere, vil jeg hevde at australiere er noen av de mest \u00e5pne, im\u00f8tekommende, hyggelige og hjelpsomme mennesker.", "Likevel er det alts\u00e5 dette landets regjering som vi nordmenn og andre med oss, skulle f\u00e5 helt i vrangstrupen i forbindelse med Tampasaken, hvor det norske skipet Tampa den 26. august 2001 tok ombord over 400 afghanske b\u00e5tflyktninger i australsk farvann, som den australske staten deretter nektet \u00e5 ta i land. F\u00f8r Tampasaken visste nordmenn flest lite om australsk politikk, og statsminister John Howard var et ukjent navn for oss. Da vi senere forsto at Howards krasse holdning i forhold til Tampaflyktningene var et valgkamputspill, ble Australias politikk enda vanskeligere \u00e5 forst\u00e5.", "Etter n\u00e5 \u00e5 ha v\u00e6rt p\u00e5 forskningsopphold i Melbourne i \u00e5tte m\u00e5neder, er det noenlunde mulig, om ikke \u00e5 forst\u00e5, s\u00e5 i alle fall \u00e5 beskrive interessante kontroverser mellom folk i Australia og australsk politikk.", "Den australske politikken i dag er i stor grad resultat av en dr\u00f8yt 20-\u00e5rig \u00f8konomisk reform, mot en slags \u00f8konomisk rasjonalisme, for \u00e5 unng\u00e5 \u00e5 bli en \u00abbananrepublikk\u00bb som advart av statsminister Keating i 1986. Australsk professor i sosiologi, Michael Pusey, presenterte ved den australske sosiologforeningens \u00e5rskonferanse en studie av vanlige folks erfaringer med reformene, og det er ikke spesielt oppl\u00f8ftende. Spesielt interessant er det at generell \u00f8konomisk oppgang og vekst i bruttonasjonalprodukt (BNP) ikke har kommet vanlige australiere, men bare st\u00f8rre bedrifter, til gode.", "Fra 1980 og til i dag har australske l\u00f8nnstakeres andel av BNP sunket fra 60 pst. til 54 pst., mens aksjon\u00e6rers andel har steget fra 17 pst. til 24 pst. Reformene har flyttet ressurser fra land til by, fra offentlig til privat sektor, fra familier til markeder og fra forbrukere til produsenter. Privatisering av tjenester har f\u00f8rt til d\u00e5rligere og dyrere tilbud for eksempel innenfor offentlig transport, syke- og eldreomsorg, og fengselsvesen. Endringene har v\u00e6rt p\u00e5 \u00f8konomiske snarere enn p\u00e5 brukeres premisser.", "For de australske familiene har endringene presset begge foreldre ut i arbeidslivet, f\u00f8rt til st\u00f8rre press p\u00e5 \u00e5 f\u00e5 utdanning, forsinket f\u00f8dsler, f\u00e5tt folk til \u00e5 flytte mer og f\u00f8rt til st\u00f8rre gjeld blant folk flest. Folk har blitt mer avhengige av sine arbeidsgivere og av private ordninger for sykeforsikring og alderspensjon. Modellen for alderspensjon er spesielt interessant. Nordmenn betaler alderspensjon for dagens eldre ved at en andel av skatten g\u00e5r til Folketrygden. I Australia er det arbeidsgiverne som betaler en s\u00e5kalt \u00absuper-annuation\u00bb til l\u00f8nnstakerens personlige pensjonsfond, i tillegg til l\u00f8nn. Gode og store arbeidsgivere vil kunne gi bedre avtaler enn mindre og fattigere arbeidsgivere, noe som skaper store skiller og avhengighet til arbeidsgiver. (At modellen f\u00f8rer til at man unng\u00e5r problemet med \u00abeldreb\u00f8lgen\u00bb er bare en tr\u00f8st for noen.)", "En av de store debattene som har g\u00e5tt denne h\u00f8sten (den norske v\u00e5ren) har handlet om statlig st\u00f8tte til skolesektoren. Australia har b\u00e5de offentlige og private skoler, p\u00e5 alle niv\u00e5er, hvor de private i tillegg til statlig st\u00f8tte krever skolepenger og f\u00e5r ofte annen st\u00f8tte fra organisasjoner, kirkesamfunn, o.l. I h\u00f8st (v\u00e5r) har regjeringen oppjustert st\u00f8tten til private skoler i en slik grad at den overg\u00e5r enkelte offentlige skolers statsst\u00f8tte. Dermed f\u00e5r man en stor skjevhet i tilbudet ved de ulike skolene, noe som gj\u00f8r at utdannede foreldre i godt betalte jobber (i Australia f\u00e5r man igjen l\u00f8nnsmessig for \u00e5 ha utdanning!) sender sine barn til de private skolene, som tradisjonelt har v\u00e6rt privilegerte eliteskoler.", "Men det er ogs\u00e5 stor variasjon p\u00e5 de offentlige skolene. Det oppdaget vi etter at vi, som var vant til det norske skolekrets-systemet, ruslet til n\u00e6rmeste barneskole for \u00e5 \u00abinnrullere\u00bb v\u00e5re to barn. Vi kunne jo trekke et lettelsens sukk da vi oppdaget at de andre foreldrene p\u00e5 skolen hadde vurdert et titall skoler f\u00f8r de bestemte seg for \u00abv\u00e5r\u00bb skole. Blant foreldre er det en vanlig oppfatning at de offentlige skolene duger bra p\u00e5 barnetrinnet, men man vurderer private skoler p\u00e5 ungdomstrinnet (secondary school). Grunnen til dette er nok hovedsakelig at det er p\u00e5 ungdomsskolen at barna/ungdommene virkelig begynner med seri\u00f8st skolearbeid. Kanskje b\u00f8r man ogs\u00e5 merke seg, som p\u00e5pekt av kritikeren Frank Moorhouse, at det er her at man begynner \u00e5 bygge sosiale nettverk for gode karrieremuligheter. Enkelte private skolers \u00abalumni\u00bb (nettverk av tidligere elever) er overrepresentert i fora med mye makt. \u00c5 f\u00e5 (r\u00e5d til \u00e5 sende) ungene p\u00e5 privatskole kan derfor kunne gi dem en mulighet til klatre oppover i statusklassene ved tilgang til et sosialt nettverk som \u00abpeker oppover\u00bb. Skolesystemet som s\u00e5dan peker i retning av st\u00f8rre sosiale ulikheter.", "Dersom utviklingen de siste \u00e5rene har v\u00e6rt s\u00e5 negativ, hvordan er det mulig at John Howards Liberal Party, som har regjeringsmakten, fortsatt har st\u00f8tte? Det enkle svaret p\u00e5 dette er Howards \u00abvellykkede\u00bb populisme og at den eneste konkurrenten, Labour (verdens f\u00f8rste arbeiderparti), har relativt lik politikk, selv om de i disse dager, med ny leder, kommer til orde med alternativer og f\u00e5r \u00f8kende st\u00f8tte.", "En annen mulig forklaring er at australierne er mer selvstendige, fleksible og tilpasningsdyktige enn politisk interessert.", "Til tross for australsk politikk, er det en glede \u00e5 v\u00e6re gjest i dette landet. For mens staten ser ut til \u00e5 bli d\u00e5rligere til \u00e5 ta seg av sine borgere, er australierne selv sv\u00e6rt flinke til \u00e5 ta seg av hverandre og sine gjester. De er \u00e5pne, inviterende og uformelle (og aldri langt unna en grill og en sixpack).", "\u00c5 bo her i en periode er derfor en sv\u00e6rt positiv erfaring for hele familien. Du skal ikke ha kjent en australsk familie lenge f\u00f8r du blir invitert p\u00e5 juleselskap. Og n\u00e5r ekspedit\u00f8ren i butikken sp\u00f8r deg \u00abHow's going, mate?\u00bb s\u00e5 er det ikke bare en frase, men en invitasjon til \u00e5 fortelle om hvordan det g\u00e5r. S\u00e5 mens man \u00e5penbart kan la seg skremme av den australske politikken (som en ekstremvariant av tendenser i norsk politikk), s\u00e5 kan man virkelig la seg inspirere av det australske lynnet."]}, {"field": "category0", "value": "meninger"}, {"field": "contenthash", "value": "3baa1be439444eff37ce7ca4055a3e4ecbf5c263b7c8211c8531203c2b618af2"}, {"field": "createtime", "value": "2017-05-01T20:30:53.000Z"}, {"field": "description", "value": "Mens man \u00e5penbart kan la seg skremme av den australske politikken, som en ekstremvariant av tendenser i norsk politikk, s\u00e5 kan man virkelig la seg inspirere av det australske lynnet. Av AKSEL H. TJORA."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2e361ad4997095d73ecb5e1ca4f4fc3e622b9725.jpg?5964ccaf"}, {"field": "dominantthumbnaildimensions", "value": "256x256"}, {"field": "heading", "value": "Australske problemer og gleder -adressa.no"}, {"field": "id", "value": "2e361ad4997095d73ecb5e1ca4f4fc3e622b9725"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["politikk", "australsk", "australsk politikk", "skole", "private skoler"]}, {"field": "kw-entity", "value": ["tampaflyktningene", "how", "tampasaken", "keating", "folketrygden", "labour"]}, {"field": "kw-location", "value": ["tampa", "melbourne", "australia"]}, {"field": "kw-pageclass", "value": "article"}, {"field": "kw-person", "value": ["frank moorhouse", "john howard", "john howards liberal party", "michael pusey"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Australske problemer og gleder"}, {"field": "og-type", "value": "article"}, {"field": "og-url", "value": "http://www.adressa.no/meninger/article10964.ece"}, {"field": "pageclass", "value": ["article"]}, {"field": "publishtime", "value": "2004-07-28T09:26:35.000Z"}, {"field": "recs-articleid", "value": "2482544"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2004-07-28T09:26:35.000Z"}, {"field": "recs-rawtitle", "value": "Australske problemer og gleder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mens man \u00e5penbart kan la seg skremme av den australske politikken, som en ekstremvariant av tendenser i norsk politikk, s\u00e5 kan man virkelig la seg inspirere av det australske lynnet. Av AKSEL H. TJORA."}, {"field": "thumbnail", "value": "http://content-thumbnail.cxpublic.com/content/thumbnail200x150/2e361ad4997095d73ecb5e1ca4f4fc3e622b9725.jpg?5964ccaf"}, {"field": "thumbnailfullheightdimensions", "value": "200x1372"}, {"field": "timestamp", "value": "2017-07-11T13:03:43.000Z"}, {"field": "title", "value": "Australske problemer og gleder"}, {"field": "url", "value": "http://www.adressa.no/meninger/article10964.ece"}, {"field": "urlhash", "value": "2e361ad4997095d73ecb5e1ca4f4fc3e622b9725"}], "score": 0.77181125, "siteId": "9222270286501375973", "id": "2e361ad4997095d73ecb5e1ca4f4fc3e622b9725"}

