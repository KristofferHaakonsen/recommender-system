{"fields": [{"field": "modifiedtime", "type": "time", "value": "2016-05-19T20:45:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Ishockey"}, {"field": "author", "value": "espen hansen"}, {"field": "body", "value": ["Saken oppdateres.", "MOSKVA (Aftenposten): \u2014 Jeg f\u00f8ler meg helt forferdelig n\u00e5r jeg tenker p\u00e5 det, sier Vjatseslav Fetisov (58) til Aftenposten. En av verdens beste ishockeyspillere gjennom tidene snakker ikke lenger om hockey \u2013 men om russisk doping.", "Dette er situasjonen i russisk idrett akkurat n\u00e5:", "Et OL i Rio om tre m\u00e5neder muligens uten russiske ut\u00f8vere.", "Russiske friidrettsut\u00f8vere er utestengt fra konkurranse.", "En gigantisk dekkoperasjon under vinter-OL i Sotsji i 2014 for \u00e5 bytte ut mistenkelige pr\u00f8ver med rene.", "En mengde ut\u00f8vere med positive dopingtester etter bruk av hjertemedisinen Meldonium.", "Dopinglaboratoriet i Moskva mistet sin akkreditering.", "Ryktet til russisk idrett er nesten \u00f8delagt.", "Den tidligere idrettsministeren og en av verdens beste ishockeyspillere gjennom tidene, Vjatseslav Fetisov, g\u00e5r fra smil til gravalvor n\u00e5r vi skifter emne fra ishockey til doping.", "\u2014 Jeg ga videre en god organisasjon. Jo, vi hadde problemer da ogs\u00e5, men ikke i et slikt omfang vi ser n\u00e5, sier han og rister p\u00e5 hodet.", "Vi sitter p\u00e5 den eksklusive restauranten La Prima i Bolshaya Dmitrovka-gaten i sentrale Moskva. Fetisov, som var idrettsminister mellom 2002 og 2008, blir gjenkjent av alle. De siste \u00e5tte \u00e5rene har han hatt tittelen Senator og sittet i landets overhus. Han er venn av Vladimir Putin og har bare noen dager f\u00f8r v\u00e5rt m\u00f8te spilt oppvisningskamp i Sotsji med presidenten og en rekke andre kjente russere.", "Fetisov var ekstremt viktig i arbeidet for at Sotsji skulle f\u00e5 vinter-OL i 2014. N\u00e5 kan lekene, som han kaller de beste vinterlekene noen gang, i stedet bli husket som tidenes skandale-OL.", "Grigorij Rodtsjenkov, tidligere leder for dopinglaboratoriet i Moskva har, etter at han flyktet til USA, fortalt amerikanske medier om hvordan pr\u00f8ver som kunne v\u00e6re positive, ble byttet ut med ren urin om nettene i Sotsji. If\u00f8lge Rodtsjenkov var minst 15 russiske medaljevinnere dopet.", "Ny, russisk dopingskandale:", "Akkurat den historien vil ikke den tidligere idrettsministeren tro s\u00e5 mye om f\u00f8r han ser bevisene.", "\u2014 Kommer bevisene frem, s\u00e5 vil det v\u00e6re skammelig. Men jeg vil se bevisene f\u00f8r jeg vil si noe mer.", "\u2014 Jeg har alltid v\u00e6rt opptatt av at vi skal f\u00f8lge reglene. Derfor satte jeg antidoping p\u00e5 programmet da jeg ble minister. Jeg har hatt flere posisjoner i WADA (Verdens antidopingbyr\u00e5), og har stor tiltro til dem fremdeles. I WADA finnes ingen fordommer mot Russland. De straffer ingen uten grunn, sl\u00e5r Fetisov fast.", "- Det henvises noen ganger fra russiske ledere om konspirasjoner mot Russland?", "\u2014 Noe m\u00e5 de jo si.", "Hans etterf\u00f8lger som idrettsminister Vitalij Mutko skrev bare for noen dager siden et brev, publisert i Sunday Times, der han beklaget alle dopingskandalene i Russland. \u00abVi skammer oss over dem, men en eksklusjon av Russland vil v\u00e6re urettferdig og uforholdsmessig\u00bb, var hovedbudskapet hans.", "Fetisov er enig:", "\u2014 De kan ikke straffe noen som ikke har gjort noe galt. Jeg er imot kollektiv straff. Dette er kommunistisk ideologi, ikke noe som skal skje i dag. Hvorfor skal noen betale for at andre har gjort noe galt? sp\u00f8r Fetisov og legger skylden p\u00e5 elendige ledere og d\u00e5rlig kommunikasjon:", "\u2014 Lederne skal v\u00e6re s\u00e5 profesjonelle at de s\u00f8rger for at man ikke havner i en slik situasjon. Ta for eksempel alle tilfellene med Meldonium. Stoffet var p\u00e5 WADAs overv\u00e5kingsliste i to \u00e5r f\u00f8r det ble forbudt helt. For meg er det enkelt: Er Meldonium p\u00e5 en slik liste, s\u00e5 kan man ikke gi det til ut\u00f8verne. Stopp med \u00e9n gang! Sportsministeriet skal passe p\u00e5 at ut\u00f8verne ikke havner i en slik situasjon. Det er vanstyre, sl\u00e5r Fetisov fast uten \u00e5 peke p\u00e5 noen ansvarlige enkeltpersoner.", "Russisk stjerne:", "I et intervju med Aftenposten i 2009, like etter at han hadde g\u00e5tt av som idrettsminister, sa han dette om russisk idrett:", "\u2014 Jeg ble hentet tilbake fra USA for \u00e5 bygge opp russisk idrett. Selv om vi langt fra er kommet i m\u00e5l enda, s\u00e5 har vi f\u00e5tt gjort enormt mye. Det brukes i dag 20 ganger s\u00e5 mye p\u00e5 idrett blant barn og unge, som da jeg overtok som idrettsminister. Det er ingen som lenger er i tvil om hva vi vil. Vi skal bygge opp russisk idrett til \u00e5 bli best i verden. Det skal vi bli gjennom en m\u00e5lrettet satsing p\u00e5 ren idrett.", "Det har ikke helt g\u00e5tt etter den planen.", "- Hvilken politisk oppgave brenner du mest for?", "\u2014 Jeg vil at alle barn i dette landet skal f\u00e5 en sjanse til \u00e5 bli suksessrike, b\u00e5de i sport og ellers i livet. Idretten er blitt prioritert i dette landet etter at jeg kom tilbake fra USA. Vi bruker idretten for \u00e5 f\u00e5 de unge vekk fra alkohol, narkotika, kriminalitet.", "Fetisov er profesjonell, men det er lett \u00e5 se at hum\u00f8ret stiger n\u00e5r vi snakker ishockey. Da vi viser ham et oppslag i Aftenposten fra 1988 med et bilde av ham og den tidligere V\u00e5lerenga-spilleren Frank Vestreng, smiler han bredt.", "Avisoppslaget ble til p\u00e5 banketten etter at Russland p\u00e5 vei til OL i Calgary hadde spilt treningskamper mot Norge. Noen m\u00e5neder tidligere hadde de to blitt kjent da Fetisovs klubb CSKA Moskva spilte europacup i Oslo mot blant andre V\u00e5lerenga.", "\u2014 Jeg husker ikke s\u00e5 mye av de kampene. Det ble over 1800 kamper fordelt p\u00e5 23 sesonger. Men jeg husker Vestreng godt, at han hjalp meg med \u00e5 skaffe dekk til min Mercedes. Jeg var en av de f\u00f8rste i Sovjet som hadde en slik Mercedes. Den var brukt, og jeg fikk ikke tak i dekk til den i Moskva. Da Russland vant VM i Minsk i 2014, ga presidenten alle spillerne hver sin Mercedes S-klasse. De beh\u00f8ver ikke f\u00e5 dekk fra Norge n\u00e5.- If\u00f8lge reportasjen fra den gang kj\u00f8pte du ogs\u00e5 TV og videospiller i Oslo.", "\u2014 Ja, det var v\u00e5r business. \u00c5 kj\u00f8pe p\u00e5 reise og selge hjemme.", "- Kjenner du noen av dagens norske spillere?", "\u2014 Nei.", "- Ikke h\u00f8rt om Patrick Thoresen som spilte for SKA St. Petersburg forrige sesong?", "\u2014 \u00c5, beklager. Selvsagt har jeg h\u00f8rt om ham. Han ble russisk mester to ganger, vet jeg. En virkelig toppspiller, sier mannen som ogs\u00e5 var en av hovedmennene bak da russerne startet KHL, en liga som skulle konkurrere med nordamerikanske NHL. Ligaen har blant annet et lag fra Finland og nylig ble et svensk lag presentert.", "Mener det er kampanje mot Russland:", "\u2014 Dere m\u00e5 f\u00e5 dere et lag i KHL. Jeg vet at det ble fors\u00f8kt \u00e5 f\u00e5 inn et lag fra Oslo (V\u00e5lerenga) , men ledelsen i det nasjonale forbundet var ikke veldig positive. De tenker ikke p\u00e5 det store bildet. Noen tenker for sm\u00e5tt. De f\u00f8rste \u00e5rene kunne det v\u00e6rt halvparten spillere fra Norge, resten fra andre deles av verden. Ville norsk ishockey blitt bedre? Ville landslaget deres blitt bedre? La dem spille mot de beste i Europa. Det er ikke s\u00e5 lett \u00e5 vokse bare ved \u00e5 spille i den nasjonale ligaen.", "- Er det riktig at det var du som l\u00e6rte president Putin \u00e5 g\u00e5 p\u00e5 sk\u00f8yter?", "\u2014 Jeg var minister, og jeg snakket mye med ham om \u00e5 l\u00e6re \u00e5 g\u00e5 p\u00e5 sk\u00f8yter. Jeg tok med drakt og annet hockeyutstyr til ham. En dag bestemte han seg for \u00e5 begynne. Han var 58 \u00e5r og hadde aldri g\u00e5tt p\u00e5 sk\u00f8yter. Han startet med \u00e5 dytte en stol foran seg, jobbet hardt for \u00e5 finne balansen, og s\u00e5 fikk han fremgang. Selvf\u00f8lgelig jobbet jeg sammen med ham p\u00e5 isen, l\u00e6rte ham ting.", "Bare et par dager f\u00f8r Aftenposten m\u00f8ter Fetisov har han spilt oppvisningskamp i Sotsji med blant andre president Putin.", "\u2014 Jeg spilte p\u00e5 lag med ham, i rekka hans. Men vi g\u00e5r p\u00e5 sk\u00f8yter og har det g\u00f8y andre ganger ogs\u00e5, ikke bare offentlig. Han elsker sporten, og den gir ham noe annet \u00e5 tenke p\u00e5. I l\u00f8pet av et par timer beh\u00f8ver han ikke fokusere p\u00e5 sine plikter. \u00c5 v\u00e6re leder i denne nasjonen tar mye tid, og han elsker ta noen avbrekk med ishockey.", "- Hvem er din russiske favorittspiller akkurat n\u00e5?", "\u2014 Jeg beundrer Pavel Datsjuk. Ilja Kovaltsjuk er ikke med her, men han betydde masse da vi vant v\u00e5rt f\u00f8rste VM-gull p\u00e5 15 \u00e5r (2008). Han sa aldri nei, ikke Alexander Ovetsjkin heller. Jeg liker ogs\u00e5 Jevgenij Malkin godt. Det er vanskelig \u00e5 plukke den aller beste. Vi har ogs\u00e5 noen gode keepere i NHL, men dessverre er det ingen forsvarere jeg liker ekstra godt, sier verdens kanskje aller beste forsvarer gjennom tidene med et lurt glimt i \u00f8yet.", "Den gamle mesteren h\u00e5per det blir VM-gull p\u00e5 hjemmebane for f\u00f8rste gang siden 1986. \u2014 Da vil det bli en parade i Moskva for spillerne. Man vil gjerne bygge en slik tradisjon.", "- Var det bra parader og feiringer etter at dere hadde vunnet da du spilte?", "\u2014 Det var ingen parader. Ingen bonuser. Vi fikk ikke engang beholde draktene som et minne. De tok dem fra oss.", "- Hva skjedde?", "\u2014 Jeg har syv VM-titler og to OL-gull, men ikke en eneste original drakt. De samlet dem inn, og ledelsen solgte dem sannsynligvis p\u00e5 det svarte markedet, forklarer han og rister oppgitt p\u00e5 hodet.", "Vjatselav Fetisov er en mann av folket og for folket, selv om han ler og sier \u00abselvsagt, jeg en storkar (big shot) n\u00e5\u00bb n\u00e5r vi p\u00e5 vei ut av restauranten sp\u00f8r om han blir hentet av privatsj\u00e5f\u00f8r.", "\u2014 Jeg har gjort noe for folket. Jeg har millioner av fans som fremdeles takker meg for det jeg gjorde for b\u00e5de landet og ishockeysporten. Det er en god f\u00f8lelse, sier han f\u00f8r han stiger inn i den svarte bilen og vinker farvel.", "PS! Om noen lurer p\u00e5 hva lunsjen besto av? Fetisov drakk \u00e9n slurk vann.", "Flere saker om dopingproblemet:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "ff0f9348a5eed22b3c6bdbcdc1c49294f546f34f0effa4431769f9f522cdbe3a"}, {"field": "createtime", "value": "2017-03-15T17:50:54.000Z"}, {"field": "description", "value": "Han er en gigantisk idrettshelt i Russland og tidligere idrettsminister. Vjatseslav Fetisov (58) mener russiske ledere m\u00e5 ta skylden for de mange dopingskandalene."}, {"field": "heading", "value": ["Putin-vennen avviser svertekampanje mot Russland", "- Vi hadde ogs\u00e5 problemer", "Vil se bevisene", "Ikke etter planen", "Fikk nye dekk av VIF-spiller", "Slik blir Norge bedre", "Putin elsker ishockey", "Ingen bonuser, fratatt drakter"]}, {"field": "id", "value": "bd7014347fd04031b0ceea6314173d5e7e2ac9be"}, {"field": "keyword", "value": "Ishockey"}, {"field": "keywords", "value": "Ishockey"}, {"field": "kw-category", "value": ["100sport", "vintersport"]}, {"field": "kw-classification", "value": "sports"}, {"field": "kw-concept", "value": ["russisk", "spilt", "russisk idrett", "idrett"]}, {"field": "kw-entity", "value": ["rodtsjenkov", "l. ligaen", "vjatseslav fetisov", "aftenposten", "jevgenij malkin", "mercedes s-klasse", "v\u00e5lerenga", "sunday times", "la prima", "verdens", "pavel datsjuk", "a. vi", "vitalij mutko", "l. jeg", "kovaltsjuk", "bolshaya dmitrovka", "sovjet", "senator", "meldonium"]}, {"field": "kw-location", "value": ["europa", "oslo", "sotsji", "moskva", "rio", "minsk", "russland", "norge", "st. petersburg", "calgary", "finland"]}, {"field": "kw-pageclass", "value": "article"}, {"field": "kw-person", "value": ["frank vestreng", "vladimir putin", "alexander ovetsjkin", "patrick thoresen"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/25fb4dfe-c50e-4e3d-9fbf-869d166a3a41?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Putin-vennen avviser svertekampanje mot Russland - gir \u00abelendige ledere\u00bb dopingskylden"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Putin-vennen-avviser-svertekampanje-mot-Russland---gir-elendige-ledere-dopingskylden-210887b.html"}, {"field": "pageclass", "value": ["article"]}, {"field": "publishtime", "value": "2016-05-19T19:53:44.000Z"}, {"field": "recs-articleid", "value": "210887"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2016-05-19T19:53:44.000Z"}, {"field": "recs-rawtitle", "value": "Putin-vennen avviser svertekampanje mot Russland - gir \u00abelendige ledere\u00bb dopingskylden -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Han er en gigantisk idrettshelt i Russland og tidligere idrettsminister. Vjatseslav Fetisov (58) mener russiske ledere m\u00e5 ta skylden for de mange dopingskandalene."}, {"field": "thumbnail", "value": "http://content-thumbnail.cxpublic.com/content/thumbnail200x150/bd7014347fd04031b0ceea6314173d5e7e2ac9be.jpg?59318029"}, {"field": "thumbnailfullheightdimensions", "value": "200x2516"}, {"field": "timestamp", "value": "2017-06-02T15:11:37.000Z"}, {"field": "title", "value": "Putin-vennen avviser svertekampanje mot Russland - gir \u00abelendige ledere\u00bb dopingskylden"}, {"field": "url", "value": "http://www.adressa.no/100Sport/vintersport/Putin-vennen-avviser-svertekampanje-mot-Russland---gir-elendige-ledere-dopingskylden-210887b.html"}, {"field": "urlhash", "value": "bd7014347fd04031b0ceea6314173d5e7e2ac9be"}], "score": 0.8842348, "siteId": "9222270286501375973", "id": "bd7014347fd04031b0ceea6314173d5e7e2ac9be"}

