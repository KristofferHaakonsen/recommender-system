{"fields": [{"field": "modifiedtime", "type": "time", "value": "2016-11-30T12:24:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Filmanmeldelser", "Film", "Ungdomsfilm", "Kreft", "Fantasy", "bok"]}, {"field": "author", "value": "terje eidsv\u00e5g"}, {"field": "body", "value": ["Steven Spielberg fikk ikke helt til sin filmversjon av Roald Dahls \u00abSVK\u00bb tidligere i \u00e5r. Ber\u00f8mt, klassisk barnebok i m\u00f8te med ber\u00f8mt klassisk filmskaper gir ikke n\u00f8dvendigvis veldig god film. Desto mer forfriskende er det \u00e5 m\u00f8te en prisbel\u00f8nt, ganske ny, britisk barnebok i ambisi\u00f8s, heftig filmversjon av en spansk filmskaper som hittil har gjort seg mest bemerket med gr\u00f8sser.", "Juan Antonio Bayona debuterte imponerende godt for snart 10 \u00e5r siden med gr\u00f8sseren \u00abThe Orphanage\u00bb(2007) . Hans tredje spillefilm er hans klart beste, basert p\u00e5 billedboka \u00abA Monster Calls\u00bb(2011) av Patrick Ness og Jim Kay, etter en id\u00e9 av Siobhan Dowd. Hun d\u00f8de av kreft f\u00f8r boka, som kom p\u00e5 norsk med tittelen \u00abMonsteret kommer\u00bb(2012) ble utgitt.", "Historien som fortelles i \u00abA Monster Calls\u00bb er m\u00f8rk og vond, av typen filmede barneb\u00f8ker ganske sjelden pr\u00f8ver seg p\u00e5. N\u00e5r det lykkes, som her, blir det godt, mektig, men ogs\u00e5 s\u00e5rt og vondt. P\u00e5 norsk kom bildeboka med anbefalt m\u00e5lgruppe i spennet 9 til 15. Filmen har f\u00e5tt 12-\u00e5rsgrense og b\u00f8r nok ikke testes ut p\u00e5 mindre barn uten forberedelser.", "I sentrum for historien er 12-\u00e5rige Conor. Han er mobbeoffer p\u00e5 skolen og sliter med oppdemmet sorg og sinne hjemme og ute, med en mor som er d\u00f8dssyk av kreft. Litt over midnatt en kveld f\u00e5r han bes\u00f8k av et monster, i form av et slags levende kjempetre av en barlind fra nabolaget. Monsteret fortsetter \u00e5 opps\u00f8ke gutten, for \u00e5 fortelle ham historier han ikke skj\u00f8nner mye av.", "Det er lett \u00e5 tenke p\u00e5 den meksikanske filmskaperen Guillermo del Toro i m\u00f8te med \u00abA Monster Calls\u00bb. Skildringen av monsterets framferd kan minne litt om hans \u00abPan's Labyrint\u00bb(2006) . Den spenstige filmmusikken til Fernando Vel\u00e1zquez har preget alle filmene til Bayona, men var ogs\u00e5 ingrediens i del Toros forrige film, \u00abCrimson Peak\u00bb(2015).", "Kontrasten mellom guttens brutale, realistiske hverdag p\u00e5 skole og hjemme og den buldrende monstermannen med Liam Neesons r\u00f8st, gir m\u00f8rk, dynamisk eventyrfilm som aldri gj\u00f8r det lett for vesle Conor eller publikum. At historiene monsteret serverer gutten er animerte i filmen, gir enda mer \u00e5 spille p\u00e5, i fint nikk til historiens r\u00f8tter i billedbok.", "I en filmbransje med stadig flere eventyrlige familiefilmer med r\u00f8tter i \u00abyoung adult\u00bb-b\u00f8ker eller \u00abgraphic novels\u00bb, stikker \u00abA Monster Calls\u00bb seg litt ut. Den har ikke store stjerner, selv om Felicity Jones, Sigourney Weaver og Liam Neeson er gode navn. Den tar ikke snarveier.", "Vesle Lewis McDougall i hovedrollen og selve historien, i dristig, ganske gjennomf\u00f8rt filmatisk drakt, gj\u00f8r \u00abA Monster Calls\u00bb til en film med lang holdbarhet. Fordi den gir liv til en stor kjempe som ikke er s\u00e6rlig vennlig, men hjelper en plaget gutt til \u00e5 komme gjennom raseri og sorg.", "Les ogs\u00e5 anmeldelsen \u00abFin kjempe, grei film\u00bb", "Anmeldt av TERJE EIDSV\u00c5G"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "45bf4539c857e8789ea51d12f1696bd7670276d3d52c3a17ec622d7145583cda"}, {"field": "createtime", "value": "2016-11-30T10:47:28.000Z"}, {"field": "description", "value": "Moderne klassiker av britisk barnebok har blitt mektig, vond og god eventyrfilm om en 12-\u00e5ring med kreftsyk mor og et monster i nabolaget."}, {"field": "dominantimage", "value": "http://www.adressa.no/pluss/kultur/article13862782.ece/k2s7ff/ALTERNATES/w980-default/MonsterCallsA"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f7d922f746188bea41b963d6ee933e20fa0de1cd.jpg?58da48e1"}, {"field": "dominantthumbnaildimensions", "value": "300x169"}, {"field": "heading", "value": "Ikke akkurat Knerten -adressa.no"}, {"field": "id", "value": "f7d922f746188bea41b963d6ee933e20fa0de1cd"}, {"field": "keyword", "value": ["Filmanmeldelser", "Film", "Ungdomsfilm", "Kreft", "Fantasy", "bok"]}, {"field": "keywords", "value": "Filmanmeldelser,Film,Ungdomsfilm,Kreft,Fantasy,bok"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["britisk barnebok", "film", "monster"]}, {"field": "kw-entity", "value": ["monster calls", "conor", "sigourney weaver og liam neeson", "patrick ness og jim kay", "crimson peak", "guillermo", "the orphanage", "knerten", "fin", "monsteret", "pan", "labyrint"]}, {"field": "kw-location", "value": "toro"}, {"field": "kw-pageclass", "value": "article"}, {"field": "kw-person", "value": ["jim kay", "sigourney weaver", "lewis mcdougall", "fernando vel\u00e1zquez", "patrick ness", "juan antonio bayona", "felicity jones", "roald dahls", "steven spielberg", "siobhan dowd", "liam neesons", "liam neeson"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13862782.ece/k2s7ff/ALTERNATES/w980-default/MonsterCallsA"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke akkurat Knerten"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/11/30/Ikke-akkurat-Knerten-13862783.ece"}, {"field": "pageclass", "value": ["article"]}, {"field": "publishtime", "value": "2016-11-30T10:45:06.000Z"}, {"field": "recs-articleid", "value": "13862783"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-11-30T10:45:06.000Z"}, {"field": "recs-rawtitle", "value": "Ikke akkurat Knerten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Moderne klassiker av britisk barnebok har blitt mektig, vond og god eventyrfilm om en 12-\u00e5ring med kreftsyk mor og et monster i nabolaget."}, {"field": "thumbnail", "value": "http://content-thumbnail.cxpublic.com/content/thumbnail200x150/f7d922f746188bea41b963d6ee933e20fa0de1cd.jpg?58da48e1"}, {"field": "thumbnailfullheightdimensions", "value": "200x1000"}, {"field": "timestamp", "value": "2017-03-28T11:28:33.000Z"}, {"field": "title", "value": "Mektig, vond og god eventyrfilm"}, {"field": "url", "value": "http://www.adressa.no/pluss/kultur/2016/11/30/Ikke-akkurat-Knerten-13862783.ece"}, {"field": "urlhash", "value": "f7d922f746188bea41b963d6ee933e20fa0de1cd"}], "score": 0.6799134, "siteId": "9222270286501375973", "id": "f7d922f746188bea41b963d6ee933e20fa0de1cd"}

