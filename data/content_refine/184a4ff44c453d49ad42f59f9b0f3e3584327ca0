{"fields": [{"field": "modifiedtime", "type": "time", "value": "2012-04-17T22:20:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tomas kothe-n\u00e6ss"}, {"field": "body", "value": ["Saken oppdateres.", "Den nye Fosenhallen er diskret julepyntet og klar for sin f\u00f8rste store oppgave. L\u00f8rdag den 15.mars 2007 er omsider kommet til Bjugn. Fylkesordf\u00f8rer Tore O. Sandvik trer frem med saksen og klipper b\u00e5ndet i nasjonalfargene. En stolt ordf\u00f8rer Arnfinn Astad ved siden av feirer en av sine st\u00f8rste triumfer. Og det allerede f\u00f8r NM p\u00e5 sk\u00f8yter er i gang.", "-.Jeg innr\u00f8mmer at jeg ikke trodde p\u00e5 dette. Men det viser at det er mulig \u00e5 g\u00e5 utenfor opptr\u00e5dte stier og tenke spr\u00f8 tanker. Dette er en merkedag for de som ogs\u00e5 tenker store tanker. Fosenhallen er galskapen satt i system, skryter Sandvik.", "Utenfor troner den nye domen. Den andre lengdel\u00f8pshallen i Norge og den 13. i verden. Ingen arkitektonisk perle, vil mange si, men sk\u00f8ytepresident Svein Rohde-Hanssen smiler lurt og er uenig. Han sitter i varmestuen i den nye ishallen ikledd en gammel dynejakke fra Bislett VM i 1983.", "- Jeg liker hallen! Den er blitt \u00e5pen og flott. Men det er et stort tankekors at Bjugn f\u00e5r til det som verken Oslo eller Trondheim har klart.", "Bjugns nye landemerke breier seg utover Botng\u00e5rd sentrum, men hallen ligger samtidig godt i terrenget. R\u00e5dmann Tor Langvold har allerede uttalt at Fosenhallen enten blir et bygg for fremtiden eller et forvokst kneipbr\u00f8d.", "Innenfor tar hallen pusten fra noen og enhver. Under mesterskapets f\u00f8rste dag er det vel halvfull, men stemningen er god. Et par tusen tilskuere, frivillige og skoleelever inkludert, er kledd for sk\u00f8ytel\u00f8p. Bare fylkesordf\u00f8reren har latt seg forlede av at dette er et innend\u00f8rsstevne. Fosenhallen er nemlig en kaldhall, og Sandvik m\u00e5 ut og kj\u00f8pe ullsokker. S\u00e5 gjaller nasjonalsangen ut av anlegget og bjugningene skriver historie igjen.", "- Dette er fantastisk! Et eventyr. Se bare hvordan l\u00f8perne svever bortover isen. Det var noe annet i min tid - vi slet oss gjennom rundene, forteller bronsjevinner p\u00e5 500 meter i Oslo OL 1952. Arne Johansen er innflyttet \u00f8rlending og selvskreven gjest. P\u00e5 plass er ogs\u00e5 leksv\u00e6ringen Villy Haugen, bronsjemedaljevinner fra OL i Innsbruck. Harald Gr\u00f8nningen, rank og smilende er ogs\u00e5 til stede, men hvor er Hjallis?", "- Jeg vet ikke om Hjallis kommer, sier guds\u00f8nn og sjef for Bjugn R\u00f8de Kors, Arne Jakobsen. Men jeg vet hvorfor kong Harald ikke er her. Da Slottet fikk invitasjon, trodde de at Sk\u00f8yte-NM 08 gikk neste \u00e5r.", "Men et kongebes\u00f8k ville v\u00e6rt i overkant. For sk\u00f8yter er ikke det sk\u00f8yter en gang var. Det innr\u00f8mmer selv sk\u00f8ytepresidenten, f\u00f8r han legger til at sk\u00f8yteinteressen ligger der latent hos nordmenn. Rohde-Hanssen er overbevist om at Fosenhallen vil v\u00e6re et viktig bidrag for sk\u00f8ytemilj\u00f8et, ikke bare i Bjugn, men for hele landet.", "En sk\u00f8ytel\u00f8per suser forbi. Noen f\u00e5 entusiaster holder orden p\u00e5 papirene og nevner navnet p\u00e5 et stort talent. Det noteres rundetider. En annen tar egne tider med mobiltelefonen. Et par veteranl\u00f8pere p\u00e5 indre bane studerer stil og klappsk\u00f8yte-teknikk f\u00f8r de henter en kork som er sparket ut av posisjon. Snart kommer H\u00e5vard B\u00f8kko.", "Elevene som fikk flyttet skoledagen til l\u00f8rdag for \u00e5 v\u00e6re med p\u00e5 folkefesten, holder fortsatt ut. Ungene fra Fagerenget skole er if\u00f8rt gule t-skjorter - i en stille protest mot at skolen noen dager f\u00f8r ble vedtatt nedlagt. Foreldrene opplever at de n\u00e5 m\u00e5 betale en del av prisen for hallsatsingen i Bjugn - \u00e5rets idrettskommune i fylket i 2006. Men de f\u00e6rreste er imot hallen, i alle fall p\u00e5 en dag som denne.", "Tidligere rektor Oddbj\u00f8rn Ervik ved Botng\u00e5rd skole har tatt turen fra Hamar til sin gamle kommune. I mange \u00e5r reiste han s\u00f8rover til Hamar for \u00e5 gi s\u00f8nnen Arild best mulig treningsforhold, der ogs\u00e5 fetter Eskil Ervik hadde etablert seg. Etter hvert flyttet familien nedover. I dag har Vikingskipet is rundt 100 dager i \u00e5ret, mens Fosenhallen satser p\u00e5 250 dager.", "- Det er utrolig at Bjugn har f\u00e5tt sin hall. Dette betyr mye, sier Ervik.", "Sk\u00f8yte-NM kan v\u00e6re en maraton for alle unntatt den innerste menigheten. Men n\u00e5r verdenstoppen H\u00e5vard B\u00f8kko entrer startstreken, er oppmerksomheten igjen rettet mot isparketten. Tidene frem til n\u00e5 har ikke v\u00e6rt all verden, men B\u00f8kkos 37,3 p\u00e5 500 meter f\u00e5r opp jubelen.", "Daglig leder i Fosenhallen, Knut Hellem, senker skuldrene et par hakk.", "- N\u00e5 koser vi oss. Dette g\u00e5r godt!", "Det stunder mot vanningspause og hallen t\u00f8mmes p\u00e5 et par minutter. Folk stimer ut i vintervarmen, til \u00f8l og gl\u00f8gg-teltet eller stikker en snartur innom julehandelen.", "Et langt l\u00f8p g\u00e5r omsider mot m\u00e5l. For Hellem, sk\u00f8yteklubben og Bjugn. Etter over 30 \u00e5rs venting p\u00e5 bedre is, har \u00d8rland/Bjugn sk\u00f8yteklubb tatt innersvingen p\u00e5 sk\u00f8ytenorge. Men det har v\u00e6rt en lang kamp:", "Februar 2002 g\u00e5r mot slutten og entusiastene i Bjugn/\u00d8rland sk\u00f8yteklubb har lagt nok en vinter med sisyfosarbeid bak seg. Lavtrykkene har st\u00e5tt i k\u00f8 og velsignet Tr\u00f8ndelagskysten med uvanlig h\u00f8y temperatur. Men ikke alle har satt pris p\u00e5 den gr\u00f8nne vinteren. Den evige optimist, Harald Sivertsen, og hans trofaste hjelpere har ikke tall p\u00e5 hvor mange kvelder de har fyrt opp den gamle traktoren og vannvogna. Som vanlig startet de opp s\u00e5 snart kvikks\u00f8lvet n\u00e6rmet seg null h\u00f8sten f\u00f8r. Men sk\u00f8yteisen forsvant like fort som den kom. Igjen og igjen!", "Dr\u00f8mmen om en kunstisbane hadde v\u00e6rt luftet og prosjektert flere ganger f\u00f8r da tidligere sk\u00f8yteleder Steinar Fagerheim ba klubbens nye leder, Knut Hellem, om \u00e5 ta opp ideen igjen. Hellem tente p\u00e5 saken og ba inn representanter for \u00d8rland og Bjugn kommune, Fosenkraft, Bjugn Sparebank og ildsjelene fra sk\u00f8yteklubben til id\u00e9m\u00f8te. Ogs\u00e5 sk\u00f8yteentusiast og NTNU-professor Bj\u00f8rn Magnussen - ekspert i kuldeteknikk, m\u00f8tte p\u00e5 kafeen i Bjugn Bowling.", "Blant deltakerne var ogs\u00e5 veteranen Harald Sivertsen. Han mintes de store sk\u00f8ytel\u00f8pene p\u00e5 Bjugnfjorden og Kotengsvatnet p\u00e5 60-tallet da Magne Thomassen kastet glans over arrangementet. N\u00e6rmere 2000 betalte for \u00e5 st\u00e5 ute i kulden og f\u00f8lge isfolket runde etter runde. Dr\u00f8mmen om en sk\u00f8ytebane i Botng\u00e5rd ble f\u00f8rst virkelighet noen ti\u00e5r seinere. I f\u00f8rste omgang med en bane p\u00e5 330 meter.", "Forsamlingen i bowlinghallen hadde ett m\u00e5l for \u00f8yet. Bjugn skulle f\u00e5 sin kunstisbane. Det ville sette en endelig stopper for kampen mot et stadig mer up\u00e5litelig klima.", "Sivertsen var ogs\u00e5 optimistisk og s\u00e5 for seg stabil is og \u00f8kende interesse, familier med varm kakao og p\u00f8lser p\u00e5 sk\u00f8ytel\u00f8p igjen. Tr\u00f8ndersk sk\u00f8ytesport hadde allerede ligget nede for telling i flere \u00e5r. Det tidligere s\u00e5 aktive sk\u00f8ytemilj\u00f8et i Trondheim hadde likevel merket seg noen utholdende sjeler ute ved kysten som trosset v\u00e6ret, og som gikk mer p\u00e5 vannet enn p\u00e5 isen.", "Blant innlederne \u00f8ste Magnussen av sin iskunnskap. Ulike l\u00f8sninger ble diskutert og stemningen var god blant forsamlingen av politikere, finans og fagfolk. Alle med et brennende hjerte for sk\u00f8ytesporten. M\u00f8tet var p\u00e5 hell og den obligatoriske sp\u00f8rsm\u00e5lsrunden nesten avsluttet da Bjugns ukuelige \u00abPetter Smart\u00bb, Lars Aglen, rekker h\u00e5nden i v\u00e6ret.", "- Det nytter ikke \u00e5 drive med sk\u00f8yter ute n\u00e5r det regner sidelengs hele vinteren. La oss heller legge sk\u00f8ytebanen inne.", "Forsamlingen ble fullstendig stumme, minnes banksjef Bjarne Beversmark i Bjugn Sparebank. Det var jo det reneste galskap. Et luftslott! Men id\u00e9en var allerede s\u00e5dd og det skulle snart vise seg at den ikke falt fullstendig p\u00e5 isgrunn.", "Allerede neste dag troppet Aglen opp p\u00e5 banksjefens kontor med tegninger av strekkstag som bedriften hans p\u00e5 Gullvika produserte for oljen\u00e6ringen. Han mente konseptet ogs\u00e5 kunne brukes i en ishall. Beversmark er som bankmenn flest skeptisk til luftige planer, og s\u00e6rlig de som koster millioner. Men Aglen kjente godt til Beversmarks aller sterkeste lidenskap; sk\u00f8yter. Sammen med broren stiftet Beversmark for mange \u00e5r siden fanklubben \u00abTo indre og vekk me`n\u00bb. Br\u00f8drene har reist rundt i alle sk\u00f8yteverdenens avkroker, i all slags v\u00e6r - og fulgt norske oppturer, og stadig oftere nedturer.", "- Vi har ogs\u00e5 reist rundt og sett fantastiske ishaller. Vi tenkte kanskje at det var en mulighet likevel. Teknologien var kjent og det skulle bygges en ny videreg\u00e5ende skole i Bjugn. Det ga oss en gylden sjanse, sier Beversmark.", "Et par feilskj\u00e6r bortenfor banksjefens kontor sitter en oppr\u00f8mt ordf\u00f8rer Arnfinn Astad i r\u00e5dhuset. Han husker godt sk\u00f8ytefolket i Trondheim som for noen ti\u00e5r siden l\u00f8p rundt og ba folk om \u00e5 putte femkroninger av den gamle, store sorten p\u00e5 en stav til st\u00f8tte for ny kunstisbane p\u00e5 Leangen.", "- Dette skulle vi gjort i Bjugn ogs\u00e5, tenkte jeg. Men samtidig forsto jeg at vi ikke kunne bygge en kunstisbane uten tak over. V\u00e6rforholdene var for ustabile til det. Dessuten m\u00e5tte det v\u00e6re en flerbrukshall.", "Og n\u00e5r Astad tenker alvorlig p\u00e5 en ting, f\u00e5r han det som regel som han vil.", "- Den raske responsen fra Aglen er jo typisk for gr\u00fcndere, og i alle fall typisk Aglen. Om det var riktig s\u00e5 enkelte \u00e5 bygge hall som Aglen hevdet, var vi i tvil om. Men sn\u00f8ballen hadde begynt \u00e5 rulle. Vi tente id\u00e9en!", "Det var ikke bare tilfeldighetens uforklarlige spill som slo til da en gr\u00fcnder, en kapitalist, en handlekraftig politiker m\u00f8tte et idealistisk sk\u00f8ytemilj\u00f8 over en vanvittig id\u00e9. De fikk etterhvert ogs\u00e5 drahjelp fra den mektige idrettskretsformannen Kjell Dahle fra Rissa. I tillegg skulle det ogs\u00e5 vise seg at andre viktige forutsetninger b\u00f8d seg frem.", "Bjugn kommune hadde nemlig tidligere solgt endel aksjer i det lokale kraftlaget. De pengene ville Astad & co bruke p\u00e5 \u00e5 forskuttere en ny videreg\u00e5ende skole. Fylkeskommunen hadde nemlig ikke r\u00e5d akkurat da, og Astad skj\u00f8nte at her gikk det et avgj\u00f8rende l\u00f8p. Etter et basketak med nabokommunen \u00d8rland, sikret Bjugn skolen i Botng\u00e5rd.", "- Det som trigget id\u00e9en om en flerbrukshall var at skolen ogs\u00e5 trengte en idrettshall for elevene. Samtidig planla Fosenkraft \u00e5 bygge et varmeanlegg der sj\u00f8vann skulle brukes til \u00e5 varme opp skoler i sentrum. Det utl\u00f8ste id\u00e9en om \u00e5 nyttegj\u00f8re seg returenergien til \u00e5 legge is.", "- Det blir p\u00e5st\u00e5tt at jeg tenker strategi i det meste jeg gj\u00f8r, smiler Astad. -.Men alltid til beste for Bjugns innbyggere, legger han ubeskjedent til.", "Noen uker seinere tok Astad og Aglen med seg sine l\u00f8se skisser, et sjeldent p\u00e5gangsmot og opps\u00f8kte kontoret til idrettsetaten i fylkeskommunen. Astad husker at entusiasmen ikke akkurat sto i taket da bjugningene la frem planene.", "- Dette prosjektet Astad, det er altfor stort, sa fylkeskommunens Ola Kvaale og Knut M\u00f8ller.", "Men rissv\u00e6ring og idrettskretsformann Kjell Dahle hadde allerede tent p\u00e5 prosjektet og samlet Norges Idrettsforbund og flere av s\u00e6rforbundene til et m\u00f8te p\u00e5 Gardermoen. Der var stemningen vesentlig bedre enn i fylkeshuset, og alle gode krefter gikk sammen i en prosjektgruppe.", "- M\u00f8tet p\u00e5 Gardermoen var avgj\u00f8rende for at vi kom videre, mener ordf\u00f8reren. Konseptet med en flerbrukshall for sk\u00f8yter, ishockey, curling, friidrett og fotball var helt nytt. At vi ogs\u00e5 skulle utnytte returvarme var interessant rent teknisk. Det ble p\u00e5 mange m\u00e5ter ogs\u00e5 et forskningsprosjekt og et pilotanlegg.", "Men Astad hadde en jobb \u00e5 gj\u00f8re. Bjugn kommune var verken rik eller hadde formuende onkler. Stemningen etter Bjugnsaken la heller ikke forholdene til rette for den store dugnads\u00e5nden, som var helt avgj\u00f8rende for om de skulle lykkes.", "- Min jobb var \u00e5 skape troen hos politikerne p\u00e5 at dette kunne la seg gjennomf\u00f8re. Det er nemlig en forutsetning at kommunen m\u00e5tte bygge og drive anlegget. Jeg er enig i at dette var litt galskap, men ogs\u00e5 dristighet. Derfor ble jeg - om ikke overrasket, s\u00e5 i alle fall imponert over at et enstemmig kommunestyre sa endelig \u00abja\u00bb til Fosenhallen i juni 2005.", "Astad tripper spent rundt i varmestua i den nye hallen. Det er to dager til NM p\u00e5 sk\u00f8yter starter. D\u00f8ren ut mot sk\u00f8ytebanen er dekket av plakater om den store begivenheten. Knut Hellem st\u00e5r i kjent positur i et hj\u00f8rne, som sk\u00e5ret i en statue av Oscar Mathisen, med mobilen tett til \u00f8ret. Pensjonister fra dugnadskorpset er en snartur innom og varmer seg over en kopp kaffe og pepperkaker. P\u00e5 andre siden av glassvinduet inn mot hallen, kan de se Norges nye sk\u00f8ytestjerne H\u00e5vard B\u00f8kko trene. Han passerer i utrolig fart p\u00e5 sin ensomme jakt etter Kramer-koden.", "- Ingen f\u00e5r noe gratis, i hvert fall ikke en liten kystkommune i distriktet. Det vi skal ha gjort, m\u00e5 vi gj\u00f8re selv. Vi tok tak i en \u00absteintoillat\u00bb id\u00e9, og har v\u00e6rt s\u00e5 dristige at hele Norge har lagt merke til oss p\u00e5 en positiv m\u00e5te. Er dette mulig eller ren galskap, sp\u00f8r noen. Jeg tror det er en kombinasjon. Men det gjenst\u00e5r fortsatt \u00e5 se om vi lykkes.", "Astad er overbevist om at de skal klare det, men han vet ogs\u00e5 at de enn\u00e5 ikke har kommet til de tunge rundene i mill\u00f8pet. Han forsikrer imidlertid at det ikke vil g\u00e5 utover helsetilbudet, men at kommunen m\u00e5 prioritere t\u00f8ft og innrette seg p\u00e5 \u00e5 drive mest mulig effektivt. Det gjelder ogs\u00e5 for skolestrukturen.", "- Det kommer garantert t\u00f8ffe dager, og de kommer n\u00e5. Vi vet enn\u00e5 ikke om vi har gjort rett. Det vil ettertiden vise. Men dette prosjektet har skapt en entusiasme, dugnads\u00e5nd og et samhold som jeg aldri tidligere har sett maken til. En br\u00e5te mennesker, som ikke har kjent hverandre, har st\u00e5tt p\u00e5 ute i all slags v\u00e6r sammen.", "Astad mener at bygdefolket n\u00e5 har et eierskap til hallen, noe som betyr mye ogs\u00e5 for den videre driften. Frivillig innsats vil bli n\u00f8dvendig. En ting er investeringene p\u00e5 80 millioner, der har kommunen kontroll. Verre er det med driftskostnadene p\u00e5 7,8 millioner i \u00e5ret. Tidligere leder av Campus Fosen og NM-sjef, Jostein Stjern, er likevel optimistisk.", "- Hallen skal finansieres gjennom prosjektinntekter og leieinntekter. Jeg har likevel v\u00e6rt helt tydelig p\u00e5 at hallen aldri vil l\u00f8nne seg og at kommunen m\u00e5 bidra. N\u00e5r det er sagt, har Fosenhallen et potensial ingen trodde var der, bare i desember har vi hatt flere julebord her.", "En av de ivrigste frivillige, Kolbj\u00f8rn Berre, haster forbi kaf\u00e9bordet i varmestuen. Han har jobbet 800 dugnadstimer p\u00e5 hallprosjektet. Kanskje er det han og alle de andre ildsjelene i Bjugn som fortjener kongepokalen som ble delt ut sist s\u00f8ndag. Astad er i alle fall ikke tvil:", "- Det er Bjugn-samfunnet som er den egentlige vinneren.", "Om fire \u00e5r h\u00e5per bjugningene \u00e5 erobre Europa. Det blir i s\u00e5fall i konkurranse med mulige EM-arrang\u00f8rer som Berlin eller Moskva. Men dit er det et stykke igjen, innr\u00f8mmer selv Bjugns store optimist, Knut Hellem."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "785a0f60c89e70bdb55d60a3f4d25bff88a125bf78b9b7938aeaad635700f607"}, {"field": "createtime", "value": "2016-02-20T18:29:23.000Z"}, {"field": "description", "value": "BJUGN: En sk\u00f8ytegal banksjef, en sta ordf\u00f8rer, en \u00abPetter Smart\u00bb og et sjeldent aktivt sk\u00f8ytemilj\u00f8 satset alt p\u00e5 en vanvittig id\u00e9. N\u00e5 kan de bli europamestere i \u00e5 arrangere sk\u00f8ytel\u00f8p."}, {"field": "dominantimage", "value": "http://www.adressa.no/incoming/article1227992.ece5/ALTERNATES/w980-default/DOKUMENT_FOSENHALLEN35_1_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/184a4ff44c453d49ad42f59f9b0f3e3584327ca0.jpg?597e34a3"}, {"field": "dominantthumbnaildimensions", "value": "300x169"}, {"field": "heading", "value": ["\u00abGalskapen\u00bb samlet bygda -adressa.no", "Bjugns nye landemerke", "Et sk\u00f8yte-eventyr", "Dobler Hamars kapasitet", "30 \u00e5rs kamp mot v\u00e6ret", "Et Petter Smart-forslag", "En sk\u00f8ytegal banksjef", "Kraftaksjer ga ny energi", "Fikk med seg norsk idrett", "Garanterer t\u00f8ffe dager"]}, {"field": "id", "value": "184a4ff44c453d49ad42f59f9b0f3e3584327ca0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "sports"}, {"field": "kw-concept", "value": ["aktivt sk\u00f8ytemilj\u00f8", "all slags", "hall", "sk\u00f8yter", "sk\u00f8ytegal banksjef", "vanvittig id\u00e9", "dag", "id\u00e9", "kommune", "banksjefens kontor", "samlet bygda", "garantert t\u00f8ffe dager", "all slags v\u00e6r", "skole", "slags v\u00e6r", "garantert t\u00f8ffe", "t\u00f8ffe dager", "videreg\u00e5ende skole", "snartur innom"]}, {"field": "kw-entity", "value": ["oslo ol", "\u00f8rland og bjugn", "ola kvaale og knut m\u00f8ller", "gardermoen", "bjugnsaken", "b\u00f8kkos", "kramer", "ervik", "vikingskipet", "bjugn bowling", "sk\u00f8yte", "bislett vm", "arild", "fagerenget", "kolbj\u00f8rn berre", "bjugn sparebank", "harald", "bjugnfjorden og kotengsvatnet", "fosenkraft", "leangen", "fosenhallen", "bjugn r\u00f8de kors", "slottet", "gullvika", "astad og aglen", "tr\u00f8ndelagskysten", "hjallis", "norges idrettsforbund"]}, {"field": "kw-location", "value": ["europa", "hamar", "bjugn", "moskva", "trondheim", "innsbruck", "rissa", "berlin", "botng\u00e5rd", "\u00f8rland"]}, {"field": "kw-pageclass", "value": "article"}, {"field": "kw-person", "value": ["svein rohde-hanssen", "arne johansen", "magne thomassen", "tore o. sandvik", "ola kvaale", "arnfinn astad", "oscar mathisen", "oddbj\u00f8rn ervik", "h\u00e5vard b\u00f8kko", "campus fosen", "knut m\u00f8ller", "kjell dahle", "eskil ervik", "harald sivertsen", "arne jakobsen", "bjarne beversmark", "villy haugen", "bj\u00f8rn magnussen", "jostein stjern", "steinar fagerheim", "harald gr\u00f8nningen", "tor langvold", "knut hellem", "petter smart", "lars aglen"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1227992.ece5/ALTERNATES/w980-default/DOKUMENT_FOSENHALLEN35_1_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Galskapen&raquo; samlet bygda"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article998292.ece"}, {"field": "pageclass", "value": ["article"]}, {"field": "publishtime", "value": "2007-12-21T06:25:10.000Z"}, {"field": "recs-articleid", "value": "1494194"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2007-12-21T06:25:10.000Z"}, {"field": "recs-rawtitle", "value": "&laquo;Galskapen&raquo; samlet bygda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "BJUGN: En sk\u00f8ytegal banksjef, en sta ordf\u00f8rer, en \u00abPetter Smart\u00bb og et sjeldent aktivt sk\u00f8ytemilj\u00f8 satset alt p\u00e5 en vanvittig id\u00e9. N\u00e5 kan de bli europamestere i \u00e5 arrangere sk\u00f8ytel\u00f8p."}, {"field": "thumbnail", "value": "http://content-thumbnail.cxpublic.com/content/thumbnail200x150/184a4ff44c453d49ad42f59f9b0f3e3584327ca0.jpg?597e34a3"}, {"field": "thumbnailfullheightdimensions", "value": "200x2608"}, {"field": "timestamp", "value": "2017-07-30T19:33:55.000Z"}, {"field": "title", "value": "&laquo;Galskapen&raquo; samlet bygda"}, {"field": "url", "value": "http://www.adressa.no/nyheter/dokument/article998292.ece"}, {"field": "urlhash", "value": "184a4ff44c453d49ad42f59f9b0f3e3584327ca0"}], "score": 0.60846883, "siteId": "9222270286501375973", "id": "184a4ff44c453d49ad42f59f9b0f3e3584327ca0"}

