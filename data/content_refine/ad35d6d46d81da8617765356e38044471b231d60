{"fields": [{"field": "modifiedtime", "type": "time", "value": "2013-10-25T06:35:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anders holstad lilleng"}, {"field": "body", "value": ["Saken oppdateres.", "STAND UP TRONDHEIM COMEDY NIGHT", "Vurdert av: Anders Holstad Lilleng", "Sted: Olavs Pub", "Komikere: Bob Slayer, Sven Rusdal, Henrik Fladseth, Mats Ballari, Hans Andreas Knutsen og Alan Drop (konferansier)", "Terningkast 5", "Forrige klubbkveld signert Stand Up Trondheim var et fyrverkeri av en forestilling. Forventingene var derfor store til torsdagens show p\u00e5 Olavs Pub. Og la oss starte med konklusjonen: de ble innfridd!", "Kveldens beste", "F\u00f8rste mann ut var Henrik Fladseth fra Oslo, en av landets mest spennende standupkomikere. Humoren hans sokner til absurdismen. Vitsene springer ut fra veldig rare ideer.", "Kommer det bl\u00e5veispoliti hvis vi plukker bl\u00e5veis? Er s\u00e6dbanken en potensiell gullgruve? Hvorfor synger jenter p\u00e5 trikken for \u00e5 f\u00e5 bekreftelse?", "Vanligvis holder publikum igjen n\u00e5r f\u00f8rste komiker st\u00e5r p\u00e5 scenen. De m\u00e5 varmes opp. Fladseth fikk det derimot til \u00e5 koke i salen. Settet hans kommer til \u00e5 st\u00e5 igjen som ti av denne sesongens aller morsomste minutter.", "Meget lovende", "Hans Andreas Knutsen fra Stand Up Trondheim gjorde sin debut p\u00e5 scenen p\u00e5 Olavs Pub torsdag kveld. Senarioene og poengene hans var av det behendige og snedige slaget. Han kunne blant annet fortelle om en gang han var innlagt p\u00e5 St. Olavs, stjal en legefrakk og vandret rundt p\u00e5 sykehuset som person med medisinsk embetseksamen.", "Det vi fikk servert var meget lovende. Neste gang fortjener han enda mer scenetid. En herlig skrue.", "Dyktig historieforteller", "Sven Rusdal fra Sandnes stod for den mest standard standupen denne klubbkvelden. Her var det kunsten \u00e5 fortelle historier som stod i sentrum. Historier om \u00e5 fors\u00f8ke \u00e5 vitse seg ut av en fartskontroll, om jenter som \u00f8nsker komplimenter og om hvordan farmor stiller sp\u00f8rsm\u00e5l.", "Et sett som Rusdals krever, nettopp, en dyktig historieforteller. Hele veien fremstilles dette som hans historier, hans opplevelser, morsomme ting han har sagt i situasjoner. Man skal v\u00e6re en god formidler for \u00e5 f\u00e5 slikt materiale til \u00e5 fungere.", "Og det gjorde det. Tempoet var h\u00f8yt, timingen satt, tr\u00f8kket var der det skal v\u00e6re. Han rotet litt med rekkef\u00f8lgen, hvilket i verste fall kunne gjort at publikum mistet tilliten til ham og dermed viljen til \u00e5 godta vitsene, men Rusdal rodde det godt i havn.", "Eier rommet", "Mats Ballari er en av Stand Up Trondheims dyktigste komikere. Han eier rommet. Tempoet er akkurat passe, leveringen veldig god og poengene kommer tett. Man skal ikke la seg lure av hans tandre ytre. Med et solid glimt i \u00f8yet kan han komme unna med drap og styggedom p\u00e5 scenen.", "Denne gangen fikk vi blant annet  presentert hvordan Ballari og hans sameslekt ville arrangert OL; med dramatisering av Kautokeinooppr\u00f8ret og et Rema i brann som olympisk ild.", "Tekstene var velskrevne, publikum var solgt.", "Ut og b\u00e6lme \u00f8l", "Kveldens headliner Bob Slayer er noe ganske utenom det vanlige. P\u00e5 scenen er han en uforutsigbar drukkenbolt. Han b\u00e6lmer \u00f8l etter \u00f8l, kommuniserer tilfeldig og p\u00e5trengende med publikum, starter en historie, avbryter den, ender p\u00e5 viddene, men finner overraskende nok veien tilbake igjen. Han er den fulle, joviale karen p\u00e5 bar som krever oppmerksomhet, som f\u00f8rst oppfattes som artig og finurlig, f\u00f8r det hele blir i litt vel voldsomste laget.", "Det er uklart hva som er Bob Slayers prosjekt som komiker. Det tidligere nevnte uforutsigbare er et viktig element. Publikum skal aldri v\u00e6re trygge p\u00e5 hva som kommer. Dette er et morsomt grep, men det sl\u00e5r en at dette mer er en strategi enn et bevisst kunstnerisk grep. Han utfordrer publikums t\u00e5lmodighet og forventninger, men han er ikke bevisst nok p\u00e5 sine komiske virkemidler til \u00e5 kunne utfordre sjangeren. Dermed blir han en komiker som inspirerer sine kolleger, ikke en komikernes komiker.", "50 minutter Slayer var 25 minutter for mye. Likevel: Publikum lot seg underholde, men ikke uten forvirring og stussing over hva de egentlig opplevde denne kvelden.", "Konklusjon", "Med torsdagens klubbkveld, godt ledet av klubbleder Alan Drop, fortsatte Stand Up Trondheim sin seiersrekke p\u00e5 Olavs Pub, en kveld der den beste komikeren kom f\u00f8rst og headlineren hadde mer fokus p\u00e5 \u00f8ldrikking enn komisk struktur.", "Se adressa.nos videoer med standup-komikerne her."]}, {"field": "category0", "value": "kultur"}, {"field": "category1", "value": "kultur|anmeldt"}, {"field": "contenthash", "value": "06a2eb8e481239a1db2c3594e95095c86c09a7dae780c223360f23eeb2cc7f63"}, {"field": "createtime", "value": "2013-10-25T05:39:20.718Z"}, {"field": "description", "value": "Seiersrekken fortsetter for Stand Up Trondheim."}, {"field": "dominantimage", "value": "http://www.adressa.no/incoming/article8506723.ece/ALTERNATES/w980-default/Bob%20Slayer%20Foto%20Anders%20Holstad%20Lilleng.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ad35d6d46d81da8617765356e38044471b231d60.jpg?59849d33"}, {"field": "dominantthumbnaildimensions", "value": "300x169"}, {"field": "heading", "value": "Suksess for lokal standup -adressa.no"}, {"field": "id", "value": "ad35d6d46d81da8617765356e38044471b231d60"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "anmeldt"]}, {"field": "kw-classification", "value": "arts-and-entertainment"}, {"field": "kw-concept", "value": ["lokal standup", "publikum", "eier rommet", "dyktig historieforteller", "kveld", "historie", "komiker", "scene"]}, {"field": "kw-entity", "value": ["st. olavs", "rema", "stand up trondheim", "olavs pub", "hans andreas knutsen", "kautokeinooppr\u00f8ret"]}, {"field": "kw-location", "value": ["oslo", "sandnes"]}, {"field": "kw-pageclass", "value": "article"}, {"field": "kw-person", "value": ["bob slayer", "henrik fladseth", "sven rusdal", "alan drop", "mats ballari"]}, {"field": "kw-taxonomy", "value": ["kultur", "kultur/anmeldt"]}, {"field": "og-image", "value": "http://www.adressa.no/incoming/article8506723.ece/ALTERNATES/w980-default/Bob%20Slayer%20Foto%20Anders%20Holstad%20Lilleng.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Suksess for lokal standup"}, {"field": "og-type", "value": "article"}, {"field": "og-url", "value": "http://www.adressa.no/kultur/anmeldt/article8506763.ece"}, {"field": "pageclass", "value": ["article"]}, {"field": "publishtime", "value": "2013-10-25T06:33:57.000Z"}, {"field": "recs-articleid", "value": "8506763"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|anmeldt"}, {"field": "recs-publishtime", "value": "2013-10-25T06:33:57.000Z"}, {"field": "recs-rawtitle", "value": "Suksess for lokal standup -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/anmeldt"]}, {"field": "teaser", "value": "Seiersrekken fortsetter for Stand Up Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/ad35d6d46d81da8617765356e38044471b231d60.jpg?59849d33"}, {"field": "thumbnailfullheightdimensions", "value": "200x1843"}, {"field": "timestamp", "value": "2017-08-04T16:13:39.000Z"}, {"field": "title", "value": "Suksess for lokal standup"}, {"field": "url", "value": "http://www.adressa.no/kultur/anmeldt/article8506763.ece"}, {"field": "urlhash", "value": "ad35d6d46d81da8617765356e38044471b231d60"}], "score": 0.7154902, "siteId": "9222270286501375973", "id": "ad35d6d46d81da8617765356e38044471b231d60"}

