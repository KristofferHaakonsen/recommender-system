{"fields": [{"field": "modifiedtime", "type": "time", "value": "2015-08-21T14:30:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tonje c. osmundsen", "forskningsleder", "marit schei olsen", "phd stipendiat/forsker", "ntnu samfunnsforskning"]}, {"field": "body", "value": ["Saken oppdateres.", "Eller er det en matproduksjon som forurenser og truer det biologiske mangfoldet, drevet av kapitalinteresser kun opptatt av profitt?", "Ofte f\u00e5r vi h\u00f8re at oppdrettsn\u00e6ringen lider av et omd\u00f8mmeproblem, eller at media svartmaler n\u00e6ringen. N\u00e5r gourmetkokker sier de ikke serverer oppdrettslaks, blir n\u00e6ringen tema p\u00e5 Dagsnytt 18. \u00c9n mett sei med magen full av f\u00f4rpellets fra et oppdrettsanlegg blir f\u00f8rstesidestoff i Bergens Tidende. Selv om det er mange positive nyheter om oppdrettsn\u00e6ringen i norske aviser, er de negative nyhetene mer synlige.", "I v\u00e5rt forskningsprosjekt (Sustainable Aquaculture \u2013 Regulation and Reputation, finansiert av Forskningsr\u00e5det) analyserer vi mediedekningen av n\u00e6ringen i 2012, 2013 og 2014, i sju nasjonale, regionale og lokale papiraviser. Lignende studier i andre land viser at mediebildet domineres av debatter om helseeffektene av \u00e5 spise laks og s\u00e5kalte \u00abfood scares\u00bb. I Norge ser vi imidlertid at temaet laks+helse f\u00e5r liten oppmerksomhet. Noe uventet finner vi ogs\u00e5 lite om innovasjoner i oppdrettsn\u00e6ringen \u2013 en n\u00e6ring som i mange sammenhenger blir kalt Norges mest innovative. Dette er et paradoks som blir ekstra tydelig n\u00e5r Aqua Nor g\u00e5r av stabelen i Trondheim og 20000 bes\u00f8kende f\u00e5r presentert de nyeste teknologiske og biologiske l\u00f8sningene innen havbruk. Av de ulike avisene s\u00e5 utgj\u00f8r Adresseavisen likevel et unntak, og muligens er det den tette tilknytningen til forskermilj\u00f8ene i Trondheim som gj\u00f8r at innovasjon i havbruk f\u00e5r plass i avisen.", "Resultatene v\u00e5re viser at det er tre hovedtema som dominerer mediebildet. Det st\u00f8rste temaet omhandler n\u00e6ringen, dvs. resultater og utvikling, b\u00f8rs og eksport. Videre skrives det mye om politikk og regulering, hovedsakelig om politiske planer, regulering og kontroll, og (statlig)eierskap og salg. Milj\u00f8 er ogs\u00e5 et dominerende tema hvor det fokuseres mye p\u00e5 utslipp, lus, og sykdom. Disse tre temaene henger ogs\u00e5 sammen med hendelser de siste tre \u00e5rene som naturlig nok blir rapportert i media, f.eks. salg av Cermaq, importrestriksjoner, samt den nye havbruksmeldingen. Mye av dette er positive saker som viser n\u00e6ringens fremgang og utvikling.", "Vi finner at det generelt er en ganske jevn fordeling mellom andelen negative og positive artikler som totalt sett viser et noks\u00e5 nyansert bilde av n\u00e6ringen. S\u00e5 hvorfor har vi likevel inntrykk av at mediene er i overkant negative til n\u00e6ringen? Svaret finnes i synligheten til de negative artiklene og debattinnleggene.", "Ser man n\u00e6rmere etter er det en del forskjeller mellom st\u00f8rrelse, vinkling og tyngde p\u00e5 artiklene. Grovt sett kan vi dele de positive og negative artiklene inn i to ulike grupper. De positive er mer informative, preget av offentlige rapporter og pressemeldinger. Det er n\u00e6ringsrepresentanter, forskere og forvaltning som her er de dominerende kildene. Tema i disse positive artiklene handler i stor grad om n\u00e6ringens bidrag til verdiskaping, sysselsetting og eksport.", "De negative artiklene er mer sensasjonspreget, har st\u00f8rre overskrifter og setter gjerne n\u00e6ring og interessenter opp mot hverandre. Her dominerer tema som smitterisiko, r\u00f8mming, resistens og milj\u00f8konsekvenser, og oppslagene kommer gjerne p\u00e5 f\u00f8rstesidene. Med kraftigere typografiske virkemidler blir artiklene mer oppsiktsvekkende og har muligens ogs\u00e5 st\u00f8rre p\u00e5virkningskraft. Et eksempel p\u00e5 dette er n\u00e5r Bj\u00f8rn Rune Gjelsten er p\u00e5 forsiden av VG og uttrykker bekymring for villaksfisket i sine foretrukne elver. Slike oppslag inneholder et sensasjonelt og negativt budskap som desken tror vil engasjere lesere \u2013 spesielt n\u00e5r det involverer en kjent maktperson, kokk eller helseekspert. Dette gj\u00f8r at de negativt vinklede oppslagene f\u00e5r en uforholdsmessig stor plass i mediebildet og bidrar til \u00e5 opprettholde negative inntrykk av n\u00e6ringen og dens omd\u00f8mme.", "Denne negative tendensen forsterkes i avisenes debattinnlegg, der det er flere negative enn positive innlegg. De positive innleggene er skrevet av representanter fra n\u00e6ringen og forvaltningen, men disse er f\u00e5, og kun 10 av de registrerte 172 innleggene er skrevet av havbruksn\u00e6ringen selv. De negative innleggene er skrevet av ulike kommentatorer og interesseorganisasjoner, og handler ofte om milj\u00f8konsekvenser. Ikke sjelden konkluderes det her med at n\u00e6ringen m\u00e5 avvikles eller gjennomg\u00e5 en omfattende omlegging til lukkede merder. Redaksjonenes egne kommentatorer, samt lederspalter, er ogs\u00e5 overveiende negative.", "Spr\u00e5kbruk er et viktig virkemiddel og i negative debattinnlegg blir n\u00e6ringen beskrevet med voldsomme adjektiver, metaforer og skremselsord. N\u00e6ringen blir kalt milj\u00f8versting, utslipp beskrives som kloakk, fjordene er \u00f8delagte, merdene er lusefabrikker og eierne er kun ute etter profitt. Debattinnleggene viser sjelden et bilde av en innovativ og endringsvillig havbruksn\u00e6ring.", "De som kjenner n\u00e6ringen godt vet at det er mye arbeid som gj\u00f8res for \u00e5 h\u00e5ndtere milj\u00f8problemene. Det v\u00e6re seg gjennom forskning, teknologiutvikling, forbedring av regulering og tilsyn, og sertifisering. I media er dette dessverre lite synlig, og b\u00e5de media og oppdrettsn\u00e6ringen selv kan bli bedre p\u00e5 \u00e5 synliggj\u00f8re det viktige arbeidet de gj\u00f8r for \u00e5 l\u00f8se problemene, og de resultatene som oppn\u00e5s. N\u00e6ringens legitimitet i debatten er imidlertid ogs\u00e5 avhengig av \u00e5penhet om de problemene man faktisk st\u00e5r overfor."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "89ec2f53a0951bc2f337633b6093a3124ff4808a54e6947fdf12a949e4b9fe94"}, {"field": "createtime", "value": "2015-08-22T06:16:50.000Z"}, {"field": "description", "value": "Hvilket bilde sitter vi igjen med n\u00e5r vi leser norske aviser om lakseoppdrett? Er det en innovativ og l\u00f8nnsom n\u00e6ring som produserer sunn og n\u00e6ringsrik mat til verdens \u00f8kende befolkning?"}, {"field": "dominantimage", "value": "http://www.adressa.no/meninger/kronikker/article11447324.ece/fb510u/ALTERNATES/w980-default/SalmarFabrikk15.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1d066570fccd25c6e6af950437c25c45f7ef8233.jpg?598082f1"}, {"field": "dominantthumbnaildimensions", "value": "300x169"}, {"field": "heading", "value": "Medias bilde av lakseoppdrett -adressa.no"}, {"field": "id", "value": "1d066570fccd25c6e6af950437c25c45f7ef8233"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-company", "value": "cermaq"}, {"field": "kw-concept", "value": ["negative", "n\u00e6ringen", "negative artiklene"]}, {"field": "kw-entity", "value": ["bergens tidende", "forskningsr\u00e5det", "reputation", "dagsnytt 18", "adresseavisen", "sustainable aquaculture", "aqua nor"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "bj\u00f8rn rune gjelsten"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11447324.ece/fb510u/ALTERNATES/w980-default/SalmarFabrikk15.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Medias bilde av lakseoppdrett"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11447326.ece"}, {"field": "pageclass", "value": ["article"]}, {"field": "publishtime", "value": "2015-08-22T04:00:00.000Z"}, {"field": "recs-articleid", "value": "11447326"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-08-22T04:00:00.000Z"}, {"field": "recs-rawtitle", "value": "Medias bilde av lakseoppdrett -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Hvilket bilde sitter vi igjen med n\u00e5r vi leser norske aviser om lakseoppdrett? Er det en innovativ og l\u00f8nnsom n\u00e6ring som produserer sunn og n\u00e6ringsrik mat til verdens \u00f8kende befolkning?"}, {"field": "thumbnail", "value": "http://content-thumbnail.cxpublic.com/content/thumbnail200x150/1d066570fccd25c6e6af950437c25c45f7ef8233.jpg?598082f1"}, {"field": "thumbnailfullheightdimensions", "value": "200x1350"}, {"field": "timestamp", "value": "2017-08-01T13:32:33.000Z"}, {"field": "title", "value": "Medias bilde av lakseoppdrett"}, {"field": "url", "value": "http://www.adressa.no/meninger/kronikker/article11447326.ece"}, {"field": "urlhash", "value": "1d066570fccd25c6e6af950437c25c45f7ef8233"}], "score": 0.6053753, "siteId": "9222270286501375973", "id": "1d066570fccd25c6e6af950437c25c45f7ef8233"}

