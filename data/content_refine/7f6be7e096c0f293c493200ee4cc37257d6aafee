{"fields": [{"field": "modifiedtime", "type": "time", "value": "2016-12-01T12:41:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "(En Ville veier-reportasje fra 2005)", "Verdals\u00f8ra, Kyrks\u00e6ter\u00f8ra, Sunndals\u00f8ra eller kanskje Ilsvik\u00f8ra? - Det er mange \u00f8rer, hvor mener du egentlig at vi skal dra, spurte jeg. Han mente at vi skulle se n\u00e6rmere p\u00e5 \u00f8rene som landsdelen v\u00e5r har s\u00e5 mange av. Hva er det som gj\u00f8r dem spesielle og hvordan st\u00e5r det til med dem?", "Derfor er vi underveis p\u00e5 gamle E39, selv den er n\u00e5 skiltet mot \u00c5lesund. Fjernt skal det v\u00e6re. Mange \u00f8rer er innen rekkevidde, men vi gj\u00f8r v\u00e5r f\u00f8rste stopp p\u00e5 en vi ikke visste om. Og her kommer en pinlig innr\u00f8mmelse: Jeg har sikkert kj\u00f8rt hundre ganger gjennom B\u00f8rsa p\u00e5 vei til eller fra Orkanger, men jeg har aldri v\u00e6rt p\u00e5 B\u00f8rs\u00f8ra! Sant \u00e5 si har jeg ikke engang visst at den finnes.", "Se bildegalleri med foto og tegninger fra \u00f8rene", "Men n\u00e5 n\u00e5r vi er p\u00e5 \u00f8re-ekspedisjon (ja, ordet \u00f8r og \u00f8rer er rart, strengt tatt egner det seg bare i bestemt form entall, \u00f8ra!), blir jeg oppmerksom p\u00e5 at det m\u00e5 v\u00e6re bebyggelse der B\u00f8rselva renner ut. Vi svinger ned og finner en idyllisk husklynge ved fjorden. Den er avgrenset av en elv som slynger seg rundt bebyggelsen, ikke ulikt Nidelva rundt Trondheim. Tr\u00f8nderhovedstaden var for \u00f8vrig ogs\u00e5 en gang en \u00f8r. \u00d8retinget og Bratt\u00f8ra er kjente begrep og navn.", "B\u00f8rs\u00f8ra best\u00e5r av omtrent tjue bolighus som ligger tett p\u00e5 den sand\u00f8ra som elva og landhevingen har skapt. Akkurat p\u00e5 samme m\u00e5te som i de andre \u00f8rene der en elv renner ut i en fjord. Husene ligger hulter til bulter p\u00e5 hver sin side av veien, noen gamle, noen litt nyere, alle har sm\u00e5 hageflekker, enten mot elva eller mot fjorden.", "Midt p\u00e5 \u00f8ra ser vi p\u00e5ler som stikker opp av sj\u00f8en, det er restene av den gamle dampskipskaia. Hit kom \u00abGulos\u00bb og \u00abOrkla\u00bb og de andre ruteb\u00e5tene som gikk mellom Orkedals\u00f8ren, B\u00f8rsen og Trondhjem.", "Her og der st\u00e5r husene s\u00e5 tett ut mot veien at det er s\u00e5 vidt vi passerer med bil. Vi kj\u00f8rer helt ut p\u00e5 odden der det ligger naust og fort\u00f8yde b\u00e5ter. I det n\u00e6rmeste huset treffer vi 72-\u00e5rige Rolf Wulvik. Han har flyttet tilbake til barndomshjemmet p\u00e5 sine eldre dager. Det vil si, han har bygd et nytt hus i forlengelsen av det gamle.", "I tretti\u00e5ra holdt det med 29 kvadratmeter grunnflate og et lite loft for familien med ni unger. B\u00f8rs\u00f8ra var for det meste bebodd av sm\u00e5k\u00e5rsfolk. Fiskere og g\u00e5rdsarbeidere. Sj\u00f8en var viktig for alle her, enten de var fiskere eller jobbet p\u00e5 land. Faren til Wulvik jobbet p\u00e5 Fosenb\u00e5ten og kom stort sett bare hjem i helgene. Moren hans d\u00f8de da han var fem \u00e5r.", "- Vi m\u00e5tte ta vare p\u00e5 hverandre og v\u00e6re selvhjulpne. Vi hadde det godt, men livet p\u00e5 B\u00f8rs-\u00f8ra var ikke enkelt. Kvinnene vasket kl\u00e6r i elva b\u00e5de sommer og vinter helt fram til etter krigen. De varmet vann i store gryter over b\u00e5let, minnes Wulvik.", "Der det i dag er plener og blomsterbed, var det den gangen potet\u00e5kre og kj\u00f8kkenhager, uthus og utedo.", "- Jeg kan ikke huske annet enn at jeg hadde en fin barndom. Vi m\u00e5tte hjelpe til hjemme, men det var ogs\u00e5 mye tid til lek. Datt vi i elva, var det alltids noen i n\u00e6rheten som trakk oss opp igjen.", "P\u00e5 s\u00f8ndagene samlet folk p\u00e5 B\u00f8rs\u00f8ra seg ytterst p\u00e5 odden. Karene kastet skotthyll og ungene spilte basse. Den gangen var det ogs\u00e5 en gangbru over elva her. Den brukte folk n\u00e5r de skulle til butikken og bakeriet som l\u00e5 like oppe p\u00e5 bakken \u00f8st for kirka.", "I dag er B\u00f8rs\u00f8ra en s\u00e6rpreget og fredelig liten landsby. Kaia er for lengst borte, samvirkelaget er flyttet og en ny sm\u00e5b\u00e5thavn er anlagt et stykke bortenfor. Mange av husene er blitt ferieboliger og vernemyndighetene har et ord med i laget n\u00e5r eierne vil rive eller restaurere.", "P\u00e5 tidligere Ville veier-turer har vi v\u00e6rt innom b\u00e5de Krokstad\u00f8ra, Kyrks\u00e6ter\u00f8ra og Vinje\u00f8ra, alle er tettsteder som fortsatt har rester av den gamle \u00f8rabebyggelsen, men som f\u00e5r v\u00e6re i fred denne gangen. Vi kj\u00f8rer til og med forbi \u00d8ra p\u00e5 Orkanger, for n\u00e5 vil vi sette kursen mot Surnadals\u00f8ra. Vi innbiller oss at det er her vi finner det beste eksempelet p\u00e5 den travle \u00f8ra som n\u00e5 har blitt en stille bakevje. Bygdesenteret er for lenge siden flyttet opp til Skei, tre kilometer fra sj\u00f8en.", "LES OGS\u00c5: Oversikt over \u00f8rene i Midt-Norge", "Da vi kommer ned til tettbebyggelsen, er det for lengst blitt m\u00f8rk kveld. Husene ligger vegg i vegg som i en bygate. Det lyser i halvparten av vinduene, Surnadals\u00f8ra virker b\u00e5de bebodd og forlatt. T\u00e5rnet til den gamle brannstasjonen ruver sp\u00f8kelsesaktig i det svake gatelyset, en katt som sniker seg langs en vegg er det eneste tegn til liv. N\u00e5 vel, det er kanskje \u00e5 dra beskrivelsen av forlatthet noe langt, for snart m\u00f8ter vi en bil og vi aner til og med en skikkelse ved et hushj\u00f8rne.", "Etter en god campinghyttenatt i sovepose, kan vi utforske Surnadals\u00f8ra i det dagslys den fortjener. Vi kj\u00f8rer den lange gata opp og ned et par ganger for \u00e5 f\u00e5 oversikten. Tettbebyggelsen er en tarm mellom sj\u00f8en og en bratt skrent. De fleste husene ser ut til \u00e5 v\u00e6re mellom 150 og 50 \u00e5r gamle. N\u00e5 ser vi fundamentet til den gamle ruteb\u00e5tkaia, vi observerer et blikkenslagerverksted, en forlatt kino og vi oppdager at man kan bo p\u00e5 Hammer Apartements. Men ikke \u00e9n eneste butikk. Bare ombygde butikkfasader.", "Ett hus skiller seg ut. Mot gata ser det ut som et vanlig gammelt hus p\u00e5 \u00d8ra, men kortveggen og baksiden er mildt sagt spesiell. Det virker som om noen har tatt en grov h\u00f8vel og sneiet av hj\u00f8rnet, for s\u00e5 \u00e5 lappe igjen s\u00e5ret med mangevinklede vegger.", "Her bor Egil og Margit S\u00e6ther. De ber oss inn p\u00e5 formiddagskaffe. Egil har bodd i huset i hele sitt liv og kan fortelle om Surnadals\u00f8ras storhetstid. Men f\u00f8rst vil vi vite hvordan huset fikk sitt merkelige utseende.", "- Da huset var under bygging midt p\u00e5 1920-tallet, ble det uenighet med naboen, forteller Egil. For \u00e5 unng\u00e5 kollisjon, krympet man inn bredden i den ene enden av huset. N\u00e5 er det uten tvil \u00d8ras mest fotograferte bygning.", "F\u00f8r krigen drev Egils mor kaf\u00e9 her. N\u00e5r vi sitter og drikker kaffe i stua, skjer det nettopp der kaf\u00e9gjestene i sin tid ble servert. Den gangen kom folk langveisfra for \u00e5 handle p\u00e5 \u00d8ra og symaskinagenter gikk i land for \u00e5 erobre kunder.", "- Surnadals\u00f8ra hadde flere butikker enn Kristiansund, hevder Egil S\u00e6ther, ikke helt uten lokalpatriotisme, men kanskje ikke helt p\u00e5 viddene heller. H\u00f8r bare hvilket handelsregister han kan liste opp:", "Flere skredderverksteder, snekkere, b\u00f8kkere og bakere. Salmaker, fris\u00f8rdame og blikkenslager. M\u00f8belforretning, sykkelverksted, fiskebutikk, radioforretning, kafeer, mekanisk verksted, drosje, buss, samvirkelag og flere dagligvarebutikker som solgte alt fra b\u00e5tsaum til b\u00f8ker, sko og kl\u00e6r.", "Og det er bare hva han kommer p\u00e5 i farten. Kona Margit jobbet p\u00e5 en av de siste butikkene som m\u00e5tte gi seg da Surnadals\u00f8ras tid som handelssted ebbet ut. O. Mauseth holdt det g\u00e5ende til utp\u00e5 80-tallet. Det var nettopp en slik altmuligbutikk som solgte b\u00e5de mat, kl\u00e6r og fiskeutstyr.", "N\u00e5 har all handel og service flyttet opp til Skei, stedet som f\u00f8r i tida ikke hadde annet enn vestavind, if\u00f8lge v\u00e5r mann.", "Han forteller om den gangen det krydde av unger i gata. Da b\u00e5ten fra Kristiansund var full av folk som kom p\u00e5 helgetur, og rindalsb\u00f8ndene kom kj\u00f8rende med hest og vogn for \u00e5 handle.", "Om kveldene satt folk p\u00e5 benken utenfor husene sine og slo av en prat med dem som gikk forbi. Det h\u00f8res ut som en bra tid for stedet.", "- Det var ikke engang lov til \u00e5 stjele i den tida, ler Egil.", "Surnadals\u00f8ras vekst var ul\u00f8selig knyttet til kai og b\u00e5tanl\u00f8p. Da ruteb\u00e5ten ble etablert midt p\u00e5 1800-tallet, ble stedet et knutepunkt for handel og transport. Da biltrafikken mer og mer overtok i tida etter krigen, ble det naturlig \u00e5 tenke nytt. Trangt om plassen var det ogs\u00e5 p\u00e5 gamle \u00d8ra. Plutselig ble den avsides, selv om det tok noen ti\u00e5r f\u00f8r det meste var vekk. N\u00e5 er det nesten bare brannstasjonen igjen, og det er kanskje like bra, s\u00e5 tett som husene ligger nede p\u00e5 \u00d8ra. Brannen i 1938 tok halve \u00d8ra.", "Vi rekker \u00e5 f\u00e5 med oss en \u00f8r til og kj\u00f8rer mot Sunndals\u00f8ra. Her er stort sett bare stedsnavnet i behold, restene av den gamle \u00f8ra-bebyggelsen ble helt utradert da aluminiumsverket kom p\u00e5 1950-tallet. N\u00e5 ligger kaia til Hydro der den opprinnelige Sunndals\u00f8ra l\u00e5 og vi m\u00e5 opp til \u00abVillabyen\u00bb for \u00e5 finne hus fra tiden f\u00f8r krigen. Eller til det gamle v\u00e5ningshuset p\u00e5 \u00c5kertun som ligger igjen midt mellom Domus-hangaren og kj\u00f8pesenteret.", "I Surnadal ligger \u00d8ra intakt, men er degradert og nesten glemt, mens i Sunndal er \u00d8ra utradert, men det nye stedet har overtatt navnet. Det st\u00e5r sterkere enn noen gang. Ingen sier noe annet enn \u00d8ra n\u00e5r de snakker om hjemstedet sitt. Hvilken skjebne som er \u00e5 foretrekke? Kanskje t\u00e5ler \u00f8ra-familien begge."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "ec4700a3dd9387c2aac9cce43d429617515d012eda418c3e508ec61ffc3dc4fe"}, {"field": "createtime", "value": "2016-12-18T13:32:54.000Z"}, {"field": "description", "value": "- Vi drar til \u00d8ra, sa fotografen entusiastisk. Greit nok, men hvilken \u00d8ra?"}, {"field": "dominantimage", "value": "http://www.adressa.no/incoming/article1150665.ece5/ALTERNATES/w980-default/B%C3%98RS%C3%98RA12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7f6be7e096c0f293c493200ee4cc37257d6aafee.jpg?5965403f"}, {"field": "dominantthumbnaildimensions", "value": "300x169"}, {"field": "heading", "value": "Tretten \u00f8rer ved tre av dem -adressa.no"}, {"field": "id", "value": "7f6be7e096c0f293c493200ee4cc37257d6aafee"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "home-and-garden"}, {"field": "kw-company", "value": "orkla"}, {"field": "kw-concept", "value": ["\u00f8rer", "gamle", "hus"]}, {"field": "kw-entity", "value": ["gulos", "hydro", "hammer apartements", "fosenb\u00e5ten", "egil og margit s\u00e6ther", "skei", "kyrks\u00e6ter\u00f8ra og vinje\u00f8ra", "nidelva", "en ville", "\u00e5kertun", "domus", "orkanger", "villabyen", "b\u00f8rsen og trondhjem", "b\u00f8rselva", "surnadals\u00f8ra", "b\u00f8rs\u00f8ra", "\u00f8ra", "b\u00f8rs", "ilsvik\u00f8ra", "bratt\u00f8ra", "orkedals\u00f8ren", "margit", "krokstad\u00f8ra", "b\u00f8rsa"]}, {"field": "kw-location", "value": ["kyrks\u00e6ter\u00f8ra", "sunndals\u00f8ra", "midt-norge", "\u00e5lesund", "surnadal", "sunndal", "trondheim", "kristiansund"]}, {"field": "kw-pageclass", "value": "article"}, {"field": "kw-person", "value": ["egil s\u00e6ther", "rolf wulvik", "margit s\u00e6ther"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1150665.ece5/ALTERNATES/w980-default/B%C3%98RS%C3%98RA12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tretten \u00f8rer ved tre av dem"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2005/11/17/Tretten-%C3%B8rer-ved-tre-av-dem-1443528.ece"}, {"field": "pageclass", "value": ["article"]}, {"field": "publishtime", "value": "2005-11-17T12:58:00.000Z"}, {"field": "recs-articleid", "value": "1443528"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2005-11-17T12:58:00.000Z"}, {"field": "recs-rawtitle", "value": "Tretten \u00f8rer ved tre av dem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "- Vi drar til \u00d8ra, sa fotografen entusiastisk. Greit nok, men hvilken \u00d8ra?"}, {"field": "thumbnail", "value": "http://content-thumbnail.cxpublic.com/content/thumbnail200x150/7f6be7e096c0f293c493200ee4cc37257d6aafee.jpg?5965403f"}, {"field": "thumbnailfullheightdimensions", "value": "200x2075"}, {"field": "timestamp", "value": "2017-07-11T21:16:47.000Z"}, {"field": "title", "value": "Tretten \u00f8rer ved tre av dem"}, {"field": "url", "value": "http://www.adressa.no/tema/villeveier/2005/11/17/Tretten-%c3%b8rer-ved-tre-av-dem-1443528.ece"}, {"field": "urlhash", "value": "7f6be7e096c0f293c493200ee4cc37257d6aafee"}], "score": 0.5650726, "siteId": "9222270286501375973", "id": "7f6be7e096c0f293c493200ee4cc37257d6aafee"}

