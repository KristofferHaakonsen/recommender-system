{"fields": [{"field": "modifiedtime", "type": "time", "value": "2012-04-10T19:54:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "Askeskyen har f\u00f8rt til at ambulanseflyet ikke kan fly mellom Svalbard og fastlandet.", "Natt til mandag \u00f8kte intensiteten i utbruddet, og Grimsv\u00f6tn fortsetter \u00e5 slynge damp og aske 10\u201312 kilometer opp i luften. Mandag kveld var aktiviteten fortsatt kraftig, og det er ventet at askeskyen vil n\u00e5 Storbritannia mandag, f\u00f8r den setter kursen videre over det europeiske kontinentet.", "Ettersom vinden har f\u00f8rt askeskyen s\u00f8rover, ble islandsk luftrom delvis \u00e5pnet allerede mandag ettermiddag. Fra mandag kveld kunne flyene lette fra samtlige av Islands fire internasjonale lufthavner, inkludert landets st\u00f8rste flyplass Keflavik, opplyser islandske luftfartsmyndigheter.", "Askeskyen strekker seg s\u00f8rvestover mot Storbritannia, men ogs\u00e5 nord\u00f8stover. Askeskyen kom over Svalbard mandag kveld, if\u00f8lge Avinor, som blant annet forholder seg til kartmaterialet fra Met Office i London.", "\u2013 Flyplassen i Longyearbyen vil bli stengt i overkant av ett d\u00f8gn. I resten av Norge er det ikke noe som tyder p\u00e5 at vi vil bli ber\u00f8rt det neste d\u00f8gnet, sier sjefen for kontrollsentralene i Avinor, Jens Petter Duestad, til NTB.", "Stengningen inneb\u00e6rer blant annet at ambulanseflyet mellom Svalbard og Fastlands-Norge ikke kan fly. Sysselmannen har n\u00e5 bedt Kystvakten om assistanse.", "Laila Fodnes Sidselrud, vakthavende meteorolog ved Meteorologisk institutt, sier til NTB at vindretningen vil snu og f\u00f8re askeskyer mot Skottland og Irland fra rundt midnatt mandag og natt til tirsdag.", "Den europeiske luftfartsmyndigheten advarer om at askeskyen deretter kan n\u00e5 inn over resten av Storbritannia, Frankrike og Spania i de p\u00e5f\u00f8lgende dagene.", "Hvilken retning askeskyen tar, kommer imidlertid an p\u00e5 hvor h\u00f8yt opp asken g\u00e5r.", "\u2013 Det er ulike vindretninger i ulik h\u00f8yde, forklarer Sidselrud.", "Men USAs president Barack Obama tar ingen sjanser, og fortkorter sitt bes\u00f8k i Irland p\u00e5 grunn av frykt for problemer som f\u00f8lge av askeskyen. Planen var \u00e5 reise til London tirsdag, men Obama setter kursen mot London allerede mandag kveld, opplyser en tjenestemann i Det hvite hus.", "Utbruddet fra Grimsv\u00f6tn er st\u00f8rre enn utbruddet fra Eyjafjallaj\u00f6kull i fjor, og i Europa \u00f8ker bekymringen, med fjor\u00e5rets flykaos friskt i minne.", "\u2013 Utbruddet er vesentlig kraftigere, og har potensial til \u00e5 bli like problematisk som utbruddet i fjor, sier seismologen Reynir B\u00f6dvarsson ved Uppsala universitet til nyhetsbyr\u00e5et TT.", "If\u00f8lge B\u00f6dvarsson holder det at Grimsv\u00f6tn fortsetter \u00e5 spy ut aske og at vindretningen snur for at konsekvensene blir alvorlige.", "\u2013 Luftstr\u00f8mmene er gunstige akkurat n\u00e5, og ser ut til \u00e5 v\u00e6re det n\u00e6rmeste d\u00f8gnet. Derimot har aktiviteten i Grimsv\u00f6tn ikke minket, slik man hadde h\u00e5pet p\u00e5, sier B\u00f6dvarsson.", "Frykten for at den europeiske flytrafikken igjen blir lammet av aske fra Island sendte flere store selskaper nedover p\u00e5 b\u00f8rs mandag.", "I Paris endte Air France-KLM-aksjen ned 4,54 prosent, mens Lufthansa-aksjen dalte 3,53 prosent p\u00e5 Frankfurt-b\u00f8rsen.", "P\u00e5 Stockholm-b\u00f8rsen endte SAS med en aksjenedgang p\u00e5 5 prosent, mens Ryanair-aksjen stupte 5,7 prosent p\u00e5 London-b\u00f8rsen.", "Da store deler av europeisk luftrom ble stengt i flere dager som f\u00f8lge av vulkanutbruddet p\u00e5 Island i april i fjor, ble mer enn 100.000 avganger kansellert. Inntektstapene og utgiftene til passasjererstatninger var et hardt slag for flyselskapene.", "Mandag kom Luftfartstilsynet med nye forskrifter for askeflyging. Reglene er basert p\u00e5 internasjonale retningslinjer, og gj\u00f8r det mulig \u00e5 fly i omr\u00e5der med vulkansk aske. Det nye er at det settes tydelige grenser for hva som er omr\u00e5der med lav, medium eller h\u00f8y tetthet av vulkansk aske.", "Grimsv\u00f6tn er Islands mest aktive vulkan, og har hatt flere utbrudd de siste ti\u00e5rene. Men dette utbruddet viser seg \u00e5 v\u00e6re st\u00f8rre enn de tre foreg\u00e5ende.", "Asken fra Grimsv\u00f6tn g\u00e5r akkurat n\u00e5 ikke s\u00e5 h\u00f8yt som askeskyen fra Eyjafjallaj\u00f6kull i fjor. Og det er positivt, sier meteorolog Sidselrud.", "\u2013 Det er tunge partikler vi snakker om. N\u00e5 kommer de seg ikke s\u00e5 h\u00f8yt og langt, men faller raskere ned, forklarer Sidselrud."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "cf0fddf546444487d66aa04e42f737d33cb53e048f278970422053c4e8113352"}, {"field": "createtime", "value": "2017-03-28T05:38:56.000Z"}, {"field": "description", "value": "Vulkanen Grimsv\u00f6tn fortsetter \u00e5 spy ut aske og utbruddet viser ingen tegn til \u00e5 dabbe av."}, {"field": "dominantimage", "value": "http://www.adressa.no/incoming/article1393112.ece5/ALTERNATES/w980-default/Aske"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3663b178dc99cbde79c936055baf07ed7f240aa3.jpg?58d9f6f0"}, {"field": "dominantthumbnaildimensions", "value": "300x169"}, {"field": "heading", "value": ["Europa frykter nytt askekaos -adressa.no", "Svalbard rammet", "Mot Storbritannia", "Frykter nytt flykaos", "Aksjer stuper", "Nye norske regler"]}, {"field": "id", "value": "3663b178dc99cbde79c936055baf07ed7f240aa3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-company", "value": ["air france", "avinor"]}, {"field": "kw-concept", "value": ["aske", "fly", "utbrudd", "frykter nytt", "frykter nytt askekaos", "mandag", "mandag kveld", "askeskyen"]}, {"field": "kw-entity", "value": ["kystvakten", "eyjafjallaj\u00f6kull", "svalbard og fastlands-norge", "frankrike og spania", "met office", "frankfurt", "skottland og irland", "luftfartstilsynet", "lufthansa", "grimsv\u00f6tn", "keflavik", "meteorologisk", "ryanair", "reynir b\u00f6dvarsson"]}, {"field": "kw-location", "value": ["stockholm", "irland", "europa", "london", "svalbard", "paris", "storbritannia", "island", "longyearbyen", "norge", "uppsala"]}, {"field": "kw-pageclass", "value": "article"}, {"field": "kw-person", "value": ["laila fodnes sidselrud", "barack obama", "jens petter duestad"]}, {"field": "kw-taxonomy", "value": ["nyheter/utenriks", "nyheter"]}, {"field": "og-image", "value": "http://www.adressa.no/incoming/article1393112.ece5/ALTERNATES/w980-default/Aske"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Europa frykter nytt askekaos"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/article1637026.ece"}, {"field": "pageclass", "value": ["article"]}, {"field": "publishtime", "value": "2011-05-23T20:35:53.000Z"}, {"field": "recs-articleid", "value": "1015125"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2011-05-23T20:35:53.000Z"}, {"field": "recs-rawtitle", "value": "Europa frykter nytt askekaos -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/utenriks", "nyheter"]}, {"field": "teaser", "value": "Vulkanen Grimsv\u00f6tn fortsetter \u00e5 spy ut aske og utbruddet viser ingen tegn til \u00e5 dabbe av."}, {"field": "thumbnail", "value": "http://content-thumbnail.cxpublic.com/content/thumbnail200x150/3663b178dc99cbde79c936055baf07ed7f240aa3.jpg?58d9f6f0"}, {"field": "thumbnailfullheightdimensions", "value": "200x1633"}, {"field": "timestamp", "value": "2017-03-28T05:38:56.000Z"}, {"field": "title", "value": "Europa frykter nytt askekaos"}, {"field": "url", "value": "http://www.adressa.no/nyheter/utenriks/article1637026.ece"}, {"field": "urlhash", "value": "3663b178dc99cbde79c936055baf07ed7f240aa3"}], "score": 0.9806678, "siteId": "9222270286501375973", "id": "3663b178dc99cbde79c936055baf07ed7f240aa3"}

