{"fields": [{"field": "modifiedtime", "type": "time", "value": "2012-04-23T17:25:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tr\u00f8ndelag Teater Hovedscenen: \u00abEnigmavariasjoner\u00bb", "av Eric-Emmanuel Schmitt", "Regi: Kjetil Bang-Hansen", "Scenografi : John-Kristian Alsaker", "Med : Toralv Maurstad og Geir Kvarme", "Et s\u00e6rdeles velskrevet, morsomt, men ogs\u00e5 dypt rystende drama. Et voldsomt oppgj\u00f8r om livet og kj\u00e6rligheten mellom et alminnelig menneske i gr\u00f8nn cordfl\u00f8yel og en feiret kunstner som hater middelm\u00e5dighet, ordin\u00e6re mennesker - og kj\u00e6rligheten. Sier han. I Kjetil Bang-Hansens regi og med Toralv Maurstad og Geir Kvarme p\u00e5 scenen i 90 minutter, er \u00abEnigmavariasjoner\u00bb en teaterbegivenhet.", "At et gjestespill av et slikt format langtfra trakk fullt hus p\u00e5 den tr\u00f8nderske premieren i g\u00e5r, er ikke byen til \u00e6re som teaterby. Oppsetningen fortjener derimot mye \u00e6re. Det hele utspiller seg i et s\u00e5kalt smakfullt hjem, kunstferdig og elegant dandert av scenograf John-Kristian Alsaker. Vi er p\u00e5 en \u00f8y langs kysten av Norge. Utenfor er havet, innenfor huserer d\u00f8den og kj\u00e6rligheten i form av en eksentrisk Nobelprisvinner i litteratur, spilt av Toralv Maurstad.", "Dramaet utl\u00f8ses av at den myteommspunnende kunstneren har sagt ja til et intervju med en lokalavisjournalist. Geir Kvarme spiller den fomlete journalisten i gr\u00f8nn fl\u00f8yel som lurer p\u00e5 hva som ligger bak b\u00f8kene til den ber\u00f8mte forfatteren. Journalistens sp\u00f8rsm\u00e5l blir m\u00f8tt med bitende replikker og drepende sarkasmer, men likevel f\u00e5r han en forestilling om forholdet mellom liv og diktning ut av intervjuet.", "Med Edward Elgars musikk (som har gitt forestillingen navn) som tematisk tonef\u00f8lge er \u00abEnigmavariasjoner\u00bb s\u00e6rdeles velskrevet - og i denne oppsetningen ogs\u00e5 velspilt - teater. Tilsynelatende enkelt teater med to skuespillere i et rom og en tekst. Et usedvanlig slagkraftig verbalt drama som starter bitters\u00f8tt, kaldt og kynisk, men stadig drar grunnen vekk under personene p\u00e5 scenen - og oss i salen.", "S\u00e5 finurlig er historien bygd opp at det ville v\u00e6re d\u00e5rlig gjort \u00e5 r\u00f8pe for mye om de overraskende vendingene som driver dramaet framover, og ned i dypet. Poenget er at publikum hele tiden vet like mye som den som vet minst av de to p\u00e5 scenen. Dermed inviteres vi vekselvis inn i reaksjonene til journalisten og kunstneren.", "F\u00e5 norske skuespillere er mer egnet til \u00e5 spille en stor kunstner - og tilsynelatende arrogant drittsekk - enn Toralv Maurstad. Han gj\u00f8r en verbalt knivskarp misantrop som forteller om et liv hvor han stadig har opplevd at vakre kvinner har tilbudt ham kroppen og livet. \u00abJeg tok kroppene og lot dem beholde livet\u00bb, sier han. Bakom ligger det likevel en f\u00f8lelse av at han har elsket - og det er den Kvarmes nysgjerrige og eiegode journalist pirker borti, til forfatterens store irritasjon. Maurstad viser imponerende register i rollen som Kunstneren fra skingrende, resignert stillhet til djevelsk temperatur. Kvarme gir han perfekt match som det gode mennesket fra sm\u00e5byen. Temperaturforskjellen og motsetningene mellom de to, i livssyn og v\u00e6rem\u00e5te gj\u00f8r at dramaet lever hele veien - og akkurat n\u00e5r det er i ferd med \u00e5 bli litt for smart for sitt eget beste, \u00e5pner de en ny d\u00f8r.", "P\u00e5 et vis er \u00abEnigmavariasjoner\u00bb en slags raffinert motsats til forutsigbart farseteater hvor det jevnlig \u00e5pnes og smelles med d\u00f8rer. Her ligger d\u00f8rene i teksten, overraskelsesmomentet er vel s\u00e5 stort og gjennom spillet blir effekten mye sterkere og mer rystende enn det meste jeg har sett av slamring med d\u00f8rer p\u00e5 norske scener. Dette er klassisk, velskrevet teater med toppfolk i alle ledd. Enkelt og sv\u00e6rt godt."]}, {"field": "category0", "value": "kultur"}, {"field": "contenthash", "value": "bee85b383f34af75e3746bfe36fc6f52263293a54a0206951d3d08cf2591bfb3"}, {"field": "createtime", "value": "2017-02-16T09:14:01.000Z"}, {"field": "description", "value": "Bedre kombinasjon av tekst og skuespillere enn Toralv Maurstad og Geir Kvarme i \u00abEnigmavariasjoner\u00bb skal godt gj\u00f8res. Havet, d\u00f8den og kj\u00e6rligheten med svart humor og s\u00e5r bunn."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66ab4f0274eb3a36cde99ef7ee5c52002e138a6e.jpg?59118cf1"}, {"field": "dominantthumbnaildimensions", "value": "256x256"}, {"field": "heading", "value": "Rystende godt teater -adressa.no"}, {"field": "id", "value": "66ab4f0274eb3a36cde99ef7ee5c52002e138a6e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["kunstner", "s\u00e6rdeles velskrevet", "journalist", "drama", "kj\u00e6rligheten", "spill", "rystende", "liv", "teater", "scene"]}, {"field": "kw-entity", "value": ["teater hovedscenen", "kunstneren", "nobelprisvinner", "toralv maurstad og geir kvarme", "enigmavariasjoner", "kvarmes"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["john-kristian alsaker", "geir kvarme", "kjetil bang-hansen", "toralv maurstad", "edward elgars"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rystende godt teater"}, {"field": "og-type", "value": "article"}, {"field": "og-url", "value": "http://www.adressa.no/kultur/article157670.ece"}, {"field": "pageclass", "value": ["article"]}, {"field": "publishtime", "value": "2002-02-21T12:17:18.000Z"}, {"field": "recs-articleid", "value": "2743638"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2002-02-21T12:17:18.000Z"}, {"field": "recs-rawtitle", "value": "Rystende godt teater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Bedre kombinasjon av tekst og skuespillere enn Toralv Maurstad og Geir Kvarme i \u00abEnigmavariasjoner\u00bb skal godt gj\u00f8res. Havet, d\u00f8den og kj\u00e6rligheten med svart humor og s\u00e5r bunn."}, {"field": "thumbnail", "value": "http://content-thumbnail.cxpublic.com/content/thumbnail200x150/66ab4f0274eb3a36cde99ef7ee5c52002e138a6e.jpg?59118cf1"}, {"field": "thumbnailfullheightdimensions", "value": "200x804"}, {"field": "timestamp", "value": "2017-05-09T09:33:37.000Z"}, {"field": "title", "value": "Rystende godt teater"}, {"field": "url", "value": "http://www.adressa.no/kultur/article157670.ece"}, {"field": "urlhash", "value": "66ab4f0274eb3a36cde99ef7ee5c52002e138a6e"}], "score": 0.7338662, "siteId": "9222270286501375973", "id": "66ab4f0274eb3a36cde99ef7ee5c52002e138a6e"}

