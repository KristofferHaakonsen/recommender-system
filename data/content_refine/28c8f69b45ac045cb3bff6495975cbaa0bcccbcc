{"fields": [{"field": "modifiedtime", "type": "time", "value": "2017-02-17T10:06:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Stj\u00f8rdal", "Ivar Vigdenes", "E6"]}, {"field": "author", "value": ["geir svardal", "kim nyg\u00e5rd"]}, {"field": "body", "value": ["Work hard, play hard.", "For slik var det ogs\u00e5.", "Ivar Vigdenes kunne se ganske pl\u00f8sete ut ved f\u00f8rste \u00f8yekast. Litt pjuskete i den ellers s\u00e5 utmerkede dressen. Innimellom framsto han en smule gusten i huden ogs\u00e5, slik du gjerne blir om du tilbringer fjorten timer i et hasardi\u00f8st tempo p\u00e5 et departementalt kontor, etterfulgt av noen timer p\u00e5 restaurant og med altfor lite s\u00f8vn. Mytene om Ivar Vigdenes var basert p\u00e5 en sann historie, for \u00e5 si det rett ut, men selve Big Bang oppsto lenge f\u00f8r livet i rampelyset tok til, da hans gamle Toyota, i omtrent 80 kilometer i timen, kj\u00f8rte av veien noen kilometer s\u00f8r for Stav i 2004.", "\u00d8yenlokkene som ble tunge som blylodd f\u00f8r de falt igjen. Kollisjonen med lyktestolpen. Kroppen som br\u00e5v\u00e5knet, og hendene som p\u00e5 rent instinkt fikk dreid rattet slik at bilen havnet over p\u00e5 h\u00f8yre side igjen.", "Lettelsen etterp\u00e5.", "- Iblandet skrekken da jeg forsto hvor n\u00e6rt det hadde v\u00e6rt, sier Ivar Vigdenes.", "Aktuell: Ordf\u00f8reren har nettopp \u00f8nsket amerikanske marinesoldater velkommen til V\u00e6rnes og kommunen. Som kraftpatriot f\u00f8ler han seg forpliktet til \u00e5 framsnakke Stj\u00f8rdal hele tiden - og han gj\u00f8r det. Hele tiden.", "Alder: 32 \u00e5r", "Familie: Gift med Nina Moi Vigdenes.", "Bor: Midt i Forradalen, men har kj\u00f8pt hus p\u00e5 Tangmoen i Stj\u00f8rdal og flytter ned til sentrum i l\u00f8pet av v\u00e5ren.", "Karriere: Innvalgt i kommunestyret i 2003,", "der han har sittet hele tiden, avbrutt av lange permisjoner for \u00e5 v\u00e6re politisk r\u00e5dgiver for Senterpartiets stortingsgruppe og deretter for statsr\u00e5dene Terje Riis-Johansen og Ola Borten Moe i Olje- og energidepartementet (2007-13). Ble ansatt som informasjonssjef i Norsk olje og gass, men rakk ikke \u00e5 tiltre f\u00f8r han overtok som ordf\u00f8rer etter Johan Arnt Elverum i 2013.", "Rakk heller ikke \u00e5 fullf\u00f8re bachelor i politisk \u00f8konomi ved NTNU fordi politikken etter hvert slukte ham med hud og h\u00e5r.", "Lytter til: Absolutt alt, fordi han har en teori om at det er mulig \u00e5 like absolutt all musikk, noe du kan lese mer om i intervjuet. Akkurat n\u00e5 g\u00e5r det mest i verkene til komponisten Arne Nordheim.", "Leser: Politiske biografier og historie, og gjerne mange b\u00f8ker samtidig og om hverandre. Holder p\u00e5 med \u00abV\u00e5pen, pest og st\u00e5l\u00bb av Jared Diamond n\u00e5.", "Dette var f\u00f8r det kom opp midtrekkverk p\u00e5 denne strekningen av motorveien mellom Stj\u00f8rdal og Trondheim, og sj\u00e5f\u00f8ren som kom bak Vigdenes, kunne fortelle at det hadde passert flere biler i motsatt retning bare sekunder f\u00f8r han sovnet og bilen skr\u00e5dde over i feil felt.", "- \u00c9n ting var at jeg kunne ha mistet livet selv, men jeg kunne ha for\u00e5rsaket ta\u00e5 av andres liv ogs\u00e5. Jeg er sannelig ikke sikker p\u00e5 hvordan jeg ville v\u00e6rt i stand til \u00e5 takle det, medgir han.", "Mens Ivar Vigdenes satt i f\u00f8rersetet og gradvis fikk pusten tilbake, forsto han hvor skj\u00f8rt livet er, og hvor fort alt kan v\u00e6re over. Mye av det som senere skulle prege livet hans, tok form i l\u00f8pet av noen korte sekunder mellom liv og d\u00f8d denne dagen, skj\u00f8nte han etterp\u00e5.", "Ola Borten Moe, eksstatsr\u00e5d og venn", "- Han er nysgjerrig, kunnskapshungrig og sv\u00e6rt \u00e6rekj\u00e6r. Han er ikke l\u00e5st i forutinntatte holdninger, men evner \u00e5 endre standpunkt n\u00e5r det er riktig, noe som m\u00e5 sies \u00e5 v\u00e6re en verdifull egenskap. Han har en helt spesiell energi og arbeidskapasitet. Og ja \u2013 vi hadde det veldig artig sammen og fikk utl\u00f8st mye god energi p\u00e5 den m\u00e5ten.", "- V\u00e5r tilm\u00e5lte tid p\u00e5 jorda er uansett kort, og jeg konkretiserte m\u00e5let med livet med at det m\u00e5tte v\u00e6re s\u00e5 artig som mulig. Artig og godt, men hele tiden i stram kombinasjon med hardt og m\u00e5lrettet arbeid.", "I \u00e5rene etterp\u00e5 levde han uten \u00e5 sette p\u00e5 h\u00e5ndbrekket, virket det som, i en slags respekt og glede over livet. F\u00f8rst som valgkampstrateg for Ola Borten Moe, deretter som politisk r\u00e5dgiver for Terje Riis-Johansen i Olje- og energidepartementet. Og etterp\u00e5 som v\u00e5pendrageren til \u00e5ndsfrenden Borten Moe p\u00e5 nytt, i natt som i dag, i fest som i hverdag, i en intens og ganske s\u00e5 ellevill tid med rasende milj\u00f8vernforkjempere, omfattende verdidebatter i Senterpartiet, for ikke \u00e5 snakke om en partileder, Liv Signe Navarsete, som uttrykte lite sans for de to tr\u00f8nderkumpanene. Ispedd noen sm\u00e5tt legendariske landsm\u00f8tenachspiel, naturligvis, i tr\u00e5d med de beste partitradisjonene.", "- La oss si at en del stemmer. Ganske mye faktisk. Det var ekstremt lange arbeidsdager, og innimellom noen ekstremt dr\u00f8ye netter. Vi var stayere. Men jeg vet ikke om jeg ville klart det samme livet i dag.", "Terje Riis-Johansen, eks-statstr\u00e5d, bonde og venn", "- Jeg husker ham som ekstremt arbeidsom og helt r\u00e5 til \u00e5 f\u00e5 ting unna. Som politisk r\u00e5dgiver var han et funn. I tillegg til \u00e5 v\u00e6re en gluping, var han veldig lojal og dyktig til \u00e5 spille andre folk gode. Rett som det var kunne jeg, n\u00e5r jeg kom p\u00e5 kontoret om morgenen, telle antall tomme Red Bull-bokser og anta hvor lenge han hadde sittet.", "Klokka er kvart over sju, og vi sitter i frokostsalen p\u00e5 Radisson-hotellet ved V\u00e6rnes. Om en dr\u00f8y time skal ordf\u00f8reren fly ned til Oslo p\u00e5 et kjapt formiddagsm\u00f8te. Dressen sitter nesten som st\u00f8pt. Ansiktshuden er frisk. Kroppen virker rimelig veltrent. Livet som ordf\u00f8rer har \u00e5penbart hjulpet b\u00e5de kropp og muligens sjel.", "- Mengden av adrenalin og stressniv\u00e5 er den st\u00f8rste forskjellen p\u00e5 jobben jeg hadde som politisk r\u00e5dgiver, og funksjonen jeg har som ordf\u00f8rer n\u00e5. Det kan fortsatt v\u00e6re lange arbeidsdager og mye \u00e5 gj\u00f8re, men jeg slipper \u00e5 spurte langs korridorene p\u00e5 r\u00e5dhuset, slik jeg bokstavelig talt m\u00e5tte gj\u00f8re hele tida i departementet for \u00e5 holde tritt med m\u00f8teplanen.", "Vigdenes g\u00e5rd, helt \u00f8verst i Forradalen, er den g\u00e5rden i Stj\u00f8rdal kommune som ligger lengst unna r\u00e5dhuset. N\u00e5 driver den mellomste av de tre Vigdenes-br\u00f8drene melkeg\u00e5rden, mens foreldrene holder hus i k\u00e5rboligen. Da Ivar kom utmattet hjem p\u00e5 sin f\u00f8rste helgetur fra Oslo etter \u00e5 ha jobbet d\u00f8gnet rundt for Terje Riis-Johansen i tre uker, passet han seg vel for ikke \u00e5 klage til pappa Oddvar.", "- Arbeidsevnen og kapasiteten hans var enorm. Gjennom hele oppveksten v\u00e5r sto han opp klokka fem og var i fj\u00f8set til sju. Deretter kj\u00f8rte han p\u00e5 arbeid i Trondheim, der han skiftet p\u00e5 \u00e5 jobbe i bil- og grossistbransjen. Han kom hjem klokka fem og gikk straks i fj\u00f8set i to timer. Fra sju var det middag og Dagsrevyen, og fra \u00e5tte til elleve f\u00f8rte han regnskap for femten andre g\u00e5rdbrukere. Hvis han ikke var p\u00e5 m\u00f8te i kommunestyret eller pleide andre tillitsverv, naturligvis. Han jobbet hele tida. Eller var p\u00e5 m\u00f8ter. Skulle vi se ham, var det bare \u00e5 ta i et tak og jobbe sammen med ham i fj\u00f8set.", "I hovedstaden h\u00f8rte Ivar stadig om folk som m\u00f8tte veggen, en diagnose som ingen noensinne hadde stilt oppe i Forradalen. Da Ivar Vigdenes f\u00f8lte at det buttet imot i starten, b\u00f8ttet han i stedet innp\u00e5 den ene boksen med Red Bull etter den andre, i et tempo Petter Northug aldri ville hengt med p\u00e5, og ganske raskt fant han rytmen og pulsslagene i Olje- og energidepartementet.", "- Det \u00e5 ha vokst opp p\u00e5 g\u00e5rd er en enorm ballast, og det tror jeg alle som har gjort vil erkjenne. Du l\u00e6rer kort og godt \u00e5 jobbe m\u00e5lbevisst, og du f\u00e5r den disiplinen som trengs i alle sammenhenger.", "Ivar husker hvor stolt han var da han tok fj\u00f8set helt p\u00e5 egen h\u00e5nd da han gikk p\u00e5 barneskolen.", "- I helgene og i sommerferiene var det ogs\u00e5 en selvf\u00f8lge at vi ungene bidro. S\u00e5 jeg har lagt ned noen timer p\u00e5 Vigdenes g\u00e5rd, jeg ogs\u00e5, men jeg forsto ganske raskt at jeg ikke hadde de praktiske anleggene som ville v\u00e6rt ganske avgj\u00f8rende om jeg skulle ha lyktes som bonde selv. Jeg er ikke utstyrt med ti tommeltotter, fullt s\u00e5 galt er det ikke, men jeg evner likevel ikke \u00e5 mekke traktorer og snekre l\u00f8sninger, som faren min, eller som Vegard, broren min.", "Kristian Skinderhaug, venn og forlover", "- F\u00f8rst og fremst er han en veldig omtenksom kamerat, som - trass i at han jobber lenge og mye - har stort overskudd til \u00e5 f\u00f8lge opp", "venneflokken. Han er analytisk og grundig, og har en enest\u00e5ende evne til \u00e5 kombinerte det faktabaserte med en innovativ tiln\u00e6rming.", "F\u00e5 ogs\u00e5 med at han har en fascinerende interesse for japanske veteranbiler.", "Oddvar Vigdenes (69), som fortsatt sitter i kommunestyret for Senterpartiet, avsluttet sitt yrkesaktive liv som sjef i Hegra sparebank. Der har ogs\u00e5 ordf\u00f8reren kontoen sin, og det var dit han gikk da han sammen med kona Nina Moi Vigdenes nylig bestemte seg for \u00e5 flytte fra Forradalen og kj\u00f8pe hus inne i det Ivar insisterer p\u00e5 \u00e5 kalle \u00abStj\u00f8rdal sentrum\u00bb.", "At han skulle vende Forradalen ryggen for godt, som han gj\u00f8r i l\u00f8pet av v\u00e5ren, hadde Ivar Vigdenes aldri trodd kom til \u00e5 skje, men akkurat s\u00e5 sterk er kj\u00e6rligheten. Nina jobbet i olj\u00e5 i Stavanger da hun valgte \u00e5 flytte etter Ivar for to \u00e5r siden.", "- Fordi en del arbeidsplasser, som for eksempel Aker BP der Nina jobber, er lagt s\u00e5 lite sentralt i forhold til Stj\u00f8rdal, m\u00e5 hun pendle fram og tilbake til Trondheim hver dag, ler Vigdenes.", "Fra boligfeltet Tangmoen, dit de snart flytter, blir reisetida redusert med en halvtime hver vei, og \u00abSolkongen av Stj\u00f8rdal\u00bb, som VG d\u00f8pte ham for to \u00e5r siden, f\u00e5r gangavstand til r\u00e5dhuset.", "Nina Moi poserte som lettkledd kalenderjente sammen med venninnen Sandra Borch i 2012, da Liv Signe Navarsete fl\u00f8y i strupen p\u00e5 Senterungdommens leder. Borch hadde erkl\u00e6rt sin st\u00f8tte til Ola Borten Moe som framtidig partileder, og hun ble skjelt ut for \u00e5pen scene. Deretter fors\u00f8kte Navarsete \u00e5 fjerne Ivar Vigdenes, angivelig fordi hun mente at r\u00e5dgiveren fikset langt mer enn nachspielene, og at r\u00e5dgiveren \u00f8vde altfor sterk innflytelse i den maktkampen som var under kraftig oppseiling i Senterpartiet. Ola stilte ultimatum og Vigdenes forble i stillingen, helt til han i februar 2013 leverte sin egen oppsigelse.", "- Makt og maktspill? I den rollen jeg hadde i OED, og vel \u00e5 merke med den tilliten jeg hadde fra statsr\u00e5den, er det riktig \u00e5 si at jeg hadde innflytelse og delegert makt til \u00e5 ta beslutninger, medgir Ivar Vigdenes i dag.", "Vel ute fra Olje- og energidepartementet, og med ny jobb i sikte som informasjonssjef i Norsk olje og gass i Stavanger, men med en lang karantene foran seg, pakket han kofferten i mars 2013 og la ut p\u00e5 en jorda-rundt-tur som var stipulert \u00e5 vare et halvt \u00e5r. D\u00f8nn alene reiste han f\u00f8rst til Bangkok og s\u00e5 til Hanoi. Han m\u00f8tte Nina som avtalt i to uker i Ho Chi Minh, f\u00f8r han fortsatte til Phnom Penh.", "- Jeg hadde levd i en slags tunnel, og ja - vi hadde hatt det veldig moro, Ola og jeg, b\u00e5de p\u00e5 kontoret og utenfor, men f\u00f8rst og fremst var det beinhard jobbing, ofte d\u00f8gnet rundt, der du ble s\u00e5 fokusert p\u00e5 framdrift at sakene slukte deg helt. Denne reisen ble en slags \u00e5penbaring, der jeg fikk tilfredsstilt all min nysgjerrighet p\u00e5 nye kulturer og mennesker jeg ikke hadde m\u00f8tt f\u00f8r.", "Etter tre og en halv m\u00e5ned p\u00e5 farten var Ivar Vigdenes kommet i skikkelig feriemodus, og enn\u00e5 var det ti uker igjen av turen. Da ringte en gammel venn fra Stj\u00f8rdal.", "- Det var Johan Arnt Elverum som var p\u00e5 tr\u00e5den, ja, og han ba meg komme hjem.", "Helsa til \u00abgammelordf\u00f8reren\u00bb, som han var blitt kalt i noen \u00e5r allerede, skrantet, og n\u00e5 ville han at Ivar Vigdenes skulle avbryte jordomseilingen og melde seg til tjeneste. Elverum hadde avklart med de borgerlige samarbeidspartiene at Vigdenes, som hadde permisjon fra kommunestyret, kunne overta ordf\u00f8rervervet midt i valgperioden, om det var slik at han kunne tenke seg jobben.", "- Det var i hvert fall bare \u00e5 endre billettene og peile seg inn p\u00e5 et fly hjemover.", "- Du adl\u00f8d bare?", "- N\u00e5r Johan Arnt befaler, gj\u00f8r du som han sier. S\u00e5nn er det.", "Elverum var elleve \u00e5r eldre enn faren til Ivar Vigdenes, som fortsatt f\u00f8ler at han st\u00e5r i takknemlighetsgjeld til den legendariske Senterparti-ordf\u00f8reren.", "- Han tente gnisten og ga retning til mitt politiske engasjement da jeg gikk p\u00e5 videreg\u00e5ende. Det var i 2002, jeg var 19 \u00e5r, og Johan Arnt hadde v\u00e6rt ordf\u00f8rer i tre \u00e5r. Han inviterte meg p\u00e5 lunsj og ba meg lede programkomiteen for valget \u00e5ret etter, og han ville at jeg sto p\u00e5 valglista. Han ble en mentor for meg, og en god kamerat som jeg alltid har kunnet henvende meg til.", "Det var slik alt startet. Da Ola Borten Moe trengte hjelp for \u00e5 komme inn p\u00e5 Stortinget i 2005, var det Johan Arnt Elverum som anbefalte ham \u00e5 hente Ivar Vigdenes. Da Terje Riis-Johansen som nyutnevnt olje- og energiminister s\u00f8kte en politisk r\u00e5dgiver, var det Ola som sendte ham Ivar. Og da Ola Borten Moe selv overtok statsr\u00e5dsposten, satt Ivar Vigdenes der og ventet p\u00e5 ham.", "Men sommeren 2013 var ringen sluttet da Ivar kom hjem, klar til \u00e5 ta p\u00e5 seg ordf\u00f8rerkjedet og bli Tr\u00f8ndelags yngste ordf\u00f8rer, 29 \u00e5r gammel.", "- N\u00e5 er b\u00e5de Malvik- og Frosta-ordf\u00f8reren yngre enn meg, og ikke kan jeg lenger smykke meg med \u00e5 lede den st\u00f8rste Senterparti-kommunen i landet heller. Den tittelen mistet jeg da partiet ogs\u00e5 vant Kongsberg i 2015. Det var fint for Kongsberg, naturligvis, selv om jeg likte \u00e5 trone \u00f8verst. P\u00e5 den annen side har vi s\u00e5 mye \u00e5 v\u00e6re stolt av i Stj\u00f8rdal, at jeg knapt vet hvor jeg skal begynne.", "Det er dagen etter frokosten p\u00e5 V\u00e6rnes, og vi m\u00f8ter Ivar Vigdenes i det trauste r\u00e5dhuset i byen med sine 23 592 innbyggere. \u00abBolysten er s\u00e5 stor p\u00e5 Stj\u00f8rdal at selv ikke ordf\u00f8reren henger med\u00bb, hadde han tekstet oss kvelden f\u00f8r. Han hadde sjekket de sist oppdaterte tallene, og rett skulle v\u00e6re rett.", "- Hver stj\u00f8rdaling teller, gjentok Ivar Vigdenes da vi sto inne p\u00e5 kulturhuset Kimen.", "Bortimot ti tusen av dem m\u00f8tte opp da det mektige bygget ble \u00e5pnet i august 2015, tre uker f\u00f8r stortingsvalget der Senterpartiet gjorde et pangvalg og gikk fram med ti prosentpoeng. Timingen for \u00e5pningen var perfekt, men for den verdikonservative og monarkvennlige ordf\u00f8reren - som lar bildet av kong Harald og dronning Sonja vokte kj\u00f8kkeninngangen hjemme i Forradalen - var det enda mer stas at kronprins Haakon kastet glans over arrangementet.", "- Og det var s\u00e5 riktig. \u00c5pningen av Kimen er et skjellsettende \u00f8yeblikk som vil forme og definere Stj\u00f8rdal for framtiden, p\u00e5 samme m\u00e5te som flyplassen og Statoil.", "Han og Nina giftet seg samme sommer som Kimen ble \u00e5pnet, men valgte samfunnshuset Skogly i Forradalen som arena med 130 gjester til stede. Tre \u00e5r tidligere hadde Vigdenes og Ola Borten Moe tatt med seg de nordiske energiministrene til Skogly, der Eivind Hellstr\u00f8m var innleid for \u00e5 diske opp med fingermat, akkompagnert til trekkspilltoner fra Arnstein\u2019s.", "- En fin kombinasjon, syntes Ivar Vigdenes, som fikk smakt p\u00e5 det meste Hellstr\u00f8m tryllet fram den dagen.", "- Jeg er glad i mat, men f\u00f8rst og fremst nysgjerrig. Jeg har en teori om at det er fullt mulig \u00e5 like absolutt alt. N\u00e5r jeg kommer et sted og jeg finner noe p\u00e5 menyen som jeg aldri f\u00f8r har smakt, g\u00e5r jeg konsekvent for det ukjente. Hvis det er noe jeg ikke liker, fortsetter jeg \u00e5 spise det helt til jeg finner ut at jo da, n\u00e5 funker det. Jeg har den samme teorien om musikk. Du kan venne deg til absolutt alt - og like det.", "En av kompisene tok ham p\u00e5 ordet og ga ham Arne Nordheims samlede verker i julegave, og teorien har fortsatt ikke sl\u00e5tt sprekker.", "- Jeg f\u00f8ler at jeg forst\u00e5r Nordheims musikk n\u00e5. Den sitter, for \u00e5 si det s\u00e5nn.", "Om to m\u00e5neder samles Senterparti-troppene til landsm\u00f8te p\u00e5 Scandic-hotellet ved Lerkendal. Der kan ikke Ivar Vigdenes huske \u00e5 ha festet f\u00f8r. Ellers er det blitt en serie potente vorspiel og nachspiel opp gjennom \u00e5rene. Senterpartiet skal med god margin v\u00e6re det mest festglade landsm\u00f8tepartiet av alle.", "- I Nord-Tr\u00f8ndelag Senterparti setter vi en slags \u00e6re i dette. Vi skal helst v\u00e6re de siste som g\u00e5r og legger oss etter festmiddagen, men samtidig skal alle v\u00e6re p\u00e5 plass i salen n\u00e5r landsm\u00f8tet tar til igjen neste morgen.", "Han sneiet en gang innom resepsjonen p\u00e5 et landsm\u00f8tehotell, p\u00e5 vei fra et nachspiel til sitt eget rom, klokka halv sju om morgenen for \u00e5 bestille vekking.", "- N\u00e5r skal du vekkes? Ble han spurt.", "- Sju, svarte han.", "Ivar Vigdenes ler s\u00e5 det rister, og han kjenner allerede at han gleder seg, selv om det er lenge til.", "Work hard, play hard.", "Fikk du med deg portrettet av kinoaktuelle multikunstner Kim Hjorth\u00f8y?"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "c4fe91dbe737a13f77dc597fea5fbb4e8bac65ac5201a83cf31e52a0c0814a96"}, {"field": "createtime", "value": "2017-01-28T14:53:36.000Z"}, {"field": "description", "value": "Han hadde sovet d\u00e5rlig noen netter, og p\u00e5 vei langs E6 mot Trondheim denne formiddagen, like f\u00f8r vektstasjonen i Malvik, sovnet han. Bilen skjenet over i motsatt kj\u00f8refelt."}, {"field": "dominantimage", "value": "http://www.adressa.no/pluss/magasin/article14122585.ece/heon20/ALTERNATES/w980-default/vigdenes3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28c8f69b45ac045cb3bff6495975cbaa0bcccbcc.jpg?59454122"}, {"field": "dominantthumbnaildimensions", "value": "300x169"}, {"field": "heading", "value": ["Livet er bare et \u00f8yeblikk -adressa.no", "Tidlig i fj\u00f8set", "Solkongen", "Hver innbygger teller", "Nedtelling til fest"]}, {"field": "id", "value": "28c8f69b45ac045cb3bff6495975cbaa0bcccbcc"}, {"field": "keyword", "value": ["Ukeadressa", "Portrettet", "Stj\u00f8rdal", "Ivar Vigdenes", "E6"]}, {"field": "keywords", "value": "Ukeadressa,Portrettet,Stj\u00f8rdal,Ivar Vigdenes,E6"}, {"field": "kw-category", "value": ["pluss", "magasin"]}, {"field": "kw-classification", "value": "style-and-fashion"}, {"field": "kw-company", "value": ["toyota", "statoil", "red bull", "frosta"]}, {"field": "kw-concept", "value": ["liv", "ordf\u00f8rer", "politisk", "dag", "politisk r\u00e5dgiver", "jobb"]}, {"field": "kw-entity", "value": ["lerkendal", "sonja", "nordheims", "ho chi minh", "scandic", "vigdenes", "big bang", "stj\u00f8rdal og trondheim", "radisson", "nina", "stav", "senterpartiet", "vegard", "aker bp", "v\u00e5pen", "harald", "skogly", "vigdenes og ola borten moe", "tangmoen", "norsk", "olje", "terje riis-johansen og ola borten moe", "kimen", "tr\u00f8ndelags", "forradalen", "solkongen", "stortinget", "senterungdommens", "nord-tr\u00f8ndelag senterparti", "dagsrevyen", "haakon"]}, {"field": "kw-location", "value": ["v\u00e6rnes", "phnom penh", "hegra", "oslo", "arnstein", "bangkok", "hanoi", "stavanger", "malvik", "trondheim", "stj\u00f8rdal", "kongsberg"]}, {"field": "kw-pageclass", "value": "article"}, {"field": "kw-person", "value": ["liv signe navarsete", "borten moe", "oddvar vigdenes", "ola borten moe", "jared diamond", "terje riis-johansen", "sandra borch", "eivind hellstr\u00f8m", "arne nordheim", "johan arnt elverum", "johan arnt", "nina moi vigdenes", "kim hjorth\u00f8y", "nina moi", "ivar vigdenes", "petter northug"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14122585.ece/heon20/ALTERNATES/w980-default/vigdenes3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livet er bare et \u00f8yeblikk"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/28/Livet-er-bare-et-%C3%B8yeblikk-14122591.ece"}, {"field": "pageclass", "value": ["article"]}, {"field": "publishtime", "value": "2017-01-28T14:45:32.000Z"}, {"field": "recs-articleid", "value": "14122591"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-28T14:45:32.000Z"}, {"field": "recs-rawtitle", "value": "Livet er bare et \u00f8yeblikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han hadde sovet d\u00e5rlig noen netter, og p\u00e5 vei langs E6 mot Trondheim denne formiddagen, like f\u00f8r vektstasjonen i Malvik, sovnet han. Bilen skjenet over i motsatt kj\u00f8refelt."}, {"field": "thumbnail", "value": "http://content-thumbnail.cxpublic.com/content/thumbnail200x150/28c8f69b45ac045cb3bff6495975cbaa0bcccbcc.jpg?59454122"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-17T14:48:02.000Z"}, {"field": "title", "value": "Da stj\u00f8rdalsordf\u00f8reren sovnet bak rattet bestemte han seg for \u00e5 gi full gass"}, {"field": "url", "value": "http://www.adressa.no/pluss/magasin/2017/01/28/Livet-er-bare-et-%c3%b8yeblikk-14122591.ece"}, {"field": "urlhash", "value": "28c8f69b45ac045cb3bff6495975cbaa0bcccbcc"}], "score": 0.48237032, "siteId": "9222270286501375973", "id": "28c8f69b45ac045cb3bff6495975cbaa0bcccbcc"}

