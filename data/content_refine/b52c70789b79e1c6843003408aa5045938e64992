{"fields": [{"field": "modifiedtime", "type": "time", "value": "2013-09-10T12:34:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["grunnarbeid service as", "vegarbeid as"]}, {"field": "body", "value": ["Saken oppdateres.", "Det handler egentlig om \u00f8konomi og ressursmangel.", "Et av de viktigste kriteriene for hvorvidt entrepren\u00f8rene kan g\u00e5 med overskudd er tilgangen p\u00e5 kvalifisert arbeidskraft i egen organisasjon. Dessverre er det slik at prosjekter bedriftene vinner i anbudskonkurranser sjeldent igangsettes samtidig med at prosjekter under utf\u00f8relse blir ferdigstilt. Det inneb\u00e6rer at entrepren\u00f8rene normalt ikke kan regne med full egenkapasitet i maskinpark og blant egne ansatte medarbeidere. Ofte opereres det med m\u00e5lsettinger om 70 prosent egenkapasitet, som tilsynelatende kan virke som et fornuftig niv\u00e5. Restbehovet varierer l\u00f8pende med oppdragsmengde og m\u00e5 dekkes inn ved eksternt innleie fra bemanningsbyr\u00e5er, eller ved \u00e5 engasjere underentrepren\u00f8rer.", "Det kan virke som planlagt egenkapasitet i dagens marked ofte overvurderes eller neglisjeres av entrepren\u00f8rene. Konsekvensen blir ofte prosjekter med mangelfull kvalitet og svake resultater.", "Min erfaring er at det ikke er en vesentlig h\u00f8yere kostnad per time \u00e5 leie fra et bemanningsbyr\u00e5 enn l\u00f8nnskostnad for egne medarbeidere, men det er heller ikke billigere. Motivasjonen for \u00e5 leie ressurser eksternt er derfor prim\u00e6rt knyttet til manglende egenkapasitet, som har langt st\u00f8rre \u00f8konomisk konsekvens for entrepren\u00f8ren enn prisen p\u00e5 den innleide arbeidskraften.", "Erfaringsmessig vil skifte av anleggsledelse underveis i et prosjekt p\u00e5f\u00f8re entrepren\u00f8ren store tap. Det er for mye informasjon som g\u00e5r tapt i prosessen og for store krav til kontinuitet i prosjektet.", "P\u00e5 samme m\u00e5te vil en h\u00f8yere enn planlagt andel innleid personell i et prosjekt, f\u00f8re til stadig st\u00f8rre kommunikasjonsproblemer mellom anleggsledelse og produksjon, som vil inneb\u00e6re at feil oppst\u00e5r mer hyppig, effektiviteten reduseres og l\u00f8nnsomheten svekkes. N\u00e5r entrepren\u00f8ren f\u00f8rst er kommet i et slikt uf\u00f8re vil problemene forsterke seg i en spiral som \u00f8ker tapene ytterligere. Risikoen for feil med fatale konsekvenser for liv og helse er \u00e5penbart st\u00f8rre.", "Det er mulig \u00e5 planlegge seg bort fra slike situasjoner, men det er usikkerhetsmomenter som det er vanskelig \u00e5 planlegge seg bort ifra, og arbeidet er i tillegg ressurskrevende. Det er ingen unnskyldning for mangelfull planlegging.", "Dessverre er det etter min erfaring gjennomg\u00e5ende en mangel p\u00e5 forst\u00e5else av hvor viktig tidspunktet for oppstart og gjennomf\u00f8ring av nye prosjekter passer inn med prosjekter som allerede er under utf\u00f8relse. Bedriftene \u00f8nsker \u00e5 vinne anbud, men gj\u00f8r det uten \u00e5 legge tilstrekkelige ressurser ned i ressursplanlegging og edruelig vurdering av sin egen fremtidige kapasitet. N\u00e5r entrepren\u00f8rene i hver eneste nye anbudskonkurranse presenterer samme prosjektorganisasjon overfor byggherrene, fordi den p\u00e5 papiret har h\u00f8yest mulige kvalitet \u2013 uten at byggherrene vurderer, eller stiller sp\u00f8rsm\u00e5lstegn ved tilgjengeligheten av tilbudt prosjektorganisasjon p\u00e5 planlagt utf\u00f8relsestidspunkt, gj\u00f8r den entrepren\u00f8rene en bj\u00f8rnetjeneste. Entrepren\u00f8rene gj\u00f8r det av bekvemmelighetshensyn og mot bedre vitende.", "\u00c5 argumentere for dette synet har for meg fortonet seg som \u00e5 snakke inn i et sort hull.", "Som tidligere daglig leder i Grunnarbeid AS opplevde jeg at vi var i en situasjon med stor ressursmangel. Likevel opplevde jeg et internt press for \u00e5 delta i nye anbudskonkurranser, for \u00f8vrig omfattende og krevende prosjekter, fordi det var forventet lav konkurranseintensitet i prosjektene. \u00c5 forst\u00e5 at du gjerne kan ha dobbel pris sammenlignet med en \u00abnormalpris\u00bb og fortsatt levere katastrofale resultater - hvis du ikke har tilgjengelige ressurser p\u00e5 planlagt utf\u00f8relsestidspunkt, var vanskelig \u00e5 ta inn over seg. Ikke bare vil ressursmangelen ramme de \u00abnye\u00bb prosjektene, men den vil spre seg i organisasjonen som en gift. Resultatet av en slik manglende erkjennelse manifesterer seg i h\u00f8ye ordrereserver, stort omfang av innleid personell og underentrepren\u00f8rer, d\u00e5rlig l\u00f8nnsomhet, utslitte, desperate anleggsledere og medarbeidere og - i verste fall, bruer som kollapser.", "Det er ikke vanskelig \u00e5 plassere ansvaret for denne situasjonen. Den ligger hos entrepren\u00f8rene selv. Byggherrene m\u00e5 gjerne gi blaffen, de er i sin fulle rett, men det er ikke bra for bygge\u2013 og anleggsbransjen, og det er ikke en b\u00e6rekraftig utvikling for samfunnet. N\u00e5r det offentlige opptrer som byggherre b\u00f8r de derfor bidra til \u00e5 beskytte entrepren\u00f8rene mot seg selv og de m\u00e5 v\u00e6re klar over at uforutsette utsettelser i planlagte prosjekter ikke kan v\u00e6re likegyldig for entrepren\u00f8rene. Bankene som finansierer entrepren\u00f8rene m\u00e5 ogs\u00e5 v\u00e6re seg sitt ansvar bevisst og stille de riktige sp\u00f8rsm\u00e5lene. Det kan v\u00e6re en god ide \u00e5 begynne med \u00e5 bli forelagt en bemanningsplan for virksomheten. Den er grunnlaget for beslutninger om hvilke anbudskonkurranser bedriften skal delta i, hvilke slag den skal kjempe. For \u00e5 g\u00e5 av med seier m\u00e5 tid og sted for det neste slaget v\u00e6re et bevisst valg.", "For utenforst\u00e5ende interessenter er det derfor viktig \u00e5 v\u00e6re klar over at prosjekter med h\u00f8y grad av innleid personell ofte er indikasjon p\u00e5 alvorlig ressursmangel og stort tapspotensial hos entrepren\u00f8ren.", "Bemanningsbyr\u00e5ene og underentrepren\u00f8rene synes paradoksalt nok \u00e5 le hele veien til skifteretten. Entrepren\u00f8rene ler kun frem til spaden skal i jorda."]}, {"field": "category0", "value": "meninger"}, {"field": "contenthash", "value": "2b8f5b6806236c69f0be0b31ebf35a68f49a71f4d153a8965e7525364bf56f38"}, {"field": "createtime", "value": "2015-12-22T08:32:06.000Z"}, {"field": "description", "value": "I kj\u00f8lvannet av en rekke konkurser og ulykker i bygge- og anleggsbransjen er det satt sp\u00f8rsm\u00e5lstegn ved entrepren\u00f8renes bruk av innleid arbeidskraft og pulveriseringen av ansvar n\u00e5r slike hendelser oppst\u00e5r."}, {"field": "dominantimage", "value": "http://www.adressa.no/meninger/article8255621.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b52c70789b79e1c6843003408aa5045938e64992.jpg?59737c15"}, {"field": "dominantthumbnaildimensions", "value": "300x169"}, {"field": "heading", "value": "Innleid tr\u00f8bbel -adressa.no"}, {"field": "id", "value": "b52c70789b79e1c6843003408aa5045938e64992"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "careers"}, {"field": "kw-company", "value": "grunnarbeid as"}, {"field": "kw-concept", "value": ["prosjekt", "innleid personell", "entrepren\u00f8ren"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article8255621.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innleid tr\u00f8bbel"}, {"field": "og-type", "value": "article"}, {"field": "og-url", "value": "http://www.adressa.no/meninger/article8255623.ece"}, {"field": "pageclass", "value": ["article"]}, {"field": "publishtime", "value": "2013-09-14T04:00:00.000Z"}, {"field": "recs-articleid", "value": "8255623"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-09-14T04:00:00.000Z"}, {"field": "recs-rawtitle", "value": "Innleid tr\u00f8bbel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I kj\u00f8lvannet av en rekke konkurser og ulykker i bygge- og anleggsbransjen er det satt sp\u00f8rsm\u00e5lstegn ved entrepren\u00f8renes bruk av innleid arbeidskraft og pulveriseringen av ansvar n\u00e5r slike hendelser oppst\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/b52c70789b79e1c6843003408aa5045938e64992.jpg?59737c15"}, {"field": "thumbnailfullheightdimensions", "value": "200x1364"}, {"field": "timestamp", "value": "2017-07-22T16:23:49.000Z"}, {"field": "title", "value": "Innleid tr\u00f8bbel"}, {"field": "url", "value": "http://www.adressa.no/meninger/article8255623.ece"}, {"field": "urlhash", "value": "b52c70789b79e1c6843003408aa5045938e64992"}], "score": 0.79106617, "siteId": "9222270286501375973", "id": "b52c70789b79e1c6843003408aa5045938e64992"}

