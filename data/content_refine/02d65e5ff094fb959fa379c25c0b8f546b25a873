{"fields": [{"field": "modifiedtime", "type": "time", "value": "2017-03-18T07:11:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fripenn", "omdal", "Sylvi Listhaug", "innvandring", "Sverige", "Danmark"]}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Kaken som utlendingsminister Inger St\u00f8jberg holdt fram mot kamera sa i grunnen det meste: Det danske flagg i kvalm marsipan, sammen med tallet 50 for antall vedtatte innstramminger p\u00e5 asylfeltet i hennes ministertid. Begge deler dandert p\u00e5 en brun flate av noe som kan v\u00e6re sjokolade, men som like gjerne kan v\u00e6re lort.", "LES OGS\u00c5: Maset om mediene", "Inger St\u00f8jberg \u00abhar for alvor plassert Danmark i den globale lortep\u00f8l\u00bb, skrev Carsten Jensen, med et uoversettelige uttrykk, i Dagbladet Information sist l\u00f8rdag. Tre dager f\u00f8r St\u00f8jberg gratulerte seg selv med kake, gjennomf\u00f8rte Carsten Jensen et verbalt \u00e6resdrap p\u00e5 henne. Det var nasjonens \u00e6re som var skjendet. Den internasjonalt ber\u00f8mte forfatteren fortalte hvordan han har slitt med \u00e5 f\u00e5 mennesker i andre land til \u00e5 innse at Danmark blir regjert \u00abav en flokk dumme svin\u00bb. Men s\u00e5 kom Inger St\u00f8jberg, fra f\u00f8r kjent for den smakfulle oppfordring til islamistene om \u00e5 \u00abfise hjem til sine taperland\u00bb. Da ble det straks mye enklere for Jensen \u00e5 overbevise halve kloden om at hans hjemland styres av en flokk \u00abvirkelig ubehagelige stympere.\u00bb", "LES OGS\u00c5: Billig forsikring for demokratiet", "St\u00f8jberg representerer Venstre, som \u2013 navnet til tross \u2013 har mye til felles med v\u00e5rt eget H\u00f8yre. Overfor gufset fra ytre h\u00f8yre har imidlertid de to partiene valgt ulik strategi. Venstre har holdt Dansk Folkeparti utenfor regjeringskontorene ved \u00e5 overta deres fremmedfiendtlige retorikk og politikk, mens H\u00f8yre har \u00e5pnet d\u00f8ren til de svarte limousiner for Fremskrittspartiet, og later som om de ikke h\u00f8rer hva de roper der innefra.", "\u00abSolberg kan regne , og s\u00e5 tidlig at H\u00f8yres eneste vei til makt er gjennom st\u00f8tte fra Frp\u00bb, sier Marte Gerhardsen, leder av tankesmien Agenda, i siste nummer av Minerva. Derfor la hun \u00aball sin politiske prestisje i \u00e5 erkl\u00e6re Frp som et anstendig parti man fint kan samarbeide med\u00bb, legger hun til. P\u00e5 lederplass i samme nummer minner bladets redakt\u00f8r, Nils August Andresen, om at prisen for denne anstendiggj\u00f8ringen er Sylvi Listhaug, \u00absom \u00f8ker avstanden til sentrumspartiene for hvert utspill hun kommer med\u00bb. I tillegg til den galopperende bruken av oljepenger, som han ogs\u00e5 nevner.", "LES OGS\u00c5: Det sp\u00f8ker for R\u00f8d Isaksen", "Da Sylvi Listhaug dro p\u00e5 studietur til Danmark sist v\u00e5r, viste det seg at hun ikke hadde s\u00e5 mye \u00e5 l\u00e6re. Inger St\u00f8jberg \u00abhar funnet sin nordiske overmann p\u00e5 regjeringsniv\u00e5 n\u00e5r det gjelder innstramminger p\u00e5 asylomr\u00e5det\u00bb, skrev Politiken i en slags skrekkslagen beundring over nasjonens internasjonale innflytelse. Tenk at det var blitt danske tilstander i Norge.", "I likhet med andre ubehageligheter som folk har dratt med seg hjem fra K\u00f8benhavn, er ogs\u00e5 toleransen for det uakseptable sv\u00e6rt smittsom. For en dr\u00f8y m\u00e5ned siden br\u00f8t Moderaterna karantenen og satte seg ned med Sverigedemokraterna for \u00e5 se om ikke ogs\u00e5 disse glattslikkede arvtakere etter den svenske nazismen kan gj\u00f8res stuerene og brukes som parlamentarisk grunnlag for en borgerlig regjering. Samordningen av retorikken er allerede i full gang, forel\u00f8pig med det gledelige resultat at Moderaterna har stupt p\u00e5 meningsm\u00e5lingene. N\u00e6rmere studier av de danske tilstander viser at det er snakk om ber\u00f8ringssmitte. Alle fors\u00f8k p\u00e5 \u00e5 temme Dansk Folkeparti ved \u00e5 trekke dem n\u00e6rmere, har f\u00f8rt til at tidligere liberale partier raskt utvikler en forkj\u00e6rlighet for stengte grenser, n\u00e5del\u00f8se utkastelser, hardere krav og d\u00e5rligere vilk\u00e5r for alle som ikke tilh\u00f8rer den rene og fleskehvite danskheten.", "LES OGS\u00c5: Slukk ikke lyset i Rinkeby", "F\u00f8lg derfor n\u00f8ye med hva som skjer n\u00e5r ogs\u00e5 sosialdemokratene n\u00e5 strekker ut en h\u00e5nd og stryker Dansk Folkeparti mykt over fremmedfrykten. I et intervju med Fagbladet F3 kurrer DFs formann, Kristian Thulesen Dahl, og Socialdemokratiets leder, Mette Fredriksen, som to som nettopp har funnet hverandre: \u00abEgentlig opplever jeg at Kristian og jeg arbeider mye p\u00e5 samme m\u00e5te. Er det et problem, s\u00e5 s\u00f8rger vi for \u00e5 finne et skikkelig svar\u00bb, sier Fredriksen om lederen for et parti som sammenligner hijab med hakekors (S\u00f8ren Krarup) og som har hevdet at det ikke kan p\u00e5g\u00e5 en kamp mellom sivilisasjoner, ettersom det bare finnes \u00e9n sivilisasjon, \u00abog det er vores\u00bb (Pia Kj\u00e6rsgaard).", "Men fordi Thulesen Dahl ikke helt er Krarup eller Kj\u00e6rsgaard, har det dukket opp et nytt parti, Nye Borgerlige, til h\u00f8yre for Dansk Folkeparti. Under mottoet \u00abFor frihet og fedreland\u00bb vil nykommerne \u00absenke bommen for utlendingenes belastning av det danske velferdssystemet.\u00bb Som om ikke Mogens Glistrup og Pia Kj\u00e6rsgaard har sagt det samme i en generasjon, og f\u00e5tt stadig sterkere gjennomslag. Likevel n\u00e6rmer Nye Borgerlige seg den lave danske sperregrensen. De kan v\u00e6re representert i Folketinget f\u00f8r Carsten Jensen er kommet hjem fra neste utenlandstur.", "De danske sosialdemokratene har alts\u00e5 gitt opp \u00e5 bygge flomvern mot den h\u00f8yrepopulistiske b\u00f8lgen, og investerer i stedet i surfebrett. Som altfor mange av sine europeiske kolleger l\u00f8per de etter de liberale h\u00f8yrepartiene i den \u00f8konomiske politikken og etter de illiberale h\u00f8yrepartiene i asyl- og innvandringspolitikken, og s\u00e5 lurer de p\u00e5 hvorfor velgerne ikke betrakter p\u00e5 dem som et alternativ.", "Den norske valgkampen ser forel\u00f8pig ut til \u00e5 bli en mumlekonkurranse mellom H\u00f8yre og Arbeiderpartiet. Ingen av de to store partiene har tenkt \u00e5 rette ryggen og l\u00f8fte henholdsvis den liberale og den solidariske fane. I stedet snakker de om \u00e5 erobre sentrum, uten \u00e5 ville innse at det gamle sentrum, politikkens gamleby, for lengst er fraflyttet. Det nye sentrum er et kj\u00f8pesenter langt ute til h\u00f8yre et sted, hvor toleransen for fremmede er lav og vaktholdet stadig styrkes. Men det skal innr\u00f8mmes: Det nye sentrum har gode tilbud p\u00e5 fleskep\u00f8lse, snaps og marsipankake med dansk flagg.", "F\u00f8lg p\u00e5 twitter.com/svelle"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "1b2bc5e391b3769d00a00a8615b9182fb339dd8f8469c807a942d86de674f574"}, {"field": "createtime", "value": "2017-03-18T07:14:14.000Z"}, {"field": "description", "value": "Hvis det virkelig er fare for at den nasjonale orden bryter sammen, er det ikke til Sverige, men til Danmark vi m\u00e5 for \u00e5 finne smittekildens utspring."}, {"field": "dominantimage", "value": "http://www.adressa.no/pluss/meninger/article14459675.ece/tv9aph/ALTERNATES/w980-default/tae704cc"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02d65e5ff094fb959fa379c25c0b8f546b25a873.jpg?59294c21"}, {"field": "dominantthumbnaildimensions", "value": "300x169"}, {"field": "heading", "value": "Danske tilstander -adressa.no"}, {"field": "id", "value": "02d65e5ff094fb959fa379c25c0b8f546b25a873"}, {"field": "keyword", "value": ["Fripenn", "omdal", "Sylvi Listhaug", "innvandring", "Sverige", "Danmark"]}, {"field": "keywords", "value": "Fripenn,omdal,Sylvi Listhaug,innvandring,Sverige,Danmark"}, {"field": "kw-category", "value": ["meninger", "pluss"]}, {"field": "kw-classification", "value": "law-government-and-politics"}, {"field": "kw-concept", "value": ["h\u00f8yre", "danske tilstander", "parti", "dansk"]}, {"field": "kw-entity", "value": ["h\u00f8yre og arbeiderpartiet", "frp", "dansk folkeparti", "sylvi listhaug", "moderaterna", "mogens glistrup og pia kj\u00e6rsgaard", "folketinget", "fremskrittspartiet", "agenda", "sverigedemokraterna", "venstre", "h\u00f8yre", "socialdemokratiets", "dagbladet information", "fagbladet f3", "politiken", "nye borgerlige", "rinkeby"]}, {"field": "kw-location", "value": ["danmark", "sverige", "minerva", "norge", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["thulesen dahl", "mogens glistrup", "r\u00f8d isaksen", "inger st\u00f8jberg", "pia kj\u00e6rsgaard", "nils august andresen", "mette fredriksen", "kristian thulesen dahl", "marte gerhardsen", "carsten jensen", "s\u00f8ren krarup"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14459675.ece/tv9aph/ALTERNATES/w980-default/tae704cc"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Danske tilstander"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/03/18/Danske-tilstander-14459676.ece"}, {"field": "pageclass", "value": ["article"]}, {"field": "publishtime", "value": "2017-03-18T07:11:43.000Z"}, {"field": "recs-articleid", "value": "14459676"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-03-18T07:11:43.000Z"}, {"field": "recs-rawtitle", "value": "Danske tilstander -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Hvis det virkelig er fare for at den nasjonale orden bryter sammen, er det ikke til Sverige, men til Danmark vi m\u00e5 for \u00e5 finne smittekildens utspring."}, {"field": "thumbnail", "value": "http://content-thumbnail.cxpublic.com/content/thumbnail200x150/02d65e5ff094fb959fa379c25c0b8f546b25a873.jpg?59294c21"}, {"field": "thumbnailfullheightdimensions", "value": "200x1631"}, {"field": "timestamp", "value": "2017-05-27T09:51:29.000Z"}, {"field": "title", "value": "Danske tilstander"}, {"field": "url", "value": "http://www.adressa.no/pluss/meninger/2017/03/18/Danske-tilstander-14459676.ece"}, {"field": "urlhash", "value": "02d65e5ff094fb959fa379c25c0b8f546b25a873"}], "score": 0.5412352, "siteId": "9222270286501375973", "id": "02d65e5ff094fb959fa379c25c0b8f546b25a873"}

