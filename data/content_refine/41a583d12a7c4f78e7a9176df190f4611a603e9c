{"fields": [{"field": "modifiedtime", "type": "time", "value": "2013-07-12T14:10:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristoffer m. svendsen"}, {"field": "body", "value": ["Saken oppdateres.", "Tidligere denne uken sa musiker Kristoffer Lo til Adresseavisen at han kun fikk utbetalt 75 kroner fra str\u00f8mmetjenestene Spotify og Wimp.", "If\u00f8lge keyboardist B\u00e5rd J\u00f8rgen Iversen i DDE fikk ogs\u00e5 de utbetalt ubetydelige summer fra str\u00f8mmetjenestene, kun noen f\u00e5 tusen kroner.", "Salgssjef i Parlophone Norge, Aslak Klever, kjenner seg ikke igjen i denne kritikken.", "\u2013 Jeg kjenner meg ikke igjen i denne karakteristikken. Streaming er den mest demokratiske formen for inntekt musikkbransjen og artister har hatt, man f\u00e5r betalt etter antall avspillinger. Slik jeg ser det, er det en myte at artister ikke f\u00e5r penger utbetalt fra streamingtjenester.", "B\u00e5rd J\u00f8rgen Iversen fra DDE sier at artistene noen ganger f\u00e5r s\u00e5 lite som tolv prosent i royaltyutbetalinger fra Plateselskapene.", "\u2013 Artistenes royalty\nvarierer ut ifra hvem som tar de forskjellige kostnadene p\u00e5 prosjektet.\nMen artister f\u00e5r samme royalty fra streaming som fra cd-salg, s\u00e5 artistenes del\nav inntektene varierer fra 12-15 prosent og opp til 75 prosent, sier Klever.", "Kristoffer Lo er uenig i Klevers uttalelser, han mener musikerne m\u00e5 f\u00e5 mer penger fra str\u00f8mmetjenestene.", "\u2013 For meg er det vanskelig \u00e5 skj\u00f8nne hvorfor prisen p\u00e5 et Spotify-abonnement ikke kan v\u00e6re h\u00f8yere. Musikere tilbyr et produkt som vi f\u00e5r altfor lite igjen for. Folk kan lytte til uendelige mengder med musikk for bare 100 kroner i m\u00e5neden. Jeg har 260 000 avspillinger bare med det ene bandet Pelbo, og sitter nesten ikke igjen med noen penger, sier Lo.", "If\u00f8lge Lo kan ikke artistenes utbetalinger fra Wimp og Spotify fortsette p\u00e5 et like lavt niv\u00e5.", "\u2013 Jeg m\u00e5 p\u00e5peke at jeg ikke er imot verken er mot plateselskap eller str\u00f8mmetjenester, men vi m\u00e5 f\u00e5 til bedre avtaler. P\u00e5 samme m\u00e5te som at det finnes en levelig takst for arbeidet jeg gj\u00f8r med musikk andre steder, m\u00e5 det kunne g\u00e5 an \u00e5 gj\u00f8re det samme med musikk som str\u00f8mmes fra nettet.", "Samlet digitalt musikksalg, nedlastning og streaming, f\u00f8rste halv\u00e5r 2013 har \u00f8kt med 39 prosent i forhold til samme periode i fjor, og utgj\u00f8r i f\u00f8rste halv\u00e5r 2013 80 prosent av det totale musikksalget. F\u00f8rste halv\u00e5r 2012 utgjorde digitalsalget 67 prosent av totalt musikksalg.", "Fysisk salg har g\u00e5tt ned til 20 prosent av samlet salg hittil i 2013, mot 33 prosent av samlet salg for samme periode i fjor.", "Spotify sier utbetalingene til de ulike plateselskapene varierer, men 70 prosent av inntektene g\u00e5r til rettighetshaverne.", "Men tall over omsetning og overskudd vil ikke Spotify offentliggj\u00f8re.", "\u2013 Vi g\u00e5r ikke ut med finansiell informasjon, sier pressekontakt for Spotify, Sofie Grant"]}, {"field": "category0", "value": "kultur"}, {"field": "contenthash", "value": "d04032838883c5d46b667a54b8be40ee1f41c74033682a04af621d6c1a59702e"}, {"field": "createtime", "value": "2016-02-14T12:02:23.000Z"}, {"field": "description", "value": "Salgssjef Aslak Osaland Klever i Parlophone kjenner seg ikke igjen i musikernes karakteristikker."}, {"field": "dominantimage", "value": "http://www.adressa.no/kultur/article7918803.ece/ALTERNATES/w980-default/Pelbo01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/41a583d12a7c4f78e7a9176df190f4611a603e9c.jpg?591f4f11"}, {"field": "dominantthumbnaildimensions", "value": "300x169"}, {"field": "heading", "value": ["- Myte at artistene ikke f\u00e5r penger -adressa.no", "\u2013 Tolv prosent", "M\u00e5 f\u00e5 mer", "Streaming mer popul\u00e6rt"]}, {"field": "id", "value": "41a583d12a7c4f78e7a9176df190f4611a603e9c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["musikk", "prosent", "artister", "samlet salg"]}, {"field": "kw-entity", "value": ["spotify og wimp", "parlophone norge", "klever", "spotify", "plateselskapene", "adresseavisen", "pelbo", "wimp og spotify"]}, {"field": "kw-pageclass", "value": "article"}, {"field": "kw-person", "value": ["aslak osaland klever", "aslak klever", "kristoffer lo", "b\u00e5rd j\u00f8rgen iversen", "sofie grant"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article7918803.ece/ALTERNATES/w980-default/Pelbo01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Myte at artistene ikke f\u00e5r penger"}, {"field": "og-type", "value": "article"}, {"field": "og-url", "value": "http://www.adressa.no/kultur/article7918805.ece"}, {"field": "pageclass", "value": ["article"]}, {"field": "publishtime", "value": "2013-07-12T08:09:57.000Z"}, {"field": "recs-articleid", "value": "7918805"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-07-12T08:09:57.000Z"}, {"field": "recs-rawtitle", "value": "- Myte at artistene ikke f\u00e5r penger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Salgssjef Aslak Osaland Klever i Parlophone kjenner seg ikke igjen i musikernes karakteristikker."}, {"field": "thumbnail", "value": "http://content-thumbnail.cxpublic.com/content/thumbnail200x150/41a583d12a7c4f78e7a9176df190f4611a603e9c.jpg?591f4f11"}, {"field": "thumbnailfullheightdimensions", "value": "200x1116"}, {"field": "timestamp", "value": "2017-05-19T20:01:21.000Z"}, {"field": "title", "value": "- Myte at artistene ikke f\u00e5r penger"}, {"field": "url", "value": "http://www.adressa.no/kultur/article7918805.ece"}, {"field": "urlhash", "value": "41a583d12a7c4f78e7a9176df190f4611a603e9c"}], "score": 0.8061453, "siteId": "9222270286501375973", "id": "41a583d12a7c4f78e7a9176df190f4611a603e9c"}

