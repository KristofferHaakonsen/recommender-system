{"fields": [{"field": "modifiedtime", "type": "time", "value": "2012-04-18T13:09:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Som direkt\u00f8r i Arbeidstilsynet skal Ingrid Finboe Svendsen (44) se til at folk har det bra p\u00e5 jobben. S\u00f8steren Solveig Finboe (42) er avdelingssjef og leder av Manpower Bemanning i Trondheim. Hun er til hverdags opptatt med \u00e5 f\u00e5 ledige jobber besatt - og med \u00e5 f\u00e5 folk ut i jobb.", "Adresseavisen m\u00f8ter de to i etterkant av et miniseminar i Trondheim, arrangert av Manpower og ledet av Solveig Finboe. Stores\u00f8ster Ingrid fra Arbeidstilsynet er hovedforedragsholder og snakker om \u00abkampen om talentene\u00bb.", "- Samfunnsinteressen fikk vi inn med morsmelken hjemme p\u00e5 \u00d8rlandet, forteller de to.", "Det moderlige opphavet, Peggy Finboe, var aktiv H\u00f8yre-politiker b\u00e5de p\u00e5 kommune- og fylkesplan. Om s\u00f8strene for lengst har sl\u00e5tt rot i Trondheim med hver sin tobarnsfamilie, er mor og barndomshjemmet p\u00e5 Opphaug fremdeles fastpunkter i tilv\u00e6relsen.", "- Vi m\u00f8tes altfor sjelden. Men n\u00e5r vi f\u00f8rst gj\u00f8r det, har vi det fryktelig artig. Vi er livsnytere begge to, r\u00f8per de blidt.", "Frokostseminaret om talenter er bare ett eksempel p\u00e5 hverdagslige ber\u00f8ringspunkter for de to. Ogs\u00e5 n\u00e5r det blir snakk om ledelsesfilosofi gir de inntrykk av \u00e5 v\u00e6re enige. N\u00e5r Ingrid i den sammenheng nevner tillit som et n\u00f8kkelord, nikker Solveig. Som Manpower-leder f\u00e5r sistnevnte h\u00f8re av s\u00f8steren at hun representerer en organisasjon hvor fellesskap er h\u00f8yt verdsatt.", "- En leder m\u00e5 ikke v\u00e6re ekspert. Jeg tror snarere at ledere som f\u00f8ler en viss usikkerhet i mange situasjoner kan oppn\u00e5 gode resultater. F\u00f8rst og fremst gjelder det for lederen \u00e5 skape en \u00abverden\u00bb medarbeiderne vil tilh\u00f8re, sier den enn\u00e5 ferske direkt\u00f8ren i Arbeidstilsynet.", "Det gode arbeidslivet er etter Ingrid Finboe Svendsens oppfatning en dugnad - en kurvfest hvor alle deltagerne m\u00e5 bidra med noe. Arbeidsglede er et ord hun gjerne setter mange utropstegn bak.", "N\u00e5r noen snakker om \u00abdet brutale arbeidslivet\u00bb, blir Finboe Svendsen lei seg:", "- Arbeidslivet er bra, det, og vi skal gj\u00f8re v\u00e5rt for at det skal bli enda bedre, gladere og friskere, lover hun p\u00e5 vegne av Arbeidstilsynet.", "Hun er fullt p\u00e5 det rene med at hver femte sysselsatte i Norge har en eller annen muskel- eller skjelettlidelse som skyldes belastninger i jobben. Slikt g\u00e5r det an \u00e5 gj\u00f8re noe med, ikke minst p\u00e5 forebyggende plan. Minst like store er utfordringene innen psykisk helse.", "- Dessverre er det slik at vi fortsatt m\u00e5 ha fokus p\u00e5 det fysiske arbeidsmilj\u00f8et. Men de psykososiale lidelsene griper om seg, konstaterer Ingrid Finboe Svendsen.", "N\u00e5 som arbeidsmarkedet er strammere enn det har v\u00e6rt p\u00e5 sv\u00e6rt lenge og mange arbeidsgivere skriker etter folk, er det et tankekors at en tredjedel av alle nordmenn som skulle v\u00e6rt i jobb, ikke er det.", "N\u00e6rmere bestemt st\u00e5r 745 000 personer utenfor arbeidsmarkedet. 322 000 uf\u00f8re utgj\u00f8r den st\u00f8rste gruppen. I tillegg kommer langtidssyke, arbeidsledige, sosialhjelpmottagere og folk som har g\u00e5tt av med avtalefestet pensjon.", "- I l\u00f8pet av sommeren har hver sjette arbeidsgiver planer om \u00e5 oppbemanne sin bedrift, sier Solveig Finboe for \u00e5 illustrere hvordan arbeidsmarkedet \u00abkoker\u00bb akkurat n\u00e5. For en akt\u00f8r som Manpower Bemanning betyr dette masse hardt - men spennende - arbeid.", "- V\u00e5re folk skal ikke inn i bedrifter i stedet for fast ansatte. V\u00e5rt tilbud representerer f\u00f8rst og fremst fleksibilitet. Et faktum er det ogs\u00e5 at n\u00e5r arbeidsmarkedet er s\u00e5 stramt som n\u00e5, er det flere som \u00f8nsker \u00e5 pr\u00f8ve et jobbskifte. Jeg mener det er flott, jeg, at ansatte som har g\u00e5tt lei p\u00e5 en arbeidsplass eller mistrives av en eller annen grunn, innenfor trygge rammer f\u00e5r sjansen til \u00e5 finne seg annet \u00e5 gj\u00f8re, sier Solveig Finboe.", "Med unntak av en periode som personalmedarbeider ved Royal Garden Hotel har Ingrid Finboe Svendsen v\u00e6rt offentlig ansatt i hele yrkeskarrieren. F\u00f8r hun h\u00f8sten 2004 begynte som \u00abl\u00e6rling\u00bb hos avtroppende direkt\u00f8r Ivar Leveraas i Arbeidstilsynet, var hun personalleder i Trondheim kommune. Eneansvarlig p\u00e5 toppen av Arbeidstilsynet har hun v\u00e6rt siden \u00e5rsskiftet.", "Solveig Finboe lang erfaring som offentlig ansatt, senest ved fylkesarbeidskontoret i S\u00f8r-Tr\u00f8ndelag. Manpower-ansatt har hun v\u00e6rt i \u00e5tte \u00e5r n\u00e5.", "S\u00f8strene arbeidsliv. Begge er ledere og begge jobber med arbeidsliv. Ingrid Finboe Svendsen (t.v.) er direkt\u00f8r i nye Arbeidstilsynet, lilles\u00f8ster Solveig Finboe sjef for Manpower Bemanning i Trondheim."]}, {"field": "category0", "value": "forbruker"}, {"field": "contenthash", "value": "34f55a1ee5667558148152dff4672d7f15770f8680c35bbdabf4b468787ca4dc"}, {"field": "createtime", "value": "2017-08-05T19:32:53.000Z"}, {"field": "description", "value": "De er nysgjerrige p\u00e5 folk og opptatt av samfunnet rundt seg. S\u00e5 enkel er s\u00f8strene Finboes forklaring p\u00e5 at de i hver sin fremskutte posisjon jobber med arbeidsliv."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2fcb56a5b1004c4d3965650f756f98f17097dcba.jpg?59861d65"}, {"field": "dominantthumbnaildimensions", "value": "256x256"}, {"field": "heading", "value": ["Gj\u00f8r arbeidslivet gladere -adressa.no", "Tillit og fellesskap", "- Brutalt, nei!", "\u00c9n av tre utenfor", "Mange vil skifte"]}, {"field": "id", "value": "2fcb56a5b1004c4d3965650f756f98f17097dcba"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "careers"}, {"field": "kw-concept", "value": ["offentlig ansatt", "ledere", "jobb", "s\u00f8strene", "arbeidslivet gladere", "trondheim", "arbeidsliv"]}, {"field": "kw-entity", "value": ["royal garden hotel", "h\u00f8yre", "finboes", "arbeidstilsynet", "opphaug", "manpower bemanning", "\u00f8rlandet"]}, {"field": "kw-location", "value": ["norge", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["solveig finboe", "ivar leveraas", "peggy finboe", "ingrid finboe svendsen", "finboe svendsen"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gj\u00f8r arbeidslivet gladere"}, {"field": "og-type", "value": "article"}, {"field": "og-url", "value": "http://www.adressa.no/forbruker/article681651.ece"}, {"field": "pageclass", "value": ["article"]}, {"field": "publishtime", "value": "2006-06-26T04:00:00.000Z"}, {"field": "recs-articleid", "value": "1994090"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2006-06-26T04:00:00.000Z"}, {"field": "recs-rawtitle", "value": "Gj\u00f8r arbeidslivet gladere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "De er nysgjerrige p\u00e5 folk og opptatt av samfunnet rundt seg. S\u00e5 enkel er s\u00f8strene Finboes forklaring p\u00e5 at de i hver sin fremskutte posisjon jobber med arbeidsliv."}, {"field": "thumbnail", "value": "http://content-thumbnail.cxpublic.com/content/thumbnail200x150/2fcb56a5b1004c4d3965650f756f98f17097dcba.jpg?59861d65"}, {"field": "thumbnailfullheightdimensions", "value": "200x984"}, {"field": "timestamp", "value": "2017-08-05T19:32:53.000Z"}, {"field": "title", "value": "Gj\u00f8r arbeidslivet gladere"}, {"field": "url", "value": "http://www.adressa.no/forbruker/article681651.ece"}, {"field": "urlhash", "value": "2fcb56a5b1004c4d3965650f756f98f17097dcba"}], "score": 0.59054375, "siteId": "9222270286501375973", "id": "2fcb56a5b1004c4d3965650f756f98f17097dcba"}

