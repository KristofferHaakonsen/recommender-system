{"fields": [{"field": "modifiedtime", "type": "time", "value": "2012-04-24T11:35:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "HAN L\u00d8PER oppover Hegdehaugsveien, p\u00e5 vei til en feilparkert stasjonsvogn, forsinket p\u00e5 vei hjem til de to barna som kanskje allerede er kommet fra skolen, og da ser jeg i et kort glimt hvor han har det fra.", "N\u00e5r Ellefsen kan spille Elling s\u00e5 overbevisende, f\u00f8rst p\u00e5 teaterscenen og n\u00e5 p\u00e5 film, er det fordi han har en liten Elling inni seg. P\u00e5 vei forbi vinduet, i et br\u00f8kdels sekund, viser han meg det samme fortvilte glimtet i \u00f8yet som han tidligere p\u00e5 dagen har vist meg i Ellings skikkelse.", "- Vi har alle noen av Ellings egenskaper i oss. Det er vel derfor skikkelsen appellerer til s\u00e5 mange. Og n\u00e5r jeg skal spille ham, handler det om \u00e5 ta fram det jeg kan finne av Elling i meg selv, sier Per Christian Ellefsen.", "- Hva finner du?", "- I likhet med ham kan ogs\u00e5 jeg bli ganske indignert hvis jeg i en diskusjon vet at jeg har rett. Da kan jeg bli ganske energisk og p\u00e5st\u00e5elig og vil gjerne ha det siste ordet. Dessuten har han i t\u00f8ffe situasjoner en evne til \u00e5 se seg selv utenfra som jeg tror at jeg ogs\u00e5 har. Og vi kan begge v\u00e6re ganske manipulerende.", "LA MEG SPOLE denne vakre vinterdagen i Oslo noen timer tilbake. Jeg satt i filmselskapets lokaler nedenfor Majorstua og ventet p\u00e5 hoved-rolleinnehaveren i filmen om Elling. Sammen skulle vi for f\u00f8rste gang f\u00e5 se filmatiseringen av Yngvar Ambj\u00f8rnsens romaner om den s\u00e6re, nerveplagede mannen hvis tilv\u00e6relse raser sammen i det \u00f8yeblikk hans mor d\u00f8r. Elling har tilbragt hele livet sammen med henne og med b\u00f8ker og avisartikler om Gro Harlem Brundtland, og n\u00e5r begge hans ankerfester forsvinner, havner han p\u00e5 psykiatrisk institusjon.", "Der deler han rom med Kjell Bjarne, en hjertegod, men temperamentsfull bamse av en mann som i filmen blir spilt av en oppsiktsvekkende overvektig Sven Nordin.", "- Jeg setter meg her i fred og ro helt bakerst, jeg, sa Ellefsen og signaliserte at n\u00e5r en hoved-rolleinnehaver skal se den ferdige filmen for f\u00f8rste gang, da vil han helst ikke bli s\u00e5 veldig forstyrret av portrettintervjuere.", "Selv humret jeg og lo og lot meg bevege av historien om de to som blir utskrevet fra psykiatrisk institusjon og som gradvis skal klare seg selv i egen leilighet. Jeg tenkte jeg skulle observere Ellefsens reaksjoner p\u00e5 det han s\u00e5, men han var gjemt av kinom\u00f8rket. Jeg merket bare at han sang dempet med under DeLillos' avslutningsl\u00e5t.", "\u00abSe p\u00e5 meg, her er jeg, se p\u00e5 meg, her er jeg\u00bb, sang Ellefsen, helt alene i kinom\u00f8rket. Vi hadde nettopp sett ham i en og en halv time - men bare som Elling. Senere skulle jeg f\u00e5 se ham som ganske mye annet. Jeg skulle ogs\u00e5 f\u00e5 et bestemt inntrykk av at han g\u00e5r gjennom livet med en joker i ermet.", "- EN FILM SKAL TREFFE DEG, gj\u00f8re noe med deg og gi deg et l\u00f8ft i hverdagen, og det tror jeg denne filmen klarer. Men n\u00e5r jeg for f\u00f8rste gang ser en film der jeg selv er med, har jeg ikke nok avstand til den til \u00e5 si s\u00e5 mye fornuftig, i hvert fall ikke om min egen innsats. Jeg tenker altfor mye p\u00e5 det som skjedde under opptakene. Det jeg derimot kan si, er at jeg synes kollegene mine gjorde en sv\u00e6rt god jobb, sier Ellefsen n\u00e5r vi kommer ut i det skarpe dagslyset.", "Folk flest rundt om i Norge har tidligere bare sett ham i rollen som Trosten i \u00abSoria Moria\u00bb p\u00e5 NRK p\u00e5 s\u00f8ndagskveldene, der han tilfeldigvis ogs\u00e5 skildrer en person som slett ikke er som alle oss andre. Teaterinteresserte har derimot sett ham i et utall roller siden han ble ferdig p\u00e5 Teaterh\u00f8gskolen for 23 \u00e5r siden. Etter et par \u00e5r ved Sogn og Fjordane Teater var han tilbake i f\u00f8debyen Oslo, f\u00f8rst som frilanser, deretter som ansatt ved Oslo Nye i en \u00e5rrekke, og siden 1997 som skuespiller p\u00e5 Nationaltheatret.", "N\u00e5r man ser tilbake p\u00e5 de utallige rollene, blir man sl\u00e5tt av de sterke kontrastene. Han har spilt i \u00abKarlson p\u00e5 taket\u00bb og i Dostojevskijs \u00abBr\u00f8drene Karamasov\u00bb. Han har spilt Peer Gynt i Radioteatret, han har hatt hovedrollen i farsen \u00abLoppen i \u00f8ret\u00bb og i den d\u00f8nn seri\u00f8se \u00abIdioten\u00bb - av Dostojevskij, den ogs\u00e5.", "Som Elling kombinerer han p\u00e5 en m\u00e5te alle disse rollene p\u00e5 \u00e9n gang. Han er b\u00e5de karakterskuespiller og komiker, han er innom b\u00e5de farsen og tragedien. Og n\u00e5r Elling p\u00e5 premieredagen f\u00f8rstkommende fredag kommer inn i folks bevissthet - p\u00e5 toppen av Trosten - vil Per Christian Ellefsen, etter over 20 \u00e5rs anerkjent innsats, med ett bli en av landets mest kjente skuespillere.", "HVA TENKER HAN om at det skulle en tv-serie og en Elling til f\u00f8r han ble gjenstand for den helt store oppmerksomheten? Han hadde tross alt gjort kraftprestasjoner og h\u00f8stet kritikersuksess lenge f\u00f8r det?", "- Jeg merket jo at medietr\u00f8kket akkurat i disse dager er mye st\u00f8rre enn f\u00f8r, og det er helt forst\u00e5elig. \u00abElling\u00bb skal g\u00e5 p\u00e5 alle landets kinoer og bygger p\u00e5 sv\u00e6rt popul\u00e6re romaner. Vi fikk mye ros og et stort publikum da Sven og jeg spilte Kjell Bjarne og Elling p\u00e5 teatret ogs\u00e5, men filmen n\u00e5r ut til langt flere. Det er jeg glad for. En viktig del av skuespilleryrket g\u00e5r ut p\u00e5 \u00e5 bli sett og f\u00e5 oppmerksomhet for det man gj\u00f8r. Dessuten har jeg allerede opplevd et slags karriereskille med \u00abSoria Moria\u00bb. Jeg f\u00e5r mange brev og henvendelser og treffer folk p\u00e5 gata som vil takke meg for den jobben jeg gj\u00f8r der. Det er hyggelig \u00e5 m\u00f8te s\u00e5 mye varme.", "Ellefsen n\u00f8lte ikke lenge da han f\u00f8rste gang ble spurt om \u00e5 spille Elling p\u00e5 Oslo Nye Teater. Han kastet seg over b\u00f8kene til Ambj\u00f8rnsen og beskriver opplevelsen som fantastisk. Forfatteren har truffet s\u00e5 godt med sine historier og beskrivelser at det i dag finnes egne Elling-klubber omkring i landet som ivaretar romanfigurens interesser.", "- \u00c5 skulle gi kj\u00f8tt og blod til denne figuren var en skrekkblandet glede. Jeg har pr\u00f8vd \u00e5 gj\u00f8re ham til et menneske, ikke en diagnose, sier han.", "- Du gj\u00f8r noen sterke scener der du p\u00e5 en troverdig m\u00e5te viser oss hvordan det klikker for Elling. Hvordan f\u00e5r du til det?", "- Jeg tar frem skuespilleren i meg med vekt p\u00e5 skue. Jeg har jo jobbet med dette siden 1977, og har sett og gjort en del. Jeg er god til \u00e5 bruke \u00f8ynene og interesserer meg for alle slags folk. I en periode tidlig p\u00e5 70-tallet jobbet jeg ogs\u00e5 p\u00e5 Lier psykiatriske sykehus - samtidig med Yngvar Ambj\u00f8rnsen, faktisk.", "MENNESKER SOM SLITER med livet har interessert Per Christian Ellefsen s\u00e5 sterkt at han egentlig skullle \u00e5 bli psykolog. Han var allerede i gang med studiene da han tenkte at siden han hadde v\u00e6rt borti barneteater og mange slags sceneopptredener under oppveksten, s\u00e5 burde han kanskje s\u00f8ke teaterskolen. Det gjorde han og kom inn p\u00e5 f\u00f8rste fors\u00f8k.", "- Lysten p\u00e5 teater ble tent for alvor da jeg spilte i sosialdramaet \u00abReddet\u00bb p\u00e5 Berg gymnas. Det var f\u00f8rste gang jeg kjente den fantastiske opplevelsen av \u00e5 m\u00f8te et publikum. Bj\u00f8rn Floberg og Helge Jordal hjalp til med forestillingen. De oppmuntret meg og fikk meg til \u00e5 tenke p\u00e5 teater for alvor. Men jeg fortalte ikke en gang mor og far at jeg hadde s\u00f8kt teaterskolen. Jeg ville se om jeg kom inn f\u00f8r jeg sa det til noen. Og hvis jeg ikke hadde kommet inn, kan det godt hende at jeg hadde v\u00e6rt psykolog i dag, fortelle Per Christian Ellefsen.", "De som har sett ham som Trosten og som snart skal se ham som Elling, vil nok tenke at han hadde blitt en bra psykolog. Det er ikke mange norske skuespillere som spiller personer med psykologiske eller psykiatriske problemer med slik innlevelse og forst\u00e5else som han gj\u00f8r.", "REPTILER, BILER OG GAMLE HUS er noen av de neste temaene vi snakker om. For Ellefsen er en mangfoldig mann med allsidige lidenskaper. Krypdyr viser seg \u00e5 v\u00e6re en viktig del av hans fritid, og hvis vi forst\u00e5r ham rett, hadde han ymse eksemplarer hjemme inntil det ble forbudt \u00e5 ha slanger krypende rundt i stua. Og som skuespiller har han selvf\u00f8lgelig omgitt seg med kameleoner, alts\u00e5 ikke bare den menneskelige varianten av arten, men ekte s\u00e5danne.", "- Jeg hadde noen slike den gangen de var lovlige. \u00c5ss\u00e5 er jeg opptatt av fugler, ja, av all slags natur, egentlig. Sjeldne planter, bonzai og orkideer. Og klassiske biler og gamle hus, forteller han.", "Ellefsens mor var svensk, og han er stadig p\u00e5 bes\u00f8k p\u00e5 familiens eiendommer s\u00f8r for \u00d6stersund. Der har han restaurert laftede t\u00f8mmerhus fra midten av 1800-tallet. Selv bor han og familien i en sveitservilla fra 1908 som var dekket med eternitt og husmorvinduer inntil han gikk l\u00f8s med hammer og sag. N\u00e5 er huset brakt tilbake til opprinnelig utseende.", "- Og interessen for biler?", "- Den handler om klassiske bilmerker. Jeg har en bl\u00e5 metallic Citroen padde, en DS fra 1973, og en r\u00f8d Rover som er adskillig nyere, fra 1984, en kraftpakke med 3,5 liters motor. Jeg hadde ogs\u00e5 en Volvo P 1800, en \u00abHelgenen-bil\u00bb, som vi kalte den i gamle dager, men den solgte jeg og kj\u00f8pte en eldre Mercedes stasjonsvogn da vi fikk barn. Motoren p\u00e5 Mercedesen g\u00e5r og g\u00e5r og g\u00e5r, men bilen ruster, og til slutt blir jeg vel sittende igjen med motoren i fanget.", "MOBILEN RINGER OG RINGER og Ellefsen gj\u00f8r avtaler om intervjuer og andre oppdrag i \u00f8st og vest. Etter mange \u00e5r i relativ anonymitet som bare en av mange gode norske skuespillere, er det fullt tr\u00f8kk og mye oppmerksomhet. I tillegg til alt styret omkring Elling, er han i gang med pr\u00f8vene foran sin neste premiere p\u00e5 Nationaltheatret der han skal spille en liten, men avgj\u00f8rende rolle i \u00abTartuffe\u00bb. Deretter skal han lede et Nationaltheater-prosjekt som skal handle om norsk kultur og masaikulturen fra Kenya og Tanzania.", "- Gjennom masai-kulturen kan vi si noe om v\u00e5r egen tilv\u00e6relse. \u00c5 hjelpe folk til \u00e5 se seg selv p\u00e5 en annen m\u00e5te mener jeg er en av teatrets viktigste oppgaver, sier han.", "DET SIER SEG SELV. S\u00e5 snart jeg tenker p\u00e5 at Per Christian Ellefsen har omgitt seg med krypdyr og kameleoner, at han kj\u00f8rer Citroen-padde og Rover og grubler p\u00e5 hva masaikulturen kan fortelle nordmenn om seg selv, da forst\u00e5r jeg \u00f8yeblikkelig at han er ikke Elling likevel. Elling kan f\u00e5 angstanfall n\u00e5r han g\u00e5r over et restaurantgulv for \u00e5 finne toalettet. Ellefsen virker ikke s\u00e6rlig engstelig av seg.", "Men ogs\u00e5 hans gr\u00e5bl\u00e5 \u00f8yne har alts\u00e5 et galskapens glimt n\u00e5r jeg ser ham l\u00f8pe oppover Hegdehaugsveien. Det er p\u00e5 en m\u00e5te et sannhetens hundredel, jeg forst\u00e5r ganske mye p\u00e5 en gang. P\u00e5 tempoet og energien forst\u00e5r jeg hvordan han har rukket \u00e5 b\u00e5de spille et hav av roller, restaurere hus, mekke biler og klappe kameleoner p\u00e5 ryggen. Og jeg forst\u00e5r at han - som alle vi andre - kan v\u00e6re ganske mye forskjellig i l\u00f8pet av ett og samme menneskeliv.", "Tekst: TRYGVE LUNDEMO", "trygve.lundemo@adresseavisen.no"]}, {"field": "category0", "value": "kultur"}, {"field": "contenthash", "value": "4e27a31206a6e5717c37a0b05e4c159764ae2d5bd262ae697f18559d78d45667"}, {"field": "createtime", "value": "2017-05-02T05:03:12.000Z"}, {"field": "description", "value": "En gal mann l\u00f8per forbi kaf\u00e9vinduet. Det er noe kjent ved ham, han ligner p\u00e5 Elling midt i et angstanfall. Men s\u00e5 ser jeg det - det er jo Per Christian Ellefsen, mannen jeg nettopp har snakket grundig og forstandig med."}, {"field": "dominantimage", "value": "http://www.adressa.no/incoming/article1015942.ece5/ALTERNATES/w980-default/ver2%20per%20christian%20ellefsen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7228bc45dd5435a8b9f47974ac3efc1668595e42.jpg?59426128"}, {"field": "dominantthumbnaildimensions", "value": "300x169"}, {"field": "heading", "value": "Joker i ermet -adressa.no"}, {"field": "id", "value": "7228bc45dd5435a8b9f47974ac3efc1668595e42"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["rover", "citroen"]}, {"field": "kw-concept", "value": ["skuespiller", "biler", "spill", "tenke", "hus", "mann", "utall roller", "dag", "film", "rolle", "l\u00f8pe oppover", "s\u00f8kt teaterskolen", "ganske", "forst\u00e5r", "norske skuespillere", "spilt", "teater", "psykiatrisk institusjon", "gamle hus"]}, {"field": "kw-entity", "value": ["soria moria", "radioteatret", "oslo nye", "oslo nye teater", "gro harlem brundtland", "majorstua", "trosten", "tartuffe", "bj\u00f8rn floberg og helge jordal", "mercedesen", "dostojevskij", "teaterh\u00f8gskolen", "elling", "reddet", "nationaltheater", "kenya og tanzania", "nationaltheatret", "sogn og fjordane teater", "peer gynt", "volvo p", "v. s\u00e5", "loppen", "delillos", "idioten", "hegdehaugsveien", "kjell bjarne og elling", "karlson", "fjordane teater", "br\u00f8drene karamasov", "helgenen", "per christian ellefsen"]}, {"field": "kw-location", "value": ["lier", "oslo", "norge", "berg", "mercedes", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["sven nordin", "bj\u00f8rn floberg", "yngvar ambj\u00f8rnsen", "kjell bjarne", "helge jordal"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1015942.ece5/ALTERNATES/w980-default/ver2%20per%20christian%20ellefsen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Joker i ermet"}, {"field": "og-type", "value": "article"}, {"field": "og-url", "value": "http://www.adressa.no/kultur/article289767.ece"}, {"field": "pageclass", "value": ["article"]}, {"field": "publishtime", "value": "2001-03-09T23:00:00.000Z"}, {"field": "recs-articleid", "value": "2972592"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-03-09T23:00:00.000Z"}, {"field": "recs-rawtitle", "value": "Joker i ermet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "En gal mann l\u00f8per forbi kaf\u00e9vinduet. Det er noe kjent ved ham, han ligner p\u00e5 Elling midt i et angstanfall. Men s\u00e5 ser jeg det - det er jo Per Christian Ellefsen, mannen jeg nettopp har snakket grundig og forstandig med."}, {"field": "thumbnail", "value": "http://content-thumbnail.cxpublic.com/content/thumbnail200x150/7228bc45dd5435a8b9f47974ac3efc1668595e42.jpg?59426128"}, {"field": "thumbnailfullheightdimensions", "value": "200x2021"}, {"field": "timestamp", "value": "2017-06-15T10:27:52.000Z"}, {"field": "title", "value": "Joker i ermet"}, {"field": "url", "value": "http://www.adressa.no/kultur/article289767.ece"}, {"field": "urlhash", "value": "7228bc45dd5435a8b9f47974ac3efc1668595e42"}], "score": 0.45986277, "siteId": "9222270286501375973", "id": "7228bc45dd5435a8b9f47974ac3efc1668595e42"}

