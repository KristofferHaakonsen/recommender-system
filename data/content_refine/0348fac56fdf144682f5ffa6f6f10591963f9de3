{"fields": [{"field": "modifiedtime", "type": "time", "value": "2017-01-01T17:37:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tour de ski", "Wada", "Martin Johnsrud Sundby", "Doping", "FIS", "Therese Johaug"]}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "VAL M\u00dcSTAIR: For sju \u00e5r siden var den norske landslagssjefen krystallklar da to russiske langrennsl\u00f8pere ble tatt for doping.", "N\u00e5 som to av hans egne ut\u00f8vere er knyttet til dopingsaker er L\u00f8fshus langt mindre tydelig p\u00e5 hva han mener.", "Det var p\u00e5 h\u00f8sten i 2009 at de to russerne Julia Tsjepalova og Jevgenij Dementjev hadde testet positivt for EPO-bruk. L\u00f8fshus, som p\u00e5 den tiden var landslagskoordinator for Norge, reagerte kraftig og mente den russiske landslagstreneren Jurij Tsjarkovskij burde fjernes av det internasjonale skiforbundet (FIS).", "\u2013 Det mest oppsiktsvekkende med denne saken er at den russiske sjefstreneren overlever. At FIS ikke fjerner ham. Han kommer vel med det samme smilet n\u00e5r han m\u00f8ter opp p\u00e5 Beitost\u00f8len i \u00e5r ogs\u00e5. Det irriterer meg faktisk, uttalte L\u00f8fshus til Adresseavisen den gangen .", "Han var ogs\u00e5 kritisk til strafferegimet. L\u00f8fshus mente utestengelse i to \u00e5r kanskje var litt for kort og mente at l\u00f8pere som blir tatt i hvert fall kunne ha mistet et OL.", "N\u00e5 er to av hans st\u00f8rste stjerner, Martin Johnsrud Sundby og Therese Johaug, blitt innblandet i dopingsaker. Sundby ble utestengt i to m\u00e5neder i sommer, mens Johaug er suspendert i p\u00e5vente av domsavsigelse. Hun deltar derfor ikke i Tour de Ski.", "L\u00f8fshus og den norske langrennsledelsen har f\u00e5tt kraftig kritikk de siste m\u00e5nedene, blant annet p\u00e5 grunn av mangel p\u00e5 ydmykhet. Tsjarkovskij, som har v\u00e6rt en del av teamet i Sovjetunionen og senere Russland i flere ti\u00e5r, er fortsatt med for fullt og var p\u00e5 plass under Tour de Ski-\u00e5pningen i Val M\u00fcstair i helga.", "\u2013 Synes du fortsatt det er feil at Tsjarkovskij er med som leder ?", "\u2013 Det var noe jeg sa den gangen. Det har jeg ingen kommentar til n\u00e5. Det er FIS som styrer dette. Det har v\u00e6rt ledere som har v\u00e6rt utestengt f\u00f8r. Han er her fortsatt. Jeg har en god dialog med ham i dag, sier L\u00f8fshus til Adresseavisen.", "\u2013 Mener du at ut\u00f8vere som er tatt for doping b\u00f8r g\u00e5 glipp av et OL ?", "\u2013 Det er Wada som styrer disse prosessene.", "\u2013 Men hva mener du ?", "\u2013 Som jeg sier s\u00e5 uttaler jeg meg ikke om det n\u00e5. Vi har to saker i Norge der det er brudd p\u00e5 antidopingsbestemmelsene, og det m\u00e5 vi forholde oss til. Da tror jeg det er dumt av meg \u00e5 kommentere det ytterligere.", "Helt siden Johnsrud Sundby for et halv\u00e5r siden ble utestengt i to m\u00e5neder for brudd p\u00e5 dopingreglene, har debatten rundt dopingsakene og medisinbruken i langrennssporten overskygget det sportslige.", "Etter Sundbys dom kom den sterke debatten i Norge rundt astmamedisinbruk. Deretter Johaug-saken. Rett f\u00f8r Tour de Ski ble seks russiske l\u00f8pere utestengt. \u00c5rsaken er mistanke om brudd p\u00e5 dopingreglene under Sotsji-OL i 2014.", "\u2013 Har du f\u00e5tt et mer nyansert syn p\u00e5 dette etter sakene med Sundby og Johaug ?", "\u2013 Jeg har i hvert fall f\u00e5tt et nyansert syn p\u00e5 hvordan ut\u00f8verne blir behandlet. Det er kanskje det viktigste for meg n\u00e5, at det blir rettferdige og gode prosesser, slik at ut\u00f8verne f\u00e5r rettferdige dommer. Det m\u00e5 v\u00e6re rettssikkerhet for ut\u00f8veren, sier L\u00f8fshus.", "\u2013 Angrer du p\u00e5 at du sa dette i 2009 ?", "\u2013 Som jeg bruker \u00e5 si s\u00e5 angrer jeg aldri p\u00e5 ting jeg har gjort, men det kan alltid ha v\u00e6rt klokt \u00e5 ha gjort ting annerledes.", "Fredrik Aukland, tidligere landslagstrener i Sveits og n\u00e5 langrennsekspert i NRK mener denne saken er et klassisk eksempel p\u00e5 hvorfor mange andre nasjoner er veldig kritiske til det som n\u00e5 har skjedd i Norge.", "\u2013 Det sl\u00e5r hardt tilbake p\u00e5 deg som leder n\u00e5r du g\u00e5r ut og d\u00f8mmer andre og s\u00e5 f\u00e5r du slike saker selv. Det ser ikke spesielt bra ut. Dette vitner vel bare om at det er lurt av Norges Skiforbund \u00e5 v\u00e6re ydmyke, sier Aukland.", "Tsjarkovskij betegner utestengelsen av de russiske l\u00f8perne i Tour de Ski som veldig synd.", "\u2013 Dette er en FIS-beslutning. Vi avventer hva de sier. Vi trenger tid for \u00e5 gj\u00f8re de riktige unders\u00f8kelsene, sier han til Adresseavisen.", "Didrik T\u00f8nseth gikk inn til tredjeplass p\u00e5 g\u00e5rsdagens ti-kilometer. Han tror den norske leiren er blitt mer bevisst p\u00e5 problemstillingen etter at \u00e5 ha opplevd to saker p\u00e5 kroppen.", "\u2013 Jeg tror nok kanskje vi er blitt mer obs p\u00e5 \u00e5 se etter klare beviser. Man m\u00e5 ikke uttale seg for tidlig om saker. Vi har gjort to kjempetabber og ser reaksjonene det vekker. Vi kan lettere sette oss inn i andres situasjon n\u00e5, sier han til Adresseavisen."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "27e060339575b8e73cea9a3a52f2c5196dfa55125b3e3b000a856842d8445a0b"}, {"field": "createtime", "value": "2017-01-01T17:06:42.000Z"}, {"field": "description", "value": "\u2013 Det sl\u00e5r hardt tilbake p\u00e5 deg som leder n\u00e5r du g\u00e5r ut og d\u00f8mmer andre og s\u00e5 f\u00e5r du slike saker selv, mener Fredrik Aukland."}, {"field": "heading", "value": ["Norges landslagssjef ville ha russisk leder utestengt -adressa.no", "Tsjarkovskij fortsatt med", "Taus om OL-nekt", "Mer nyansert syn", "\u2013 Ser ikke bra ut", "Mer bevisst"]}, {"field": "id", "value": "0348fac56fdf144682f5ffa6f6f10591963f9de3"}, {"field": "keyword", "value": ["Tour de ski", "Wada", "Martin Johnsrud Sundby", "Doping", "FIS", "Therese Johaug"]}, {"field": "keywords", "value": "Tour de ski,Wada,Martin Johnsrud Sundby,Doping,FIS,Therese Johaug"}, {"field": "kw-category", "value": ["langrenn", "100sport", "vintersport"]}, {"field": "kw-concept", "value": ["saker", "ski", "russisk", "nyansert syn", "utestengt", "russisk leder utestengt"]}, {"field": "kw-entity", "value": ["jurij tsjarkovskij", "jevgenij dementjev", "tour de ski", "l\u00f8fshus", "sundby og johaug", "norges skiforbund", "wada", "sundbys", "beitost\u00f8len", "julia tsjepalova og jevgenij dementjev", "adresseavisen", "martin johnsrud sundby og therese johaug", "sovjetunionen"]}, {"field": "kw-location", "value": ["russland", "sotsji", "sveits"]}, {"field": "kw-pageclass", "value": "article"}, {"field": "kw-person", "value": ["didrik t\u00f8nseth", "julia tsjepalova", "val m\u00fcstair", "martin johnsrud sundby", "therese johaug", "johnsrud sundby", "fredrik aukland"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/6b71d213-1469-4210-b368-2d620f2f614a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norges landslagssjef ville ha russisk leder utestengt"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Norges-landslagssjef-ville-ha-russisk-leder-utestengt-228123b.html"}, {"field": "pageclass", "value": ["article"]}, {"field": "publishtime", "value": "2017-01-01T17:01:11.000Z"}, {"field": "recs-articleid", "value": "228123"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-01-01T17:01:11.000Z"}, {"field": "recs-rawtitle", "value": "Norges landslagssjef ville ha russisk leder utestengt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "\u2013 Det sl\u00e5r hardt tilbake p\u00e5 deg som leder n\u00e5r du g\u00e5r ut og d\u00f8mmer andre og s\u00e5 f\u00e5r du slike saker selv, mener Fredrik Aukland."}, {"field": "thumbnail", "value": "http://content-thumbnail.cxpublic.com/content/thumbnail200x150/0348fac56fdf144682f5ffa6f6f10591963f9de3.jpg?58c2f298"}, {"field": "thumbnailfullheightdimensions", "value": "200x1583"}, {"field": "timestamp", "value": "2017-03-10T18:38:16.000Z"}, {"field": "title", "value": "Norges landslagssjef ville ha russisk leder utestengt"}, {"field": "url", "value": "http://www.adressa.no/100Sport/vintersport/langrenn/Norges-landslagssjef-ville-ha-russisk-leder-utestengt-228123b.html"}, {"field": "urlhash", "value": "0348fac56fdf144682f5ffa6f6f10591963f9de3"}], "score": 0.90083843, "siteId": "9222270286501375973", "id": "0348fac56fdf144682f5ffa6f6f10591963f9de3"}

