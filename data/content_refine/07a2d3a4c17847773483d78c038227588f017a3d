{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Bygg og eiendom", "Hjemme hos", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Paret hadde kj\u00f8rt forbi eiendommen mange ganger med b\u00e5t og tenkt: Hvis den noensinne kommer for salg, kj\u00f8per vi den. Og s\u00e5, i 2011, var den plutselig det.", "Dr\u00f8mmetomten, helt nede ved vannkanten p\u00e5 Nesodden, kom med et gammelt trehus med en grunnflate p\u00e5 cirka 50 kvadratmeter, uten vann og kloakk eller trapp innvendig.", "I tillegg sto det et skr\u00f8pelig anneks der, som hadde blitt brukt som sj\u00f8bod og til \u00e5 koke fiskegarn, og et bitte lite badehus, p\u00e5 tomten. De nye eierne visste ikke om de ville f\u00e5 lov til \u00e5 bygge ut.", "Vi kan garantere at du f\u00e5r det mer ryddig hjemme om du f\u00f8lger denne listen:", "\u2014 Vi visste ikke helt hva vi gikk til, men vi tok en sjanse, forteller Kjersti Krogstad.For slik er det som kjent her til lands, at 100 meter fra vannet er det i utgangspunktet ikke lov til \u00e5 bygge. Det skal ikke v\u00e6re lett \u00e5 f\u00e5 seg nytt hus i strandsonen, og lett skulle det heller ikke bli for ekteparet Krogstad.", "Lar du glassene st\u00e5 for lenge i oppvaskmaskinen?", "Gjennom store glassflater, som utgj\u00f8r to av veggene i underetasjen p\u00e5 huset, skuer Kjersti Krogstad utover Oslofjorden. I dag er vannet stille, med store hvite isflak. Det er lett t\u00e5ke i luften.", "\u2014 Hver dag er det et nytt bilde her ute, sier hun. Derfor har ikke hun og mannen Espen Krogstad hengt opp bilder p\u00e5 veggene nede. Utsikten er nok.", "\u2014 Vi vil heller ikke fylle huset med s\u00e5 mye, sier hun.", "Om sommeren \u00e5pner hun opp hele vindusveggen, rusler ned til vannkanten og hopper uti, hver kveld. Gjester plikter ogs\u00e5 \u00e5 bade.", "\u2014 Det blir veldig sosialt. Om sommeren er vi nesten ikke inne.", "Fjor\u00e5rets mest delte bolig-sak:", "F\u00f8rste etasje er \u00e5pen mellom kj\u00f8kken, spisestue og oppholdsstue og peisen er \u00e5pen b\u00e5de mot kj\u00f8kkenet og stuen. En sjeselong er strategisk plassert i hj\u00f8rnet der glassveggene m\u00f8tes, og har panoramautsikt over vannet. Krogstad setter pris p\u00e5 \u00e5 v\u00e6re helt nede ved vannet.\u2014 Det er noe med roen og utsikten. Og s\u00e5 skjer det alltid noe p\u00e5 sj\u00f8en. Det er b\u00e5ter eller liv. Man blir aldri alene, sier hun.", "Se denne spektakul\u00e6re boligen!", "Et sv\u00e6rt tankskip glir majestetisk forbi. Nesoddb\u00e5ten legger fra p\u00e5 Oslo-siden.", "\u2014 N\u00e5r jeg ser den ved holmen der borte, kan jeg ta p\u00e5 meg skoene og g\u00e5 til havnen, forteller hun.", "N\u00e6rheten til vannet var utslagsgivende for hvordan huset ble.", "\u2014 Siden de bor s\u00e5 n\u00e6r vannet, trengte de ikke komme opp i andre etasje for \u00e5 f\u00e5 utsikt. Derfor la vi oppholdsrommet nede og det private, mer lukkede arealet oppe, forklarer Camilla Aakre i Derlick arkitekter, som fikk oppdraget med \u00e5 tegne huset.- Fordi det er s\u00e5pass strengt p\u00e5 Nesodden, pr\u00f8vde vi \u00e5 holde oss innenfor den klassiske formen. Det skulle v\u00e6re et moderne hus innpakket i en tradisjonell form, sier hun.", "Har du noen av disse tingene hjemme?", "Som de andre husene i omr\u00e5det har ogs\u00e5 dette saltak og trekledning. Panelet er liggende. Vinduene er moderne, b\u00e5de de som dekker hele veggen nede, og de mindre, avlange. Glassveggene i underetasjen gir et inntrykk av letthet nede og mer tyngde oppe.", "\u2014 N\u00e5r jeg ser det fra Nesoddb\u00e5ten, kan det se ut som huset flyter fritt, sier Krogstad.", "Men for \u00e5 gj\u00f8re noe som helst p\u00e5 tomten, var arkitektene avhengig av \u00e5 f\u00e5 dispensasjon fra loven. Hvert bygg p\u00e5 tomten m\u00e5tte s\u00f8kes om for seg og fikk et eget saksnummer.", "\u2014 Vi hadde ikke f\u00e5tt det til uten hjelp av arkitekten, sier Krogstad.", "N\u00e5r de etter mye arbeid og mange tegninger hadde f\u00e5tt byggingen godkjent av lokalpolitikerne, klaget fylkeskommunen p\u00e5 badehuset. Ogs\u00e5 Fortidsminneforeningen klaget p\u00e5 tillatelsene. Ny runde. S\u00e5, i november 2012, nesten et og et halvt \u00e5r etter at Krogstad kj\u00f8pte eiendommen, kom svaret: Det var greit, de fikk lov til \u00e5 rive det gamle huset, og til \u00e5 restaurere annekset. Badehuset fikk de ikke bygge ut.", "Grunnen til at Krogstad fikk dispensasjon, var at bygget var en erstatning for tidligere bygg, if\u00f8lge arkitekten.\u2014 Huset som sto der, var et hus det ikke gikk an \u00e5 bo i. Og det var lite. Om man da graver litt dypere og flytter det litt p\u00e5 tomten, er ikke det det samme som \u00e5 bygge nytt, mener Aakre, som ogs\u00e5 fremhever at eiendommen ligger for seg selv.", "\u2014 Det var ikke til sjenanse for noen.", "For \u00e5 f\u00e5 plass til eiendommen, ble det sprengt i berget. Huset fikk en grunnflate p\u00e5 hundre kvadratmeter.", "Sjekk kvadratmeterprisen i din bydel eller by:", "Det gamle annekset fikk de ikke tillatelse til \u00e5 rive. Det ble imidlertid totalt strippet innvendig. Et stort trekkspillvindu ble satt inn der det tidligere var en lem. Om sommeren \u00e5pner familien opp og flytter bordet ut p\u00e5 hellene utenfor. Da sitter de helt i vannkanten. Eller de kan fiske halvmeter store torsk fra bryggen like nedenfor huset.", "Arkitekten tegnet inn en svalgang i annekset, slik at stuen der ble et \u00e5pent rom helt til taket i andre etasje.\u2014 Da det ble lite lys i omr\u00e5det mellom soverommene, \u00f8nsket vi \u00e5 \u00e5pne opp for lyset nedenfra, forteller Aakre.", "Mange dr\u00f8mmer om kakkelovner. Denne familien har tre stykker!", "Annekset ble f\u00f8rst ferdig, og ekteparet flyttet inn dit h\u00f8sten 2014. De hadde forlengst solgt sitt gamle hus, og bodd litt her og der og p\u00e5 en liten hytte i \u00e5tte m\u00e5neder.", "\u2014 Vi bodde i bager i tre \u00e5r. Da fikk vi sortert litt, sier Krogstad forn\u00f8yd.", "Fra annekset biv\u00e5net de resten av byggeprosessen p\u00e5 n\u00e6rt hold.Krogstad og ektemannen vokste opp i blokkleiligheter p\u00e5 Bogerud, p\u00e5 \u00f8stkanten i Oslo. De startet selv familielivet i en leilighet, deretter ble det rekkehus p\u00e5 Nesodden. N\u00e5 dette. Hun innser at hun er privilegert, og tiden det tok \u00e5 komme i hus er forlengst glemt.", "\u2014 Vi fikk dr\u00f8mmestedet v\u00e5rt. Noen ganger m\u00e5 jeg klype meg i armen, sier hun.", "Siden du har lest hele saken, har du kanskje lyst til \u00e5 se flere spennende hjem? Da kan vi anbefale disse tre artiklene.", "Er du p\u00e5 jakt etter bolig? Ta en titt p\u00e5 denne:", "Her kan du sjekke om du betaler for mye i boligl\u00e5n!", "Et generelt byggeforbud i 100-metersbeltet langs kysten ble f\u00f8rste gang innf\u00f8rt i 1965. I plan- og bygningsloven, som kom i 2009, har regelverket blitt enda strengere enn tidligere. Hvis det skal bygges i strandsonen, m\u00e5 det skje etter en vedtatt plan eller unntaksvis ved at kommunen gir dispensasjon.", "Det er blitt gitt stadig flere tillatelser til bygging i strandsonen mellom 2000 og 2013, viser tall fra SSB. Unntak som gj\u00f8res for hel\u00e5rsboliger \u00f8ker, i motsetning til for andre bygninger. Hel\u00e5rsboliger utgjorde nesten en fjerdedel av alle tillatelser i 2013. Den vanligste bygningstypen var imidlertid garasjer og uthus, med 42 prosent av tillatelsene til bygging.", "En gjennomgang Naturvernforbundet gjorde i 2015, viste at 83 prosent av dem som s\u00f8kte mellom 2011 og 2014, fikk tillatelse til \u00e5 bygge i strandsonen.", "Kommunene rundt Oslofjorden er mest utbygget i strandsonen, der er over halvparten av strandsonen bygget ut.", "Kilde: SSB, Miljostatus.no", "Derlick Arkitekter AS st\u00e5r bak utformingen av huset til ekteparet Krogstad. De jobbet mye for \u00e5 f\u00e5 dispensasjon til \u00e5 bygge. Sendte brev til politikerne med informasjon om prosjektet, og fikk holde innlegg n\u00e5r byggesaken skulle behandles i det politiske utvalget som var ansvarlig for \u00e5 behandle plan- og byggesaker.", "Det gjelder ikke \u00e5 gi seg. Du m\u00e5 snakke med politikerne, som er de som avgj\u00f8r om du skal f\u00e5 dispensasjon. Da m\u00e5 du forklare prosjektet godt, og h\u00e5pe at de ser saken slik du gj\u00f8r, sier ansvarlig arkitekt for prosjektet, Camilla Aakre.", "Hun ser n\u00f8dvendigheten av \u00e5 ha strenge regler for strandsonen, men mener likevel:", "Mange regler har godt av unntak i ny og ne."]}, {"field": "category0", "value": "bolig"}, {"field": "contenthash", "value": "c4876de490dcf38b74d6c0d4f120cf01126c3d6a3a49b93ec81caae38ea1497e"}, {"field": "createtime", "value": "2016-12-16T14:25:33.000Z"}, {"field": "description", "value": "Paret tok en stor sjanse da de kj\u00f8pte det primitive huset i vannkanten. N\u00e5 er det totalforvandlet."}, {"field": "heading", "value": ["Kjersti fikk bygge midt i strandsonen -adressa.no", "Store glassflater", "Ser ut som huset flyter", "Fikk dispensasjon", "Fikk ikke rive annekset"]}, {"field": "id", "value": "07a2d3a4c17847773483d78c038227588f017a3d"}, {"field": "keyword", "value": ["Bygg og eiendom", "Hjemme hos", "Bolig"]}, {"field": "keywords", "value": "Bygg og eiendom,Hjemme hos,Bolig"}, {"field": "kw-category", "value": "bolig"}, {"field": "kw-company", "value": "arkitekter as"}, {"field": "kw-concept", "value": ["sommeren \u00e5pner", "veggen nede", "hus", "bygg", "huset flyter", "bygge midt", "gamle hus"]}, {"field": "kw-entity", "value": ["bogerud", "bolig", "b. unntak", "naturvernforbundet", "nesoddb\u00e5ten", "fortidsminneforeningen", "derlick", "miljostatus", "krogstad", "hjemme"]}, {"field": "kw-location", "value": ["oslofjorden", "oslo", "nesodden"]}, {"field": "kw-pageclass", "value": "article"}, {"field": "kw-person", "value": ["kjersti krogstad", "camilla aakre", "espen krogstad"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/9e4787f6-35a4-4c6c-91b6-b953810f0b18?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjersti fikk bygge midt i strandsonen"}, {"field": "og-type", "value": "article"}, {"field": "og-url", "value": "http://www.adressa.no/bolig/Kjersti-fikk-bygge-midt-i-strandsonen-9090b.html"}, {"field": "pageclass", "value": null}, {"field": "publishtime", "value": "2016-02-10T06:00:00.000Z"}, {"field": "recs-articleid", "value": "9090"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-02-10T06:00:00.000Z"}, {"field": "recs-rawtitle", "value": "Kjersti fikk bygge midt i strandsonen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Paret tok en stor sjanse da de kj\u00f8pte det primitive huset i vannkanten. N\u00e5 er det totalforvandlet."}, {"field": "thumbnail", "value": "http://content-thumbnail.cxpublic.com/content/thumbnail200x150/07a2d3a4c17847773483d78c038227588f017a3d.jpg?58878665"}, {"field": "thumbnailfullheightdimensions", "value": "200x2443"}, {"field": "timestamp", "value": "2017-01-24T16:52:53.000Z"}, {"field": "title", "value": "Kjersti fikk bygge midt i strandsonen"}, {"field": "url", "value": "http://www.adressa.no/bolig/Kjersti-fikk-bygge-midt-i-strandsonen-9090b.html"}, {"field": "urlhash", "value": "07a2d3a4c17847773483d78c038227588f017a3d"}], "score": 0.764446, "siteId": "9222270286501375973", "id": "07a2d3a4c17847773483d78c038227588f017a3d"}

