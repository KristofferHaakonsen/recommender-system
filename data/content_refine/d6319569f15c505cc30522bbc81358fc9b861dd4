{"fields": [{"field": "modifiedtime", "type": "time", "value": "2017-02-08T08:19:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["S\u00e5nn var det:", "Hundrevis flykter fra politiet. Kaos. Jeg velger et punkt, en signalgul genser p\u00e5 ei lita jente. Hun klamrer seg rundt onkelens hals, hyler hjerteskj\u00e6rende, og blir midtpunktet i det lille f\u00f8lget jeg skal leve med de neste d\u00f8gnene.", "Velkommen om bord, smiler Houssain Louis, jeg h\u00e5per du skj\u00f8nner det var en sp\u00f8k!", "Utenfor bussen hadde den 44 \u00e5r gamle petroleums-ingeni\u00f8ren fra Syria spurt om \u00e5 f\u00e5 l\u00e5ne en lighter, og lagt til at han i tillegg til \u00e5 ta seg en r\u00f8yk ville sette fyr p\u00e5 en av bussene for \u00e5 skape litt oppmerksomhet rundt ungarske myndigheters behandling av mennesker.", "N\u00e5 ler han en mild latter, gir meg en klem, og s\u00e5 gir han meg en kjeks og sier han alltid reiser light n\u00e5r han flykter. Denne gangen har han kun med seg en genser, et par t-skjorter og str\u00f8mper, i tillegg til det han st\u00e5r og g\u00e5r i.", "Koranen trenger han ikke, sier han, den har han her, og her, og her, og s\u00e5 peker han p\u00e5 hjertet, hodet og smart-telefonen.", "S\u00e5 sier han:", "Det er s\u00e5 trangt at jeg ikke f\u00e5r snudd meg for \u00e5 telle hvor mange vi er om bord, jeg har klemt meg inn foran i bussen med den gruppen jeg gikk sammen med de siste tre-fire timene.", "Det er fire gutter.", "Og en familie p\u00e5 \u00e5tte.", "Og s\u00e5 er det Louis som kommer fra en syrisk by ikke langt fra Homs, kjent som den mest s\u00f8nderskutte byen etter andre verdenskrig.", "Louis ser usedvanlig opplagt ut til ikke \u00e5 ha sovet p\u00e5 tre d\u00f8gn, og at han de siste fire timene, i stekende hete, hadde l\u00f8pt og g\u00e5tt sammen med to-tre hundre andre flyktninger.", "Over st\u00f8vete halm, mellom glisne, sortbrente solsikker som pisket rifter i huden, langs et jernbanespor hvor flere fikk \u00f8delagt skoene sine p\u00e5 de kvasse steinene, og derfor m\u00e5tte hoppe barfot fra svill til svill f\u00f8r ungarsk politi, utstyrt med t\u00e5regass og batonger, sanket dem sammen som om de var kveg.", "Bakgrunnen var at flyktningene hadde brutt ut av en leir ved den lille grensebyen R\u00f6szke, hvor de som kommer seg over piggtr\u00e5dsperringene fra Serbia samles f\u00f8r de skal registreres.", "If\u00f8lge Dublin-avtalen, et samarbeid mellom landene i EU, i tillegg til Island, Sveits, Liechtenstein og Norge, skal du som flyktning sendes tilbake til landet du f\u00f8rst registreres som asyls\u00f8ker - og her var det ingen som hadde Ungarn som f\u00f8rste\u00f8nske etter \u00e5 ha reist i hundrevis av mil fra land som Syria, Afghanistan, Eritrea og Irak.", "Riktignok hadde Tyskland, hvor de fleste flyktningene ville, satt til side Dublin-avtalen, men ingen visste hva som kunne skje n\u00e5r hundretusener nye str\u00f8mmet inn over grensene.", "En annen \u00e5rsak til at Louis og de andre l\u00f8p ut av leiren, var at den i virkeligheten var en slum hvor bananfluene kontrollerte s\u00f8ppelhaugene, og hvor mennesker gjorde fra seg mellom de sm\u00e5 teltene i mangel p\u00e5 toaletter.", "Noen av flyktningene hadde v\u00e6rt der i flere dager da en stor gruppe begynte \u00e5 l\u00f8pe i alle retninger mot politiet.", "Hennes knallgule genser ble mitt holdepunkt i kaoset, det var den som gjorde at jeg til slutt hadde endt opp p\u00e5 denne bussen.", "F\u00f8rste gang jeg s\u00e5 den lille jenta ble hun b\u00e5ret av onkelen sin, som foran en politimann tryglet om \u00e5 slippe forbi og bort til resten av familien, mens de hjerteskj\u00e6rende skrikene hennes trakk til seg kameraene til CNN og Al Jazeera.", "N\u00e5 sitter to \u00e5r gamle Nour, som er oppkalt etter sin tante som ogs\u00e5 sitter p\u00e5 bussen, i fanget p\u00e5 moren Hiba. Rundt dem sitter resten av familien Omar som flyktet fra Syria for tre \u00e5r siden, og som siden har v\u00e6rt flyktninger i Libanon, Egypt og Jordan.", "Faren i familien, 58 \u00e5r gamle Mohammad Kher Al-Sheik Omar, en tidligere offiser i den Assad-kontrollerte syriske h\u00e6ren som hadde sagt opp jobben av samvittighetsgrunner, trodde han hadde forsikret seg om at turen over havet var trygg. De var lovt at det skulle v\u00e6re god plass i gummib\u00e5ten, og at turen over sj\u00f8en bare skulle ta en halv time.", "Men da de fire timer senere n\u00e5dde stranda, etter \u00e5 ha blitt transportert som sylteagurker i en trang buss, var det alt for mange som skulle om bord.", "S\u00e5 falt Hibas mor i kaoset, og Hiba ga lille Nour til s\u00f8steren Loleta for \u00e5 kunne hjelpe moren, og alt gikk s\u00e5 fort at Hiba plutselig ble sittende p\u00e5 den ene enden av b\u00e5ten, mens Nour ble sittende i den andre enden sammen med Loleta.", "Og f\u00f8r de var kommet halvveis over stoppet motoren i den overfylte gummib\u00e5ten med 45 mennesker. De fikk motoren i gang igjen, men s\u00e5 stoppet den igjen og igjen og igjen og igjen, og til slutt satt de med vann opp til kn\u00e6rne.", "Om bord var det sunnimuslimer og shiamuslimer, kristne og drusere, og alle ba de til sine guder.", "I et kaos l\u00e5 folk over alt, og akkurat da begynte Nour, den to \u00e5r gamle jenta, \u00e5 krabbe mot moren som satt i den andre enden av b\u00e5ten.", "Hibas mor, Siham, ropte til Hiba at hun ikke m\u00e5tte se p\u00e5 datteren, for da ville hun kanskje slutte \u00e5 krabbe. Hiba snudde seg bort, men Nour fortsatte og fortsatte, helt til hun hadde krabbet over menneskemengden, og i fanget til moren, sa hun:", "Og n\u00e5r Hiba forteller dette, noen dager etter det skjedde, p\u00e5 en buss hun ikke vet hvor skal, tenker jeg at den vakre jenta i den gule genseren kunne v\u00e6rt gutten i den r\u00f8de t-skjorta.", "Hiba forteller at b\u00e5tturen som skulle ta en halv time, tok tre timer, og de ble reddet ved at noen hoppet over bord og sv\u00f8mte langs siden, mens de i b\u00e5ten padlet og \u00f8ste vann med skoene sine.", "Hiba ler n\u00e5r hun forteller dette. Hun ler alltid, sier hun, og jeg sp\u00f8r om det ikke er vanskelig \u00e5 le n\u00e5r hun tenker tilbake p\u00e5 det som skjedde.", "- Jeg er alltid optimist, jeg ser ikke problemer med noe, bare l\u00f8sninger, og ikke bare \u00e9n l\u00f8sning, men tusen l\u00f8sninger.", "P\u00e5 gulvet i midtgangen sitter Hassan, en 25 \u00e5r gammel student fra Homs, som reiser med en yngre bror og to yngre s\u00f8skenbarn. Han sjekker GPS\u2019en p\u00e5 sin nye Samsung Galaxy, kj\u00f8pt for 600 dollar i Libanon.", "- Vi vil til Budapest og videre vestover mot Tyskland som har sagt vi er velkommen, men n\u00e5 kj\u00f8rer de oss i motsatt retning. Vi er p\u00e5 vei til grensen til Romania! Ikke langt fra Ukraina!", "- Hei Sir, sier Hassan, og henvender seg h\u00f8flig til politimannen som st\u00e5r med latekshansker og munnbind foran i bussen. Hassan sp\u00f8r hvor vi skal, men han f\u00e5r ikke noe svar.", "- Vi er flyktninger som har rettmessig krav p\u00e5 beskyttelse, vi oppf\u00f8rer oss ordentlig og vil ikke skape problemer noen, har vi ikke rett til \u00e5 f\u00e5 vite hvor vi skal? Har vi ikke reist langt nok?", "Louis, som den siste timen har sovet, if\u00f8lge seg selv den f\u00f8rste duppen p\u00e5 tre dager, klasker meg p\u00e5 armen og sp\u00f8r om jeg trives som flyktning f\u00f8r han forteller meg en livsvisdom:", "- Du skal ikke bekymre deg over ting du ikke kan gj\u00f8re noe med, og akkurat n\u00e5 er det ikke vi som har hendene p\u00e5 rattet, da hadde denne bussen forlengst v\u00e6rt et sted i Tyskland.", "Louis jobbet for Shell i Syria da borgerkrigen startet i 2011. Han var ingen rik mann, sier han, men han hadde et godt liv med sin kone Merfat og deres fem unger som n\u00e5 er mellom \u00e5tte og sytten \u00e5r.", "I den lille byen Al Qusayr hadde de et 250 kvadratmeter stort hus som Louis selv hadde bygd. Et syrisk kj\u00f8kken m\u00e5 minst v\u00e6re fire ganger \u00e5tte meter, forklarer han, men mest av alt elsket han den digre hagen fordi hans lidenskap er \u00e5 plante. Familien hadde ogs\u00e5 et mindre hus inne i Homs.", "Louis viser meg bilder p\u00e5 mobilen av noen ruiner, men det er ikke husene han savner mest, for ham er et hus bare stein og plank, det er familien som er hjemmet.", "Merfat skiftet profilbildet p\u00e5 Facebook da Louis dro, til et bilde av dem sammen med teksten:", "- Men Libanon er ingen framtid, som syrer kan du verken eie hus eller bil, og du kan heller ikke drive business uten en libanesisk partner. Du har f\u00e5 rettigheter, og libaneserne gir oss syrere skylden for sine egne problemer, sier Louis.", "Siden borgerkrigen startet i 2011, er over 7,5 millioner syrere internt fordrevet i sitt eget land. 3,8 millioner har flyktet ut av landet, de fleste til nabolandene.", "Libanon, som er p\u00e5 st\u00f8rrelse med Buskerud fylke og som har en befolkning p\u00e5 fem millioner, har tatt imot nesten halvannen million syriske flyktninger, i tillegg til flere hundre tusen palestinske og irakiske. Den samme trenden gjelder for land som Jordan og Egypt.", "Det er tredje gang Louis er p\u00e5 flukt til Europa, de to f\u00f8rste gangene endte det med forlis i Middelhavet.", "P\u00e5 en av turene m\u00e5tte han sammen med flere hoppe p\u00e5 sj\u00f8en for \u00e5 holde den overlastede gummib\u00e5ten flytende, og i halvannen time sv\u00f8mte de rundt f\u00f8r de ble plukket opp av den tyrkiske kystvakta og sendt i land. P\u00e5 feil side.", "Louis betalte 1200 dollar til noen menneskesmuglere i den tyrkiske byen Izmir, og denne gangen tok han selv styrepinnen p\u00e5 den underdimensjonerte motoren.", "- Jeg var ikke redd for mitt eget liv, jeg er en god sv\u00f8mmer, men det satt ti barn i den overfylte gummib\u00e5ten, flere spedbarn, og jeg f\u00f8lte det som om det var mine egne. Jeg gr\u00e5t som en unge da vi 38 minutter senere n\u00e5dde strendene p\u00e5 gresk side.", "Siden har han tatt toget, busset og g\u00e5tt gjennom Hellas, Makedonia og Serbia. Sovet p\u00e5 stasjoner og under \u00e5pen himmel, og i noen flyktningeleirer.", "- Men hvorfor tok du ikke med deg familien?", "- Vi hadde ikke nok penger og min kone likte ikke tanken p\u00e5 en lang, farefull reise med ungene. Vi ble enige om at jeg skulle dra, og at de kommer etter med fly n\u00e5r jeg er etablert med leilighet og jobb i Tyskland.", "Hassan, studenten som sitter med mobilen i midtgangen, sier deres tur over havet gikk greit, men at det foreg\u00e5r en kynisk handel med mennesker i n\u00f8d.", "De har reist 4000 kilometer, minst, gjennom Hellas, Makedonia og Serbia til Ungarn. De fleste har behandlet dem bra, sier han, og etter fem d\u00f8gn p\u00e5 gata i Beograd fant de ogs\u00e5 en hotelleier som likte syrere.", "De kom seg enkelt over piggtr\u00e5dgrensa til Ungarn, men litt innenfor var det som \u00e5 komme inn i en amerikansk gangsterfilm. Det var minst hundre politibiler samlet p\u00e5 en liten plass, forteller Hassan, og derfra ble de fraktet til oppsamlingsleiren hvor de hadde v\u00e6rt i tre dager da de begynte \u00e5 l\u00f8pe. En flukt som til slutt endte i denne bussen.", "Normalt ville denne turen tatt tre og en halv time, vi har brukt over fem, og det er 25 mil til Budapest hvor alle passasjerene i bussen hadde h\u00e5pet de skulle.", "\u00d8sterrikes statsminister har sammenlignet flyktningpolitikken til Ungarns statsminister Viktor Orb\u00e1n med nazistenes deportasjoner av j\u00f8der under andre verdenskrig.", "\u00ab\u00c5 stappe flyktninger inn i tog og kj\u00f8re dem til helt andre steder enn de tror de skal, minner om de m\u00f8rkeste kapitlene i v\u00e5rt kontinents historie, sa statsminister Werner Faymann i et intervju med det tyske magasinet Der Spiegel.\u00bb", "Leiren i Debrecen er designet for 800 mennesker, men det har v\u00e6rt meldt om minst det dobbelte. I juni m\u00e5tte politiet bruke t\u00e5regass for \u00e5 spre oppr\u00f8rte flyktninger. Noen hevdet det skyldtes at enkelte hadde tr\u00e5kket p\u00e5 Koranen, andre at den overfylte leiren f\u00f8rte til stress og at folk fors\u00f8kte \u00e5 komme seg ut.", "Leiren er beskyttet av murer toppet med piggtr\u00e5d, og i m\u00f8rket skimtes silhuettene av en person oppe i et vaktt\u00e5rn. Det er kameraer over alt, og vi stilles opp i rekker p\u00e5 to og to og f\u00e5r beskjed om at mobiltelefonene skal gjemmes bort. Ingen bilder innenfor.", "Jeg st\u00e5r sammen med Hiba som b\u00e6rer lille Nour som sover. Jeg fors\u00f8ker \u00e5 g\u00e5 litt ut av k\u00f8en for \u00e5 telle hvor mange vi er, men vises tilbake av en vakt. Det virker som det er like mange vakter som de over hundre flyktningene som st\u00e5r i k\u00f8.", "To og to blir vi tatt med i en m\u00f8rk korridor hvor vi f\u00e5r v\u00e5re gule armb\u00e5nd.", "S\u00e5 bringes vi bort til en trapp som ender i et gitter, og n\u00e5r gitteret \u00e5pnes starter registreringen hvor flyktningene skal fotograferes, avgi sine fingeravtrykk og registreres. Hiba hvisker de er lurt. \u00abNo fingerprint,\u00bb hadde politiet sagt f\u00f8r de gikk om bord i bussene.", "Stilt overfor en arabisk tolk er det like greit \u00e5 innr\u00f8mme at jeg flykter under falskt flagg. Jeg vises til en korridor hvor det \u00e5pnes en celle. Jeg ser inn, det er kun en madrass p\u00e5 gulvet.", "S\u00e5 kommer leirsjefen som forklarer at reglene i Schengen fortsatt gjelder, uansett hva den tyske statsministeren Angela Merkel m\u00e5tte mene.", "De som kommer illegalt inn i Ungarn skal overleveres politiet, som antagelig vil bringe dem tilbake over grensen til Serbia, og de som har krav p\u00e5 asyl kan s\u00f8ke om asyl i Ungarn. Han tar det for gitt at jeg ikke har tenkt en slik l\u00f8sning.", "Men at dette er offisielt, sier leirsjefen som ikke vil fortelle hva han heter. Uoffisielt er det ingen som kj\u00f8res ut av landet, sier han. Jeg kan regne med at mitt reisef\u00f8lge vil komme tilbake i morgen, sier han, f\u00f8r jeg f\u00f8lges ut porten.", "Utenfor st\u00e5r det noen syrere foran et b\u00e5l, de er allerede registrert og venter p\u00e5 at noen venner skal slippe ut s\u00e5 de kan fortsette flukten innover Europa. De h\u00e5per den tyske grensen fortsatt er \u00e5pen for dem.", "En i gruppen sier han vil til Holland hvor han har en bror, men frykter han ikke kommer inn dit. En kvinne sier de ble behandlet som dyr p\u00e5 innsiden av leiren, hun m\u00e5tte skrike for \u00e5 f\u00e5 vann og mat til sine tre barn.", "I det som minner om en resepsjon ved porten, sp\u00f8r en afghansk mann om barnet hans p\u00e5 to kan f\u00e5 varme seg litt i nattekulda, men vakten p\u00e5 andre siden av skranken vifter ham ut med hendene.", "Utenfor porten st\u00e5r en ung mann og argumenterer med en vakt, det eneste svaret han f\u00e5r er, \u00abGO! GO! GO!\u00bb", "- Jeg har v\u00e6rt her i flere dager og ventet p\u00e5 broren min og hans to kamerater. De har v\u00e6rt her i ni dager og sitter i en celle for personer som er mistenkt for narkosmugling eller terrorisme. Ingen av dem er kriminelle, det er tre helt vanlige gutter, det kan jeg love deg.", "Onkelen hans jobber for FN i Wien, ogs\u00e5 han har fors\u00f8kt \u00e5 f\u00e5 dem ut av leiren uten \u00e5 lykkes, sier han. N\u00e5 har han f\u00e5tt beskjed om at han kan f\u00e5 dem ut av leiren hvis han betaler 3000 euro som en slags kausjon.", "- Alternativet var at kunne bli sittende her opptil et halvt \u00e5r, og deretter bli sendt tilbake over grensen til Serbia hvor de kom inn. Det var beskjeden jeg fikk.", "Han gir meg navnet sitt, adresse og telefonnummer, men vil ikke jeg skal ta bilder eller bruke annet enn deler av hans fornavn p\u00e5 trykk. Han frykter familien hans hjemme i Syria kan bli straffet for det han n\u00e5 vil fortelle meg.", "Fadi er 32 og studerer i Hamburg, han flyttet til Tyskland f\u00f8r borgerkrigen startet i Syria. Han er kristen, men vokste opp i et strengt muslimsk milj\u00f8 i n\u00e6rheten av Damaskus.", "For ett \u00e5r siden dro han tilbake for \u00e5 bes\u00f8ke familien, og i Damaskus ble han kidnappet av IS, forteller han.", "- Det var et av de \u00f8yeblikkene i livet hvor du handler p\u00e5 impuls. I stedet for \u00e5 l\u00f8pe og risikere \u00e5 f\u00e5 en kule i ryggen, ga jeg dem en klem og sa jeg var glad for at de kom.", "Fadi forteller i detalj hvordan han ble kidnappet av IS-soldater, men han vil ikke at detaljene skal bli kjent fordi hans familie kan oppspores.", "Fadi sier han ble tatt med til et av IS sine skjulesteder i Damaskus hvor han sov, spiste, ba, drakk te og levde sammen med dem i \u00e5tte dager. To ganger m\u00e5tte han bli med p\u00e5 en massakre.", "- Den ene gangen stoppet de bilen til en familie. Alle ble skutt, ogs\u00e5 de to barna i baksetet, og jeg m\u00e5tte se p\u00e5 hva de utrettet. De grufulle scenene vil v\u00e6re med meg resten av livet.", "Historiene er mange utenfor campen hvor en liten jente gj\u00f8r V-tegn mens moren ammer en nyf\u00f8dt baby.", "Klokken er tre n\u00e5r mitt lille reisef\u00f8lge kommer ut av leiren. Louis jubler og gir meg en klem. Hassan sier natten har g\u00e5tt med til registrering, men de har blitt behandlet bra, sier han. De har f\u00e5tt en pose hver med et br\u00f8d, litt tunfiskpostei, og litt vann. Louis gir meg br\u00f8det.", "P\u00e5 plenen utenfor, i skyggen under et tre, snakkes det syrisk. Nour synger en sang, mens noen av de voksne studerer papirene de nettopp har signert, som ogs\u00e5 er p\u00e5 arabisk. Papirene sier de kan bevege seg fritt i Ungarn, men de har samtidig sagt fra seg retten til noen gang \u00e5 vende tilbake hvis de forlater landet.", "Litt senere er vi p\u00e5 jernbanestasjonen i Debrecen for \u00e5 ta toget til Budapest. S\u00f8strene Loleta og Nour ber en b\u00f8nn, det er s\u00e5 skittent p\u00e5 gulvet s\u00e5 de tar den sittende mens en ungarsk kvinne koster benkene ved siden av dem. Hassan fikser billetter for f\u00f8lget.", "Etter b\u00f8nnen viser Loleta en video p\u00e5 mobiltelefonen, det er CNN som viser bilder fra det jordet.", "- Nyhetene har sett oss gjennom hele Europa, men vi har ikke sett nyhetene, ler Hiba. Hassan forteller om en journalist som hang rundt dem p\u00e5 toget gjennom Makedonia.", "- Det eneste han spurte om var i IS, han oppf\u00f8rte seg uh\u00f8flig og virket kynisk. Da jeg spurte om navnet hans, svarte han \u00abDan\u00bb, og da jeg spurte hvilken kanal han jobbet for, svarte han, \u00abjust Dan.\u00bb", "S\u00e5 begynner tante Nour \u00e5 gr\u00e5te av bildene av lille Nour, som jo er oppkalt etter henne. S\u00e5 blir hun tr\u00f8stet av s\u00f8steren Loleta som henter en boks cola til Nour. S\u00e5 rekker Nour meg boksen og sier jeg m\u00e5 drikke, og jeg sier jeg kan kj\u00f8pe min egen boks.", "- Drikk, sier hun, vi er familie.", "Og akkurat da kjenner jeg at jeg kanskje har mer til felles med disse menneskene enn for eksempel Tybring-Gjedde som advarer mot den flyktningestr\u00f8mmen jeg akkurat n\u00e5 er midt i. Tenker jeg da.", "For hva har jeg egentlig til felles med Tybring-Gjedde, bortsett fra at vi tilfeldigvis er f\u00f8dt i samme land?", "Og jeg kjenner jeg kanskje er i ferd med \u00e5 bli mer venn enn journalist. Og jeg vet ikke om det er bra. Men det er s\u00e5nn det er.", "Det er kanskje femti flyktninger her p\u00e5 stasjonen, og noen smil m\u00f8tes med noe som ikke er smil. \u00c5 m\u00f8te et smil med likegyldighet er verre enn \u00e5 vise fingeren, sier Louis, som poserer med en sigarett utenfor stasjonsbygningen. S\u00e5 gjentar han at jeg ikke m\u00e5 bekymre meg s\u00e5 mye for ting jeg ikke kan gj\u00f8re noe med.", "Han har en annen viktig leveregel ogs\u00e5, og det er at du alltid m\u00e5 s\u00f8rge for \u00e5 ha flere ben \u00e5 st\u00e5 p\u00e5. I tillegg til \u00e5 v\u00e6re utdannet sivilingeni\u00f8r, er han god til \u00e5 snekre, mure, og han kan ogs\u00e5 fikse et og annet n\u00e5r det kommer til elektrisitet. Bygningsarbeider er kanskje det han f\u00f8rst skal sikte seg inn p\u00e5 n\u00e5r han kommer til Tyskland, tror han.", "- Jeg er 44. Men jeg f\u00f8ler meg som 30. Jeg er en sprek fyr, skj\u00f8nner du, og Tyskland kan ha god nytte av meg.", "S\u00e5 ler han s\u00e5 hele gebisset blottes. Jaja, sier han, kanskje skulle han fikset tennene, og kanskje f\u00e5r han r\u00e5d til det om han f\u00e5r jobb i Tyskland, men ingen forlater landet sitt for noen nye tenner. Louis sier vi skulle tatt en kopp \u00abmatee\u00bb, en gr\u00f8nn te som kun drikkes i byen Homs. Og i Argentina!", "- Min venn, sier han, kan du gj\u00f8re meg en tjeneste dersom jeg kommer bort fra deg, kan du ringe min kone i Libanon og fortelle henne at jeg var ok sist du snakket med meg?", "Toget er kraftig forsinket, men det som virker \u00e5 v\u00e6re den eneste kondukt\u00f8ren om bord kan ikke et ord engelsk, s\u00e5 vi aner ikke n\u00e5r vi kan vente \u00e5 v\u00e6re framme i Budapest.", "- How is life?", "- Det er et tricky sp\u00f8rsm\u00e5l, smiler Hassan, men jeg skal fors\u00f8ke \u00e5 svare p\u00e5 det. V\u00e5rt liv er vanskelig, men vi er i ferd med \u00e5 n\u00e5 det viktigste. Friheten.", "Hassan sier Syria var alt for ham. Faren er landbrukstekniker, moren farmas\u00f8yt, og familien p\u00e5 seks levde i et vakkert hus i Homs som han kaller hjertet av Syria. Hassan ville bli dataingeni\u00f8r, men kom ikke inn p\u00e5 studiene selv om han var blant de beste elevene i sitt distrikt. Som sunnimuslim ble familien hans diskriminert av allawittene, som er en religi\u00f8s minoritet av shiamuslimsk opprinnelse, og n\u00e6rt knyttet til makthaverne i Assad-regimet.", "Hassan sier han ikke var spesielt aktiv i revolusjonen, men han var med p\u00e5 noen demonstrasjoner i starten fordi han st\u00f8ttet m\u00e5let om demokrati. Men noen trodde han var en st\u00f8rre brikke.", "En tidlig januarmorgen i fjor var han p\u00e5 vei mot Damaskus for \u00e5 snakke med myndighetene i et fors\u00f8k p\u00e5 fortsette studiene, og i en veikontroll hentet noen soldater ham ut av bussen. Hassan vet ikke helt hvordan han skal ordlegge seg, hvor han skal begynne.", "Han ble kj\u00f8rt til hovedkvarteret til de nasjonale sikkerhetsstyrkene, og da han skj\u00f8nte hvor de skulle, fikk han g\u00e5sehud p\u00e5 hele kroppen.", "- Etter mange sp\u00f8rsm\u00e5l som ikke hadde noe med meg \u00e5 gj\u00f8re, kom det siste sp\u00f8rsm\u00e5let som heller ikke hadde med meg \u00e5 gj\u00f8re:", "Da jeg svarte at dette ikke hadde noe med meg \u00e5 gj\u00f8re, sparket de meg i ansiktet s\u00e5 jeg brakk en fortann.", "Og s\u00e5 fortsatte det.", "Hassan forteller han ble l\u00e5st inne i en celle p\u00e5 fire ganger fire meter uten vinduer, hvor det var 25 personer og hvor veggene var lyser\u00f8de fordi de innsatte plukket lus av hverandre som de rubbet mot veggen. Det var s\u00e5 trangt at halvparten m\u00e5tte st\u00e5, hvis den andre halvparten skulle sitte .", "Hassan forteller om slag og spark og gl\u00f8dende sigaretter mot tungen, og da han ble slengt p\u00e5 gulvet med bind for \u00f8ynene, og den ene offiseren mente han hadde gjort sniffe-bevegelser med munnen og s\u00e5ledes forn\u00e6rmet ham som spiste frokost noen meter unna, ble han hengt opp etter h\u00e5ndleddene i en torturcelle.", "- Jeg fikk metallstrenger bundet til ankler og h\u00e5ndledd, og strengene var koblet til str\u00f8m. Det kom skum ut av munnen min da de var ferdige.", "Til slutt forteller Hassan om en gammel mann som ropte etter legen, og da legen kom torturerte legen mannen til han falt d\u00f8d om p\u00e5 gulvet. Legen torturerte mannen. Og legen avsluttet torturen med \u00e5 si at n\u00e5 slapp han \u00e5 bruke medisiner p\u00e5 den gamle mannen.", "Jeg f\u00e5r meg ikke til \u00e5 sp\u00f8rre om jeg kan f\u00e5 se arrene, som journalist skulle jeg sikkert gjort det, men jeg f\u00e5r meg ikke til det.", "Jeg sier det Hassan forteller kan fylle en hel bok, men vil folk tro p\u00e5 det han sier?", "Hassan skj\u00f8nner det ligger en tvil i sp\u00f8rsm\u00e5let, men hvorfor skulle han fortelle en historie som kan fylle en hel bok hvis den ikke er sann.", "- Alle vet hva som skjer i Syria. Jeg er en flyktning og har ikke noe behov for \u00e5 lyge, ingen vil sende meg tilbake.", "Han sier det er s\u00e5 uvirkelig at hans eget liv nesten blir som en film. Det er som \u00e5 komme til Amerika, sier jeg, Amerika er mer film enn Amerika p\u00e5 film. Der skulle jeg gjerne v\u00e6rt, sier han, men aller helst vil han tilbake til et harmonisk Syria hvor han kan hilse p\u00e5 naboene og si \u00abgod morgen\u00bb, uten \u00e5 v\u00e6re redd for \u00e5 bli drept av en snikskytter.", "Men Hassan frykter det kan ta lang tid. Lang tid. I mellomtiden vil han utdanne seg og f\u00e5 det beste ut av sine evner. I Tyskland.", "Under turen har han pratet litt med Hiba. Hiba kan litt engelsk, men ikke mye, og det var Hassan som oversatte da Hiba fortalte meg om den reisen over havet.", "Hiba har studert \u00f8konomi, men i Jordan og Egypt fikk hun ikke gjennomf\u00f8rt studiene. N\u00e5 h\u00e5per hun \u00e5 ta en doktorgrad i \u00f8konomi, hvis familien kommer seg til Tyskland.", "Hiba er skilt fra faren til Nour, hun gikk fra ham fordi hun ikke lenger elsket ham. Dessuten er han involvert i Assad-regimet p\u00e5 alle omr\u00e5der, sier hun. Han bor fortsatt i Syria. Men Hiba er opptatt av at Nour skal ha kontakt med faren sin, og derfor har hun ordnet det s\u00e5 de kan snakke sammen p\u00e5 Skype.", "Hiba sier hun har store planer for datteren Nour. Hun skal l\u00e6re \u00e5 synge og danse, hun skal skinne som en stjerne, ler hun. Hun har allerede ordnet datteren en konto p\u00e5 Facebook og Youtube.", "- Nour er s\u00e5 klok, ler Hiba, men hun er s\u00e5 sta at jeg av og til lurer p\u00e5 om det er jeg som er datteren, og hun som er moren min. Hvis jeg sp\u00f8r Nour om hva moren hennes heter, svarer hun \u00abNour.\u00bb", "Det var 22. oktober 2012 familien Omar flyktet fra Damaskus fordi de f\u00f8lte seg utrygge. Etter et \u00e5r i \u00ab6. oktober-byen\u00bb utenfor Kairo, flyttet de til Jordan.", "Loleta, den ene s\u00f8steren, sier Jordan f\u00f8ltes som en sp\u00f8kelsesby hvor de verken fikk studere eller fikk tillatelse for \u00e5 jobbe, s\u00e5 hun begynte som frivillig hos en amerikansk hjelpeorganisasjon som jobbet for syriske flyktninger. Men etter hvert f\u00f8lte hun at hun n\u00e5dde et niv\u00e5 av desperasjon hvor hun ikke kunne oppn\u00e5 noe som helst for seg selv. I Syria hadde hun ambisjoner om \u00e5 studere kjernefysikk, og kanskje er det det hun vil gj\u00f8re n\u00e5r hun kommer til Tyskland.", "- Mine barn vil jobbe hardt for \u00e5 n\u00e5 sine m\u00e5l, og de vil kunne lykkes i Tyskland, sier faren. Men alt er opp til Gud.", "Jeg sier Europa er s\u00e5 mye, ogs\u00e5 kriminalitet, rasisme, prostitusjon og menneskehandel.", "- Disse tingene er over alt. Hvis du vil noe bra, kan du selv gj\u00f8re noe bra, sier moren.", "- Religion?", "- Du kan ha din religion, jeg kan ha min. Det er ikke noe problem, hvis vi ikke gj\u00f8r det til et problem.", "- Hvorfor Tyskland?", "- Fordi Tyskland er et sted for arbeid, utdannelse, et sted du kan oppn\u00e5 ting hvis du jobber hardt. Vi vurderte Sverige, Sverige virker ogs\u00e5 veldig bra, men vi m\u00e5 ha sol, vi kan ikke leve uten sol.", "Og dessuten elsker faren tysk fotball. Bayern Munchen, sier han. Og n\u00e5 kommer kondukt\u00f8ren tilbake, hun tar pennen min og skriver 20.30 i den ene h\u00e5nden, og med den andre gj\u00f8r hun en bevegelse som kan tolkes som bob-bob. Og s\u00e5 ler hun. Hun ler hun ogs\u00e5! Og s\u00e5 ler Hiba. Og Hassan som akkurat n\u00e5 ligger i bagasjehylla. Og broren. Og ikke minst Louis. Og s\u00e5 ler lille Nour.", "- The hungarian goverment are shit!", "Den amerikanske hjelpearbeideren p\u00e5 togstasjonen Nyugati sl\u00e5r oppgitt ut med armene over ungarernes evner til \u00e5 ta vare p\u00e5 flyktninger. Mens tusenvis av dem befinner seg i Budapest og vil over til Tyskland, som p\u00e5 dette tidspunktet har sagt velkommen, er det ikke satt opp et eneste ekstratog mot Munchen.", "Men en hjelpeorganisasjon har kj\u00f8pt opp flere hundre billetter p\u00e5 togene, og v\u00e5r gruppe f\u00e5r billetter i tillegg til litt varm pasta. Loleta sier det er hennes f\u00f8rste varme m\u00e5ltid siden de startet flukten for snart to uker siden.", "Hassan sier vi kan komme oss p\u00e5 et tog til Wien allerede i morgen tidlig, men hjelpearbeideren advarer og sier det kan ta tre dager.", "Men han har ordnet det s\u00e5 vi kan f\u00e5 en kopp te og litt hvile i en kjeller, og vi hopper inn i en bil som bringer oss til en anarkistklubb hvor vi f\u00e5r ladet mobiltelefonene, og hvor Louis ber en b\u00f8nn under en anarkistisk graffiti.", "Et par timer senere er vi p\u00e5 vandring i Budapest.", "Hassan og broren Samhr g\u00e5r foran og tar ut kursen til Keleti stasjon som er blitt et knutepunkt for flyktninger som str\u00f8mmer inn i Europa.", "Det var her flyktningene for et par uker siden demonstrerte for \u00e5 komme seg videre. Det var ogs\u00e5 her en gjeng med fotballsupportere angrep flyktninger etter en landskamp, forteller jeg Hassan.", "Hassan sier det finnes idioter over alt, ikke minst i Syria hvor idiotene har \u00f8delagt et helt land.", "Louis sier det finnes noe godt i alle mennesker, og sikkert i disse fotballsupporterne ogs\u00e5. Til og med i menneskene som m\u00f8ter smilene hans med et stumt ansikt, finnes det fine ting.", "Jeg viser Louis bilder av noen flyktninger jeg snakket med sist jeg bes\u00f8kte stasjonen, og forteller om den afghanske gutten p\u00e5 tretten som ble satt p\u00e5 lasteplanet til en truck i Kabul, og vinket farvel til faren som hadde betalt menneskesmuglere som lovte \u00e5 bringe ham hele veien til London. Og den unge syriske mannen som ikke hadde r\u00e5d til \u00e5 betale 1200 dollar for en b\u00e5tplass over havet, og som derfor hadde kj\u00f8pt en v\u00e5tdrakt, knyttet en pose med skolekarakterene sine rundt livet, og lagt p\u00e5 sv\u00f8m.", "Louis sier det er s\u00e5 mange historier, og at de sikkert er merkelige for oss som ikke er vant til flyktninger.", "Louis flyttet ut av sine to hus i Syria for \u00e5 gi plass til en libanesisk familie p\u00e5 flukt under \u00abjulikrigen\u00bb i 2006. Men da hans egen familie flyktet til Libanon, m\u00e5tte han leie en tomt for 75 dollar i m\u00e5neden for \u00e5 f\u00e5 plass til teltet sitt, og naboene i huset ved siden av var den samme libanesiske familien han hadde gitt husrom i Syria.", "- Det var jeg ikke s\u00e6rlig glad for kan du si, ler Louis.", "P\u00e5 Keleti deles det ut varme kl\u00e6r, sko, madrasser, mat, leker til ungene. Louis sier han blir s\u00e5 gira av \u00e5 ikke sove, han henter en plastsekk og starter med \u00e5 plukke s\u00f8ppel.", "Etterp\u00e5 kommer han tilbake med et pledd til meg.", "Hassan sier vi m\u00e5 komme oss p\u00e5 f\u00f8rste tog til Wien, og at vi m\u00e5 v\u00e6re p\u00e5 perrongen senest klokken 04.00. Samhr sier han vil bruke de tre timene som er igjen til \u00e5 se Budapest.", "- Kanskje er dette min eneste mulighet. Vi har jo skrevet under p\u00e5 at vi ikke kan komme tilbake Ungarn dersom vi forlater landet.", "Basil, en av s\u00f8nnene i familien Omar, kommer bort med en halal-pizza, og Hassan sier Omar-familien er s\u00e5 vakker.", "I stedet for \u00e5 sove p\u00e5 den harde betongen, prater jeg med Hassan om kvinner og barn.", "Hassan sier han ikke \u00f8nsker seg barn, han har sett s\u00e5 mange barn som lider. Det m\u00e5 v\u00e6re vanskelig \u00e5 v\u00e6re forelder, sier han. Han liker ikke at foreldrene sl\u00e5r ungene sine, noe som er ganske vanlig der han kommer fra, og han tror det f\u00f8rer til mer aggressivitet.", "Han var forlovet med en vakker og utdannet jente, men foreldrene hans likte ikke at hun ikke skjulte h\u00e5ret sitt. Hassan ville ikke pushe henne til noe, han vil ikke pushe noen til noe, sier han.", "- Alle kan bli gode, bare du trigger det gode, sier han.", "- Trigge?", "- Ja, ved \u00e5 hjelpe andre. Det l\u00e6rte jeg av foreldrene mine og det er jeg takknemlig for. Jeg ser at mange m\u00f8ter meg med et smil, og det m\u00e5 jo bety at jeg gj\u00f8r noe bra.", "- Hva med Hiba, det virker som hun liker deg?", "- I dag s\u00e5 hun p\u00e5 meg og sa jeg var en bra mann. Det ga meg en god f\u00f8lelse.", "Senere p\u00e5 natten samler Louis sammen madrasser som han leverer tilbake til hjelpestasjonen, det du l\u00e5ner skal du levere tilbake, sier han. Samhr er tilbake fra sin sightseeing og sier de dekorerte bygningene i Budapest vitner om en stor kultur.", "\u00c5pningen i det som en gang var Europas mest moderne jernbanestasjon, ligger som et bl\u00e5tt \u00f8ye foran folkemassen p\u00e5 Keleti. Det er flere hundre mennesker p\u00e5 perongen i det vi kommer oss p\u00e5 toget mot Wien.", "Det g\u00e5r rykter om at grensene mot \u00d8sterrike skal stenges. Det haster, sier Hassan.", "Vi sitter i midtgangen, men i det en av de yngste passasjerene skal reise seg, og personen utenfor ham ogs\u00e5 m\u00e5 opp for \u00e5 slippe den andre ut, tar Louis tak i meg og gj\u00f8r en finte s\u00e5 vi plutselig har en sitteplass.", "- Noen ganger m\u00e5 du bare stjele, ler han.", "Hassans plan er \u00e5 g\u00e5 av f\u00f8r grensa til \u00d8sterrike, krysse grensa til fots og ta et tog til Munchen. Men plutselig er vi der. Ingen grensekontroll. Et nytt togskifte i Innsbruck og vi er snart i Munchen.", "- Good news, sier jeg til Louis.", "- Good news for us, bad news for you, ler han.", "Hassans plan var \u00e5 dra til D\u00fcsseldorf med broren og de to s\u00f8skenbarna, men familien Omar har bestemt at de f\u00f8rst vil til Munchen, og Hassan synes det er hardt \u00e5 skilles fra dem s\u00e5 fort.", "- P\u00e5 femten minutter skal de bestemme sin framtid. The moment of truth, sier Louis.", "S\u00e5 stopper toget. Vi g\u00e5r ut. Vi tar et gruppebilde. Hassan sier han er glad. Samhr sier tyskerne virker s\u00e5 vennlige.", "- Se p\u00e5 dette systemet, sier Louis, det er s\u00e5 lett og s\u00e5 hurtig. Jeg liker system, system, system!", "P\u00e5 et gjerde henger en plakat, \u00abWelcome to Munich\u00bb. Byen med halvannen million innbyggere tar denne dagen imot 8000 flyktninger, like mange som norske politikere etter en lang krangel ble enige om \u00e5 ta imot i l\u00f8pet av tre \u00e5r. Louis f\u00e5r en flaske Apfel spritzig av en tysker.", "- Er det Juice, sp\u00f8r han, ikke alkohol?", "- Juice.", "- Sikker?", "- Er det din eneste bekymring, Louis?", "- Ja.", "S\u00e5 holder Louis en tale hvor han takker alle. S\u00e5 snakker han med en annen syrer, og jeg sp\u00f8r hva de snakker om. Han ler og sier han fors\u00f8ker \u00e5 finne et bra sted til meg i Syria.", "Vi g\u00e5r til en park et sted i Munchen.", "Flere tyskere kommer bort og sp\u00f8r om vi trenger hjelp. Noen kommer med te, andre med kl\u00e6r og leker til Nour.", "Hassan ser p\u00e5 Hiba, og jeg sp\u00f8r om ikke Hiba er en kvinne for ham. Hassan sier han ikke en gang i sine beste dr\u00f8mmer kan dr\u00f8mme om noe s\u00e5nt. Han sier Hiba er alt for god for han.", "Hassan sier de vil se seg om i Munchen f\u00f8r de bestemmer seg om de skal videre til D\u00fcsseldorf. Vi tar farvel med Hassan, broren Samhr og s\u00f8skenbarna Raid og Abdelmumin.", "Hiba ser p\u00e5 Nour som ser p\u00e5 noen tyske barn som leker.", "I mange \u00e5r har han hatt som m\u00e5l \u00e5 komme seg til Tyskland. N\u00e5 er han her.", "- Now I have no aim, sier han. Ikke lenger et m\u00e5l.", "Men det vil kanskje rette p\u00e5 seg bare han f\u00e5r registrert seg som asyls\u00f8ker og etablert seg i en flyktningeleir. Funnet et slags startpunkt.", "Louis gr\u00e5ter litt, og s\u00e5 kommer en tysker bort for \u00e5 hjelpe ham med et simkort s\u00e5 han kan ringe hjem til sin kone Merfat.", "S\u00e5 begynner Hiba \u00e5 gr\u00e5te, hun som alltid er glad. Hun har flyktet fra Syria til Libanon, til Egypt, til Jordan, til Tyskland. Hun har sagt s\u00e5 mye farvel.", "S\u00e5 kommer Nour og stryker moren sin over kinnet. S\u00e5 kommer Amie, en tysk jente, og hun gir Nour en pose sjokolade.", "S\u00e5 g\u00e5r Nour, jenta i den gule genseren, bort til Aimie og gir henne h\u00e5nden."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "27e5d04ed34cb15740f1573b65416c02acafb93db1c159dc9105f183532f4f26"}, {"field": "createtime", "value": "2017-05-02T06:28:31.000Z"}, {"field": "description", "value": "Adressa-journalist \u00c5ge Winge levde tre dager sammen med syriske flyktninger. Her er historien om flukten - og ei jente i gul genser."}, {"field": "dominantimage", "value": "http://www.adressa.no/incoming/article11579797.ece/i508bw/ALTERNATES/w980-default/Flukt014.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d6319569f15c505cc30522bbc81358fc9b861dd4.jpg?5985ee02"}, {"field": "dominantthumbnaildimensions", "value": "300x169"}, {"field": "heading", "value": ["Jenta i den gule genseren -adressa.no", "Velkommen som flyktning.", "Leiren. Br\u00f8t politilenken", "\u00abNo fingerprint! No fingerprint!\u00bb, hadde flyktningene ropt mot tv-kameraene.", "Nour. I den gule genseren", "Deres siste etappe av flukten hadde startet med fly til Istanbul hvor de kom i kontakt med en menneskesmugler.", "P\u00e5 havet. En b\u00e5t full av b\u00f8nner", "Det var en b\u00e5t full av b\u00f8nner.", "\u00abMamma, du m\u00e5 aldri mer snu deg bort fra meg\u00bb.", "- Du vil ikke tro det, hvisker han, og viser meg kartet.", "Louis. Hans tredje fors\u00f8k", "\u00abMitt hjerte er med deg. Gud vil hjelpe deg og gj\u00f8re veien lettere. Jeg elsker deg.\u00bb", "Men 2. september lyktes han.", "Debrecen. Feil retning", "Det er snart midnatt og GPS\u2019en til Hassan viser at vi snart er i Debrecen, helt nord\u00f8st i Ungarn.", "I k\u00f8. Foran et gitter", "Jeg er flyktning nummer 26393 og noteres som syrer.", "Ni dager. Penger for \u00e5 komme ut", "Det er natt. Det blir dag.", "Kidnappet. P\u00e5 ferie i Syria", "Over piggtr\u00e5den henger barnekl\u00e6r til t\u00f8rk.", "Bilder av lille Nour, jenta i den gule genseren.", "S\u00e5nn det var.", "P\u00e5 vei. Til Budapest", "Hassan. Og et torturkammer", "\u00abHvordan klarte du \u00e5 hacke deg inn i v\u00e5re datamaskiner for \u00e5 slette navn p\u00e5 terrorister?\u00bb", "Hiba. Vil ta en doktorgrad", "P\u00e5 vei inn til Budapest.", "Budapest. En anarkistkjeller", "Men det er han.", "En natt. Keleti stasjon", "Toget. Den siste biten", "M\u00e5let. I en park", "Louis ser trist ut.", "S\u00e5nn var det."]}, {"field": "id", "value": "d6319569f15c505cc30522bbc81358fc9b861dd4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["flyktet", "land", "familie", "gul genser"]}, {"field": "kw-entity", "value": ["v-tegn", "tybring-gjedde", "keleti", "dan", "middelhavet", "skype", "nyugati", "der spiegel", "loleta og nour", "raid og abdelmumin", "sir", "makedonia og serbia", "amie", "basil", "egypt og jordan", "assad", "aimie", "jordan og egypt", "facebook og youtube", "samhr", "juice", "nour", "eritrea og irak", "hiba", "loleta", "apfel", "shell", "gud", "houssain louis", "liechtenstein og norge", "samsung galaxy", "merfat", "siham", "koranen", "munchen"]}, {"field": "kw-location", "value": ["kairo", "hassan", "dublin", "london", "izmir", "schengen", "d\u00fcsseldorf", "amerika", "ungarn", "romania", "r\u00f6szke", "wien", "\u00f8sterrike", "beograd", "makedonia", "argentina", "hellas", "jordan", "buskerud", "serbia", "homs", "hamburg", "europa", "debrecen", "egypt", "tyskland", "istanbul", "island", "holland", "syria", "munich", "sveits", "libanon", "kabul", "ukraina", "afghanistan", "damaskus", "sverige", "budapest", "innsbruck"]}, {"field": "kw-pageclass", "value": "article"}, {"field": "kw-person", "value": ["\u00e5ge winge", "viktor orb\u00e1n", "al jazeera", "mohammad kher al-sheik omar", "werner faymann", "angela merkel", "al qusayr"]}, {"field": "kw-taxonomy", "value": ["nyheter", "nyheter/utenriks"]}, {"field": "og-image", "value": "http://www.adressa.no/incoming/article11579797.ece/i508bw/ALTERNATES/w980-default/Flukt014.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jenta i den gule genseren"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/2015/09/19/Jenta-i-den-gule-genseren-11581679.ece"}, {"field": "pageclass", "value": ["article"]}, {"field": "publishtime", "value": "2015-09-19T08:24:01.000Z"}, {"field": "recs-articleid", "value": "11581679"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2015-09-19T08:24:01.000Z"}, {"field": "recs-rawtitle", "value": "Jenta i den gule genseren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/utenriks"]}, {"field": "teaser", "value": "Adressa-journalist \u00c5ge Winge levde tre dager sammen med syriske flyktninger. Her er historien om flukten - og ei jente i gul genser."}, {"field": "thumbnail", "value": "http://content-thumbnail.cxpublic.com/content/thumbnail200x150/d6319569f15c505cc30522bbc81358fc9b861dd4.jpg?5985ee02"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-05T16:10:42.000Z"}, {"field": "title", "value": "Jenta i den gule genseren"}, {"field": "url", "value": "http://www.adressa.no/nyheter/utenriks/2015/09/19/Jenta-i-den-gule-genseren-11581679.ece"}, {"field": "urlhash", "value": "d6319569f15c505cc30522bbc81358fc9b861dd4"}], "score": 0.35142127, "siteId": "9222270286501375973", "id": "d6319569f15c505cc30522bbc81358fc9b861dd4"}

