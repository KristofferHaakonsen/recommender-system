{"fields": [{"field": "modifiedtime", "type": "time", "value": "2012-04-23T12:43:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I g\u00e5r ble det gjort stor stas p\u00e5 Kjell Nervik under en festforestilling i Oslo Domkirke. Biskop Gunnar St\u00e5lsett overrakte ham \u00abFrivilligprisen 2002\u00bb i n\u00e6rv\u00e6r av 16 nominerte kandater fra like mange fylker.", "Helt til det siste var Kjell i tvil om han skulle dra, for utdelingen kolliderte med en pr\u00f8ve p\u00e5 Hallsetrevyen, og det er f\u00e5 ting den aktive vaktmesteren prioriterer h\u00f8yere enn skoleteatret. Men da hans regiassistent Elisabeth Eriksen kunne forsikre ham at hun og andre medarbeidere skulle lede pr\u00f8vene i Kjells \u00e5nd, satte han seg likevel p\u00e5 osloflyet.", "Primus motor", "I 20 \u00e5r har Kjell v\u00e6rt vaktmester p\u00e5 Hallset, og i begge disse ti\u00e5rene har han satt sitt tydelige preg p\u00e5 skolemilj\u00f8et gjennom en masse frivillig innsats utenfor ordin\u00e6r arbeidstid. Revyen er han primus motor for, og det er et stort apparat som skal stables p\u00e5 bena n\u00e5r en forestilling skal ha 50 spillesugne akt\u00f8rer p\u00e5 scenen. Dessuten overlater han ingenting til tilfeldighetene. F\u00f8r pr\u00f8vene starter, snakker han gjerne med hver enkelt av elevene som har meldt seg til innsats. Sp\u00f8kefullt kaller han det \u00abmedarbeidersamtale\u00bb, som jo er blitt et begrep i arbeidslivet:", "- N\u00e5r jeg sp\u00f8r en gutt eller jente om hvorfor han eller hun vil v\u00e6re med i revyen, svarer de fleste at de gjerne vil f\u00e5 mer selvtillit. Og det tror jeg ogs\u00e5 de oppn\u00e5r. Det er artig \u00e5 registrere hvordan elever som ellers oppfatter seg som gr\u00e5 mus i klasserommet, plutselig f\u00e5r f\u00f8lelsen av", "\u00e5 bety noe n\u00e5r de opptrer for et publikum. Faktisk ser det ut til at denne positive opplevelsen ogs\u00e5 har smitteeffekt p\u00e5 faglig l\u00e6ring. Jeg f\u00e5r rapporter om unger som gj\u00f8r fremgang b\u00e5de i norsk og andre fag etter at de har spilt revy, forteller Kjell.", "Generasjonskorps", "Ogs\u00e5 skolekorpset er en virksomhet han brenner for. Som leder registrerte han for noen \u00e5r siden at rekrutteringen ble d\u00e5rligere, men det ble det slutt p\u00e5 da han definerte Hallset skoles musikkorps som generasjonskorps. Det vil si at mor og datter kan spille samme marsj, og om noen \u00e5r blir det vel ogs\u00e5 en og annen bestefar \u00e5 finne blant musikerne.", "- For tiden er drill popul\u00e6rt blant de yngste. P\u00e5 denne m\u00e5ten lurer vi ungene inn bakveien til musikkens verden, for f\u00f8r eller siden f\u00e5r vi dem til \u00e5 bytte ut drillstaven med et instrument, og da er det gjort, humrer Kjell p\u00e5 sin sindige m\u00e5te.", "Den store korpsdagen er selvf\u00f8lgelig 17. mai. Da g\u00e5r det i ett fra seks om morgenen for dirigenten og hans musikanter. Hver femte sommer tar han med ensemblet p\u00e5 utenlandstur. I sommer dro de til Gotland, og det lot til \u00e5 v\u00e6re popul\u00e6rt.", "- Repertoaret skal v\u00e6re publikumsvennlig. Selv er jeg glad i marsjer, men vi har ogs\u00e5 annen i\u00f8refallende musikk p\u00e5 programmet. Folk skal kose seg n\u00e5r de h\u00f8rer p\u00e5 korps, sier han.", "Inngir tillit", "Mens vi snakker om alt han holder p\u00e5 med, dukker det opp b\u00e5de elever og l\u00e6rere i vaktmesterens verksted. En skal l\u00e5ne skiftn\u00f8kkel, en annen trenger d\u00f8rn\u00f8kkel - og en tredje trenger gode r\u00e5d for praktiske gj\u00f8rem\u00e5l. Kjell er p\u00e5 fornavn med alle; han har den store oversikten og inngir tillit med sin avslappede v\u00e6rem\u00e5te.", "Og at ungene er glade i ham, fikk han et r\u00f8rende eksempel p\u00e5 i h\u00f8st da han fylte 60. I all hemmelighet hadde 400 elever \u00f8vd inn en ny sang til Kjells \u00e6re, og intetanende ble han tatt med opp p\u00e5 skoleg\u00e5rden, hvor klassene sang hvert sitt vers. Sangen har han hengt opp p\u00e5 veggen mellom hammere og skrujern og er et synlig bevis p\u00e5 at Kjell stortrives med jobben sin:", "- Jeg er privilegert som f\u00e5r holde p\u00e5 med det jeg er interessert i - musikk og unger, sier han.", "- Men \u00f8konomisk kaster det vel ikke mye av seg \u00e5 drive med korps og revy?", "- Det viktigste her i livet er \u00e5 trives med det man holder p\u00e5 med. Det er min filosofi. Penger blir det alltids en r\u00e5d med, sier Kjell, som slett ikke har tenkt \u00e5 trappe ned den frivillige innsatsen i n\u00e6rmilj\u00f8et.", "N\u00e5 ser han frem til 24. april - premieredagen for den nye Hallsetrevyen. Det er oppsetning nummer 20, s\u00e5 denne gangen skal det satses spesielt, forsikrer ildsjelen."]}, {"field": "category0", "value": "nyheter"}, {"field": "contenthash", "value": "aa5cb91524ac4ac34d8c54bce6f7f7200f1493a71af8132271fa490ba35fba1c"}, {"field": "createtime", "value": "2017-05-02T03:06:51.000Z"}, {"field": "description", "value": "Mange elever tror at Hallset skole er Kjells private eiendom. Det er en av grunnene til at bygningen er forsk\u00e5net for h\u00e6rverk. Ingen vil vel foreta seg noe som gj\u00f8r at vaktmesteren blir lei seg; han som er kompis med alle p\u00e5 skolen!"}, {"field": "dominantimage", "value": "http://www.adressa.no/incoming/article1048585.ece5/ALTERNATES/w980-default/ver2%20kjell_nervik"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03de2ba3594c015782e11b0cc98d164ecb7837b3.jpg?5967d6bd"}, {"field": "dominantthumbnaildimensions", "value": "300x169"}, {"field": "heading", "value": "Kjell p\u00e5 Hallset -adressa.no"}, {"field": "id", "value": "03de2ba3594c015782e11b0cc98d164ecb7837b3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "education"}, {"field": "kw-concept", "value": ["primus motor", "revy", "vaktmester", "skole", "inngir tillit", "musikk", "frivillig innsats", "elever", "unger"]}, {"field": "kw-entity", "value": ["hallsetrevyen", "oslo domkirke", "hallset", "frivilligprisen 2002"]}, {"field": "kw-location", "value": "gotland"}, {"field": "kw-pageclass", "value": "article"}, {"field": "kw-person", "value": ["elisabeth eriksen", "kjell nervik", "gunnar st\u00e5lsett"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1048585.ece5/ALTERNATES/w980-default/ver2%20kjell_nervik"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjell p\u00e5 Hallset"}, {"field": "og-type", "value": "article"}, {"field": "og-url", "value": "http://www.adressa.no/nyheter/article81550.ece"}, {"field": "pageclass", "value": ["article"]}, {"field": "publishtime", "value": "2002-12-06T12:14:43.000Z"}, {"field": "recs-articleid", "value": "2599204"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-12-06T12:14:43.000Z"}, {"field": "recs-rawtitle", "value": "Kjell p\u00e5 Hallset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Mange elever tror at Hallset skole er Kjells private eiendom. Det er en av grunnene til at bygningen er forsk\u00e5net for h\u00e6rverk. Ingen vil vel foreta seg noe som gj\u00f8r at vaktmesteren blir lei seg; han som er kompis med alle p\u00e5 skolen!"}, {"field": "thumbnail", "value": "http://content-thumbnail.cxpublic.com/content/thumbnail200x150/03de2ba3594c015782e11b0cc98d164ecb7837b3.jpg?5967d6bd"}, {"field": "thumbnailfullheightdimensions", "value": "200x1314"}, {"field": "timestamp", "value": "2017-07-13T20:23:25.000Z"}, {"field": "title", "value": "Kjell p\u00e5 Hallset"}, {"field": "url", "value": "http://www.adressa.no/nyheter/article81550.ece"}, {"field": "urlhash", "value": "03de2ba3594c015782e11b0cc98d164ecb7837b3"}], "score": 0.8662406, "siteId": "9222270286501375973", "id": "03de2ba3594c015782e11b0cc98d164ecb7837b3"}

