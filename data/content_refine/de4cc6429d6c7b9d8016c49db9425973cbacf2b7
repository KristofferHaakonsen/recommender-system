{"fields": [{"field": "modifiedtime", "type": "time", "value": "2016-03-18T19:32:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Camilla Spids\u00f8e Cohen", "Mobbing"]}, {"field": "author", "value": "halldis nerg\u00e5rd"}, {"field": "body", "value": ["En v\u00e5rgr\u00f8nn ettermiddagshimmel speiler seg i Oslofjorden. Ved Operaen str\u00f8mmer publikummerne til kveldens hovedforestilling. Innenfor sceneinngangen, p\u00e5 sj\u00f8siden, venter operaballettens prima ballerina, Camilla Spids\u00f8e Cohen fra Trondheim. Enn\u00e5 i treningst\u00f8y, men sminket, frisert og klar for balletten \u00abAnna Karenina\u00bb.", "- Jeg er skadet og har bare en \u00f8rliten rolle. Derfor rekker vi mye prating mellom innsmettene mine p\u00e5 scenen.", "Solistdanser ved Nasjonalballetten fra 2014.", "Ved Operaen har hun hatt flere b\u00e6rende roller, bl.a. i Johannessens \u00abScheherazade\u00bb, Proiettos \u00abCygne\u00bb, Ekmans \u00abA Swan Lake\u00bb, Forsythes \u00abSteptext\u00bb, \u00d8yens \u00abTimelapse\u00bb og Str\u00f8mgrens \u00abLamentate\u00bb.", "H\u00f8sten 2014 danset hun rollen som fru Alving i Marit Moum Aune og China Espejords \u00abGhosts \u2013 Ibsens Gengangere\u00bb . Den samme forestil lingen gjester Komische Oper i Berlin i april.", "I fjor hadde hun rollen som Grima i \u00abSpelet p\u00e5 Stiklestad\u00bb.", "Fra 2003 til 2013 var Spids\u00f8e ansatt ved Carte Blanche, Norges kompani for samtidsdans, og regnes som en av landets fremste samtidsdansere.", "Har mottatt flere priser, bl.a. Tom Wilhelmsens opera- og ballettpris i 2013, kritikerprisen for sin rolle i \u00abCarte Blanche \u00e0 la Naharin\u00bb i 2006. I utlandet har hun ogs\u00e5 f\u00e5tt flere priser.", "Utdannet ved Statens balletth\u00f8gskole i Oslo f\u00f8r hun fortsatte ved Centro Internacional de Danza de Madrid. Hun var aspirant i Nasjonalballetten f\u00f8r hun ble ansatt i 2000.", "Kilde: www.opera.no", "Rank i ryggen viser 38-\u00e5ringen vei gjennom korridorer og pauserom. I den st\u00f8rste treningssalen glir hun inn blant de andre danserne for \u00e5 v\u00e6re med p\u00e5 oppvarmingen.", "Camilla startet ballettkarrieren tidlig. I tre\u00e5rsalderen m\u00f8tte hun til sitt f\u00f8rste lek- og rytmeparti ved Turids Ballettskole i Trondheim. Fascinasjonen slapp siden aldri taket.", "Da hun begynte p\u00e5 ungdomsskolen, var Camilla allerede en dreven danser og trente flere timer daglig. Hun var liten og spinkel, som dansere flest og derfor noks\u00e5 ulik klassevenninnene med mer utviklede kropper.", "- Jeg havnet i klasse med en r\u00f8ff, br\u00e5kete guttegjeng. Plagingen startet nesten med det samme.", "Camilla kan enn\u00e5 kjenne guttenes brutale grep mens de holdt henne mellom seg - og bef\u00f8lte kroppen hennes gjennom kl\u00e6rne - som for \u00e5 fastsl\u00e5 at hun ikke hadde antydning til kvinnelige former. Ingen pr\u00f8vde \u00e5 stoppe dem.", "Inne i klasserommet fikk hun heller ikke fred.", "- Tidlig i ten\u00e5rene slet jeg mye med kronisk forkj\u00f8lelse, trolig en slags allergi. Nesen var tett og rennende, stemmen gruggen og nasal. Hver gang jeg leste h\u00f8yt, runget lattersalver og tilrop av typen: \u00abH\u00f8r p\u00e5 a'Spits\u00f8e!\u00bb Guttene holdt seg for nesen, hermet, huiet og skrek. Et forferdelig spetakkel.", "Camilla bestemte seg for \u00e5 holde kjeft. N\u00e5r l\u00e6rerne ba henne om \u00e5 lese h\u00f8yt, eller fortelle om noe fra pensum, nektet hun \u00e5 svare. Sa bare at hun ikke visste eller hadde glemt \u00e5 gj\u00f8re leksene.", "- Jeg reagerte p\u00e5 min m\u00e5te. Med \u00e5 bli t\u00f8ff i trynet og svare frekt. Lot som om jeg ikke brydde meg. Ofte var den fysiske plagingen s\u00e5 vond at jeg burde ha gr\u00e5tt. I stedet lo jeg mobberne opp i ansiktet. Jeg ville ikke vise dem hvor f\u00e6lt jeg hadde det.", "Midt i en time, en dag lattersalvene igjen knatret rundt henne, plasserte hun headsettet fra walkmanen sin over \u00f8rene for \u00e5 stenge br\u00e5ket ute. Utstyret ble straks beslaglagt og levert p\u00e5 rektors kontor. Hun m\u00e5tte hente det selv.", "- Jeg mannet meg opp og tuslet av g\u00e5rde, tok p\u00e5 en frekk mine og buste ut: \u00abJeg vil ha walkmanen min.\u00bb Rektor s\u00e5 lenge p\u00e5 meg, og sa bare: \u00abJeg har sett deg danse, Camilla. Hvorfor er du ikke like yndig p\u00e5 skolen som p\u00e5 scenen?\u00bb", "Ballettdanserne Arne Fagerholt (51) og Magnus Myhr (30) fra Orkanger og Kl\u00e6bu har opplevd mye av den samme mobbingen gjennom barne- og ungdomsskole\u00e5rene som Camilla Spids\u00f8e.", "- Det var skikkelig ille, sier Fagerholt, som selv gikk til rektor og pekte ut mobberne sine. Det hjalp for en stund, men ikke lenge. Hans inntrykk er at enkelte l\u00e6rere ikke forsvarer elever som g\u00e5r utenfor normene, elever som driver med noe annet enn flertallet.", "For tre \u00e5r siden laget Myhr en danseforestilling om sin egen mobbehistorie. Den ble st\u00f8ttet av Norsk kulturr\u00e5d og vist i Trondheim, Bergen og Oslo.", "- Mobbingen p\u00e5gikk gjennom hele barne- og ungdomsskolen. De kalte meg homo, femi, intetkj\u00f8nn, ekkel og stygg. Fremdeles har jeg problemer med \u00e5 ta bussen til Kl\u00e6bu, sier Myhr, som n\u00e5 er i New York for \u00e5 hente faglig p\u00e5fyll.", "B\u00e5de Fagerholt og Myhr regnes blant Norges fremste dansere. Fagerholt var den f\u00f8rste tr\u00f8nderske danseren som slo igjennom nasjonalt, siden ble han leder for Carte Blanche i Bergen der b\u00e5de Camilla Spids\u00f8e og Magnus Myhr har jobbet.", "I dag innser 38-\u00e5ringen at rektor kanskje ga henne en mulighet til \u00e5 fortelle hvordan hun egentlig hadde det. Men hun sa ingenting, holdt bare maska, sannsynligvis livredd for at forsvarsverkene ville ramle sammen om hun \u00e5pnet seg bare bitte litt. Hjemme sa hun heller ikke noe, selv om karakterene raste. I ett semester endte oppf\u00f8rselskarakteren p\u00e5 Ng (2-er i dagens karaktersystem). L\u00e6rerne klaget til foreldrene over minimal lekseinnsats, og over oppf\u00f8rselen hennes.", "Foreldrene fortvilte. De forsto ikke hva som skjedde. Camilla hadde jo v\u00e6rt s\u00e5 snill, flink og tillitsfull p\u00e5 barneskolen.", "- Hun var ikke frekk hjemme. Bare sur og sint, forteller mamma Elizabeth Spids\u00f8e, som ikke ante noe om datterens skoleproblemer.", "- Jeg r\u00e5df\u00f8rte meg med eldre venninner med egne d\u00f8tre. De mente at Camillas oppf\u00f8rsel var typisk for alderen. De tr\u00f8stet meg med at hum\u00f8ret sikkert bedret seg snart.", "Mamma forh\u00f8rte seg ogs\u00e5 med Turid Arntzen p\u00e5 ballettskolen. Men hun var str\u00e5lende forn\u00f8yd med sin elev og roste Camilla opp i skyene fordi hun alltid var s\u00e5 h\u00f8flig, positiv og arbeidsom.", "- B\u00e5de faren og jeg tenkte at Camilla konsentrerte seg s\u00e5 mye om dansen at skolen kom i siste rekke, sier mor Elizabeth Spids\u00f8e, som minnes at foreldrer\u00e5det pr\u00f8vde \u00e5 rydde opp i de generelle st\u00f8yproblemene i klassen, men uten \u00e5 f\u00e5 respons fra skoleledelsen.", "Camilla er ferdig med kveldens oppvarming og straks klar for scenen. Kjolen er lang og svart, typisk for russiske adelskvinner fra \u00e5rene f\u00f8r revolusjonen.", "- Turid Arntzen s\u00e5 meg slik jeg egentlig var. P\u00e5 ballettskolen kunne jeg v\u00e6re meg selv. Uten \u00e5 v\u00e6re redd for noen. Uten alt br\u00e5ket. Der kunne jeg gi meg over til musikken og dansen. Hver gang det kvesset seg til p\u00e5 skolen, tenkte jeg: Om en time eller to sitter jeg p\u00e5 bussen til byen, p\u00e5 vei til mitt fristed. Jeg visste ogs\u00e5 at jeg skulle vekk fra Trondheim n\u00e5r ungdomsskolen var slutt. Vekk fra plage\u00e5ndene mine.", "Camilla husker enn\u00e5 en scene fra baderommet hjemme. Hun st\u00e5r foran speilet og gransker kroppen sin ned til minste detalj.", "- Jeg s\u00e5 at jeg var annerledes enn de andre jentene. De hadde langt lyst h\u00e5r, de spilte h\u00e5ndball og var frodigere enn meg. Jeg hadde fregner, var m\u00f8rk og spinkel. Men jeg s\u00e5 ingen feil p\u00e5 kroppen min. Jeg forsto ikke hva det var med meg som provoserte guttene i klassen s\u00e5 veldig. Jeg var bra nok i egne \u00f8yne, men ikke bra nok for dem. Jeg pr\u00f8vde \u00e5 tr\u00f8ste meg med at kroppen min i alle fall var ideell for dans.", "En dag i langfriminuttet var angrepet til mobberne ekstra voldsomt. Guttene la henne i gulvet. Dro og t\u00f8yde i armer og bein, sa de ville teste hvor myk hun var. Pupper og l\u00e5r ble bef\u00f8lt, f\u00f8r de slo henne i skrittet, s\u00e5 hardt at t\u00e5rene nesten spratt.", "- Jeg rev meg l\u00f8s og presset fram en hysterisk latter. En l\u00e6rer fulgte med p\u00e5 hele opptrinnet, uten \u00e5 l\u00f8fte en finger for \u00e5 hjelpe. L\u00e6reren ynket seg bare, som om det som skjedde var verst for henne.", "Samme l\u00e6rer hadde ansvaret for undervisningen i timen etterp\u00e5. Camilla sier hun var s\u00e5 oppr\u00f8rt over sviket, over mangelen p\u00e5 omsorg, at hun krabbet under pulten sin. Der ble hun sittende timen ut \u2013 i taus demonstrasjon. For henne f\u00f8ltes l\u00e6rerens passivitet som et like stort overgrep som medelevenes vold. Camilla husker ogs\u00e5 at l\u00e6reren ringte til foreldrene hennes om kvelden og klaget over den utillatelige undervisningsboikotten. Angrepet hun ble utsatt for, like i forveien, nevnte l\u00e6reren ikke.", "Heller ikke denne gangen sa Camilla noe om skolehverdagene sine til mor og far.", "Plagingen fortsatte fram til jul det siste \u00e5ret p\u00e5 ungdomsskolen. Da begynte tonen \u00e5 endre seg. Camilla hadde vokst. Hun kvittet seg med plaggene i st\u00f8rrelse XXL og begynte \u00e5 bruke mer kroppsn\u00e6rt t\u00f8y.", "- Gjengen inviterte meg med p\u00e5 et par klassefester. Jeg lot som om alt var greit og festet sammen med dem. Men klassetreffene i \u00e5rene etterp\u00e5 har jeg aldri opps\u00f8kt. Jeg har ikke noe behov for \u00e5 m\u00f8te mobberne mine. Siden har jeg g\u00e5tt meg p\u00e5 en og annen fra gjengen ute p\u00e5 byen. Over en \u00f8l kan de beklage og innr\u00f8mme: \u00abFy flate, Camilla. Vi var j\u00e6vlige mot deg. Du m\u00e5 ha v\u00e6rt full av selvtillit, ellers hadde du ikke greid deg.\u00bb", "Rett etter ungdomsskolen ble Camilla tatt inn som elev ved Statens balletth\u00f8gskole. Som 15-\u00e5ring flyttet hun til Oslo for \u00e5 bo p\u00e5 hybel - til foreldrenes store bekymring. Siden har mor og far f\u00e5tt vite at mye kunne g\u00e5tt riktig ille om de ikke hadde sluppet henne av g\u00e5rde.", "- Lidenskapen for dans f\u00f8rte meg vekk fra Trondheim. Dermed slapp jeg unna plage\u00e5ndene mine. En skikkelig vinn-vinn-situasjon. Lykken var dobbel. Jeg visste at jeg ikke hadde orket mer av det gamle milj\u00f8et. Lenge hadde jeg et veldig d\u00e5rlig forhold til byen. Dro bare hjem for \u00e5 bes\u00f8ke mor og far.", "Camilla viser vei til Operaens romslige personalkantine. I et par kjappe scenesekvenser har 1500 publikummere sett henne i rollen som streng stemor til Anna Kareninas lille s\u00f8nn. I andre akt skal stemoren igjen entre scenen, f\u00f8r Camilla kan vrenge av seg lagene av svart knitrende taftsilke og skynde seg hjem til sin egen lille datter, Lovi p\u00e5 tre \u00e5r. Pappaen hennes, som bl.a. er f\u00f8rsteamanuensis i moderne dans ved Kunsth\u00f8gskolen i Oslo, er p\u00e5 oppdrag i Israel, sitt hjemland. Imens tar mormor jobben som barnepasser.", "Lille Lovi er grunnen til at Camilla bestemte seg for \u00e5 fortelle mobbehistorien sin offentlig for f\u00f8rste gang.", "- Opplevelsene p\u00e5 ungdomsskolen vil sikkert prege meg for resten av livet. Men da jeg reiste fra Trondheim, som 15-\u00e5ring, satte jeg strek, fast bestemt p\u00e5 \u00e5 legge dritten bak meg.", "38-\u00e5ringen dytter et par h\u00e5rstr\u00e5 bak \u00f8ret og fortsetter:", "- Flere f\u00e6le mobbehistorier er fortalt i media de siste m\u00e5nedene. Jeg er livredd for at Lovi skal oppleve det samme som meg. Den dagen hun starter p\u00e5 skolen vil jeg f\u00f8lge ekstra godt med, og sl\u00e5 alarm straks om jeg fornemmer at hun blir utsatt for hetsing av noe slag. L\u00e6rere har et stort ansvar. N\u00e5r en elev plutselig forandrer seg totalt fra snill og grei til mutt og frekk, er det et signal om at noe er veldig feil. Ingen spurte hvordan jeg hadde det.", "Camilla understreker at hun ikke g\u00e5r ut med historien sin for \u00e5 hevne seg p\u00e5 sin gamle skole eller p\u00e5 l\u00e6rerne som sviktet. Noe \u00f8nske om \u00e5 konfrontere mobberne sine har hun heller ikke. Derfor vil hun ikke at navnet p\u00e5 skolen eller noen av dem som jobbet der skal nevnes. Hun h\u00e5per bare at hennes historie kan v\u00e6re en vek-ker for alle som har med barn og ungdom \u00e5 gj\u00f8re. Hun har ogs\u00e5 m\u00f8tt andre ballettdansere med lignende mobbehistorier. \u00c5 velge annerledes enn flertallet av klassekameratene ser ut til \u00e5 ha sin pris.", "I tillegg \u00f8nsker hun \u00e5 tr\u00f8ste barn og ungdommer som opplever mobbing p\u00e5 skolen i dag:", "- T\u00f8r \u00e5 v\u00e6re annerledes. Husk at livet bare s\u00e5 vidt er begynt. Verden er enormt sv\u00e6r, mye st\u00f8rre enn skolen og klasserommet. Etter skolen f\u00e5r du tusen muligheter \u00e5 velge mellom. Mange d\u00f8rer vil \u00e5pne seg, og du vil m\u00f8te fantastiske mennesker p\u00e5 din vei. Men du m\u00e5 ta tak selv. Ellers skjer det lite.", "Camilla var over 20 og tilbake i Oslo som aspirant i operaballetten etter et par l\u00e6rerike utenlandsopphold da hun omsider fortalte foreldrene om sitt eget helvete.", "- Det var en lykkelig dag. Jeg hadde flyttet inn i en ny fin leilighet sammen med kj\u00e6resten min. Mor og far sa noe om at de var glade for at det hadde g\u00e5tt s\u00e5 bra med meg. De hintet samtidig til de vanskelige ungdomsskole\u00e5rene, da de mente at jeg ikke jobbet med skolen som jeg burde. Da kom historien av seg selv.", "- Et sjokk, sier mor, som fikk et akutt og langvarig anfall av skyldf\u00f8lelse da omfanget av datterens problemer gikk opp for henne. Som fysioterapeut med blikk for kroppens eget spr\u00e5k synes hun at hun burde ha sett og forst\u00e5tt.", "- Lenge f\u00f8lte jeg meg helt elendig, innr\u00f8mmer moren, som i dag jobber i elevhelsetjenesten ved Tora Storms videreg\u00e5ende skole. I dette arbeidet er datterens erfaringer viktig bakgrunnskunnskap.", "En av Camillas gamle venninner fra ungdomsskolen bekrefter at milj\u00f8et i klassen var sv\u00e6rt vanskelig.", "- Det opplevdes som om ingen av l\u00e6rerne tok grep for \u00e5 skape trygghet og trivsel. Gutte-", "gjengen fikk altfor stor makt. Camilla var ikke den eneste de plaget. Vi var flere som fikk stri kritikk for feil og mangler vi ikke ante at vi hadde, sier venninnen. I dag har hun en utdanning som gj\u00f8r at hun kan se tilbake p\u00e5 egne ungdomsskole\u00e5r med en viss faglighet.", "- Hver for seg var guttene i den dominerende gjengen sikkert ikke verre enn andre. Men ingen s\u00e5 ut til \u00e5 pr\u00f8ve \u00e5 styre dem. Vikarl\u00e6rere som var innom klassen reagerte ogs\u00e5 p\u00e5 milj\u00f8et. Heldigvis fikk vi ny klasseforstander i niende og siste klasse. Det betydde mye, sier hun.", "- Trist \u00e5 h\u00f8re dette, sier den pensjonerte rektoren som hadde ansvaret for forholdene ved ungdomsskolen der Camilla Spids\u00f8e Cohen var elev fra 1990 - 1993. Han visste ikke at hun ble mobbet, og mener bestemt at han ville ha tatt tak i problemene om noen hadde fortalt ham om dem. Han oppfordrer alle elever som opplever mobbing til \u00e5 varsle oppover i systemet n\u00e5r de n\u00e6rmeste l\u00e6rerne svikter og ikke tar tak i problemene. Selv hevder han \u00e5 ha v\u00e6rt sv\u00e6rt opptatt av \u00e5 forebygge mobbing i sin tid som rektor.", "Dagens rektor ved samme skole vet ingenting om forholdene for 25 \u00e5r siden, og p\u00e5peker at dagens leder- og l\u00e6rerkollegium jobber m\u00e5lrettet for \u00e5 skape respekt, trygghet og trivsel og slik forebygge mobbing.", "- Trondheim kommune tar mobbeproblemene p\u00e5 st\u00f8rste alvor. \u00c5 oppdage ensomhet, utestenging og mobbing tidlig er helt avgj\u00f8rende. Dette er kanskje den viktigste og vanskeligste delen av jobben p\u00e5 en skole. Mye skjer med elevene i 8., 9. og 10. klasse. Perioden er utfordrende for mange ungdommer og for familiene deres. \u00c5 finne riktige tiltak til hver enkelt er krevende, sier rektor, som synes det er trist og beklagelig at tidligere elever sitter igjen med vonde minner fra \u00e5rene sine ved skolen.", "Dresskledde herrer fyller opp langs kantinebordene. Det er pause i ballettforestillingen, og orkestermusikerne benytter sjansen til \u00e5 strekke p\u00e5 st\u00f8le muskler.", "Camilla nikker og hilser og fortsetter sin fortelling. Sier at hun veldig gjerne skulle ha sluppet plagingen p\u00e5 ungdomsskolen. Samtidig vet hun at nettopp disse erfaringene har formet henne til den personen hun er i dag.", "- I tre \u00e5r stengte jeg alt av t\u00e5rer inne. Jeg \u00e5pnet meg ikke for noen. Bare i dansen var jeg meg selv.", "Samtidig med at Camilla flyttet til Oslo, forsvant gr\u00e5tesperrene. Selv den minste lille sinnsbevegelse kan n\u00e5 f\u00f8re til at t\u00e5rene flommer. Hun prater og gestikulerer som en latiner. \u00c5 se p\u00e5 at kolleger behandles urettferdig, greier hun ikke. Kvoten av d\u00e5rlig behandling er oppbrukt.", "38-\u00e5ringen tror ellers at mobbingen kan ha gjort henne til en mer uttrykksfull danser. Fordi hun har gjennomlevd et bredt register av f\u00f8lelser, evner hun kanskje \u00e5 formidle sorg, smerte og hoppende glede bedre enn enkelte andre?", "Karrieren som ballettdanser ved operaen og i Carte Blanche Dansekompani i Bergen sier da ogs\u00e5 det meste om dansetalentet som gjemte seg inni sv\u00e6re gensere og joggebukser gjennom de vanskelige ungdomsskole\u00e5rene.", "P\u00e5 tampen av niende klasse fikk den tause eleven heldigvis en \u00f8rliten oppreisning. Hun som aldri snakket p\u00e5 skolen, kom opp i engelsk muntlig, og fikk toppkarakter.", "\u00abVi har hatt et skjult spr\u00e5ktalent i klassen\u00bb, avsl\u00f8rte engelskl\u00e6reren i siste time.", "For l\u00e6rerne var det visst flere sider av livet og talentene til Camilla som var usynlig.", "Her kan du lese mer om Camilla Spids\u00f8e", "Her kan du lese flere saker fra Ukeadressa"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "958e2e80af153af3994e3869ad866123942131b5d789189a0dfec135ae924782"}, {"field": "createtime", "value": "2016-03-18T19:45:31.000Z"}, {"field": "description", "value": "I dag er hun solodanser ved Nasjonalballetten. Men veien dit har v\u00e6rt t\u00f8ff. Brutal tafsing, herming og h\u00e5nlatter p\u00e5 ungdomsskolen kunne ha knust henne helt."}, {"field": "dominantimage", "value": "http://www.adressa.no/pluss/magasin/article12293905.ece/cp6m91/ALTERNATES/w980-default/Camilla10%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de4cc6429d6c7b9d8016c49db9425973cbacf2b7.jpg?5964bdf8"}, {"field": "dominantthumbnaildimensions", "value": "300x169"}, {"field": "heading", "value": ["Dansen ble redningen -adressa.no", "Bef\u00f8lt av guttegjeng", "Foreldrene visste ingenting", "Handlingslammet l\u00e6rer", "Ingen hevnbehov", "Venninnens vonde minner", "T\u00e5rene renner fritt"]}, {"field": "id", "value": "de4cc6429d6c7b9d8016c49db9425973cbacf2b7"}, {"field": "keyword", "value": ["Ukeadressa", "Camilla Spids\u00f8e Cohen", "Mobbing"]}, {"field": "keywords", "value": "Ukeadressa,Camilla Spids\u00f8e Cohen,Mobbing"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["ungdomsskolen", "vanskelige ungdomsskole\u00e5rene", "dag", "dans", "forebygge mobbing", "mor", "opplever mobbing", "klasse", "skole", "elev", "l\u00e6rer", "mobbet", "vonde minner"]}, {"field": "kw-entity", "value": ["tora storms", "camilla spids\u00f8e og magnus myhr", "orkanger og kl\u00e6bu", "lovi", "operaen", "centro internacional de danza", "spits\u00f8e", "grima", "centro internacional", "carte blanche dansekompani", "carte blanche", "marit moum aune og china espejords", "norges", "ukeadressa", "spelet", "kunsth\u00f8gskolen", "gengangere", "spids\u00f8e", "norsk", "china espejords", "anna karenina", "naharin", "ghosts", "turids ballettskole", "komische oper", "alving", "nasjonalballetten", "fagerholt og myhr", "bergen og oslo", "statens"]}, {"field": "kw-location", "value": ["kl\u00e6bu", "oslo", "stiklestad", "israel", "camilla", "oslofjorden", "trondheim", "madrid", "berlin", "new york", "bergen"]}, {"field": "kw-pageclass", "value": "article"}, {"field": "kw-person", "value": ["camilla spids\u00f8e cohen", "marit moum aune", "tom wilhelmsens", "elizabeth spids\u00f8e", "magnus myhr", "arne fagerholt", "camilla spids\u00f8e", "turid arntzen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12293905.ece/cp6m91/ALTERNATES/w980-default/Camilla10%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dansen ble redningen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/18/Dansen-ble-redningen-12296670.ece"}, {"field": "pageclass", "value": ["article"]}, {"field": "publishtime", "value": "2016-03-18T19:32:11.000Z"}, {"field": "recs-articleid", "value": "12296670"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-18T19:32:11.000Z"}, {"field": "recs-rawtitle", "value": "Dansen ble redningen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I dag er hun solodanser ved Nasjonalballetten. Men veien dit har v\u00e6rt t\u00f8ff. Brutal tafsing, herming og h\u00e5nlatter p\u00e5 ungdomsskolen kunne ha knust henne helt."}, {"field": "thumbnail", "value": "http://content-thumbnail.cxpublic.com/content/thumbnail200x150/de4cc6429d6c7b9d8016c49db9425973cbacf2b7.jpg?5964bdf8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-11T12:00:56.000Z"}, {"field": "title", "value": "Camilla trenger ikke hevnen"}, {"field": "url", "value": "http://www.adressa.no/pluss/magasin/2016/03/18/Dansen-ble-redningen-12296670.ece"}, {"field": "urlhash", "value": "de4cc6429d6c7b9d8016c49db9425973cbacf2b7"}], "score": 0.3463391, "siteId": "9222270286501375973", "id": "de4cc6429d6c7b9d8016c49db9425973cbacf2b7"}

