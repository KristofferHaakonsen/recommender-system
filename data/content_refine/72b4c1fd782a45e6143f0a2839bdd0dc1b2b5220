{"fields": [{"field": "modifiedtime", "type": "time", "value": "2012-04-23T13:08:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Med den solide markeringen mener medlemmene av Trondhjems Arkitektforening (TAF) tydelig at de har god grunn til \u00e5 feire, skj\u00f8nt de nok er de f\u00f8rste til \u00e5 innr\u00f8mme at ogs\u00e5 arkitektene i Trondheim har gjort seg skyldig i mye d\u00e5rlig arkitektur, at planleggingen ikke alltid har v\u00e6rt det beste, og at sammenhenger i bymilj\u00f8et av og til har v\u00e6rt neglisjert.", "I en samtale med arkitektene selv tar det normalt ikke lang tid f\u00f8r problemene melder seg; kritiske innvendinger til l\u00f8sninger som er valgt. Dette skjer ogs\u00e5 i et m\u00f8te med dagens leder av arkitektforeningen, Per Arne Tefre, og den forrige lederen, Tore Wiger, som if\u00f8lge medbragt presseskriv fra TAF-styret har dratt lasset i jubileumskomiteen. I dagens byggesituasjon i Trondheim blir det lett en diskusjon om hvor intenst man skal utnytte arealene, hvor h\u00f8yt man skal bygge, og om det til slutt blir plass til mennesket, trivselen og det sosiale liv. Tvilen ser s\u00e5 avgjort ut til \u00e5 v\u00e6re til stede i dette faget, som ligger s\u00e5 vanskelig til mellom eksakt vitenskap og \u00e5ndelig skj\u00f8nn.", "Slik har det vel ogs\u00e5 i alle \u00e5r h\u00f8rt med til arkitektens profesjon \u00e5 veie n\u00f8kternt for og imot, b\u00e5de i selve prosessen og n\u00e5r huset st\u00e5r der for endelig bed\u00f8mming. Og slik har arkitektene kanskje ogs\u00e5 en egen evne til \u00e5 glede seg over de virkelig vellykkede bygningene og st\u00f8rre helhetlige \u00abprosjekt\u00bb. For tre \u00e5r siden ga Trondhjems Arkitektforening ut sin lille, men likevel innholdsrike skrytebok, Arkitekturguiden for Trondheim, som siden har gledet og opplyst byens befolkning og internt virket som kj\u00e6rkomne stimuli, med et klart inntrykk av at \u00abvi kan n\u00e5r vi vil\u00bb.", "Splittelse i starten", "- Vi er ca. 280 medlemmer i dag, forteller Tefre, og Wiger legger til at medlemstallet har v\u00e6rt stabilt i flere \u00e5r. Ja kanskje har det g\u00e5tt noe ned i siste del av 100-\u00e5rsperioden etter at det p\u00e5 80-tallet ble opprettet en arbeidsgiverforening i tillegg. I alle fall er veksten betydelig fra den spede starten i 1902, da en gruppe p\u00e5 10 arkitekter stiftet Nordenfjeldske Arkitektforening. P\u00e5 det tidspunkt hadde Trondheim, som eneste by i Norge, en etablert arkitektutdanning. Den foregikk ved Trondhjems Tekniske L\u00e6reanstalt, der undervisningen fra 1890 var utvidet til et fire\u00e5rs h\u00f8yskolestudium etter tysk m\u00f8nster. I \u00e5rene f\u00f8r og etter \u00e5rhundreskiftet ble det fra TTL utdannet flere arkitekter som kom til \u00e5 sette preg p\u00e5 Trondheim, s\u00e6rlig i den aktive byggeperioden frem til 1915. Det renommerte arkitektstudiet i byen var utvilsomt en vektig grunn til at Norges Tekniske H\u00f8yskole ble lagt til Trondheim, og fra \u00e5pningen av NTH i 1910 var det p\u00e5 Gl\u00f8shaugen utdanningen av arkitekter foregikk. Dette var ogs\u00e5 \u00e5ret da den unge arkitektforeningen ble sprengt. Seks medlemmer av Nordenfjeldske Arkitektforening meldte seg ut og dannet sitt eget forum, Trondhjems Arkitektforening. I 10 \u00e5r eksisterte de to foreningene side om side, f\u00f8r de i 1920 smeltet sammen i \u00e9n, med den yngste foreningens navn, men med den eldstes stiftelses\u00e5r som det gjeldende.", "I samtalen med Wiger og Tefre f\u00e5r historien stort sett ligge; det er nok av ting i samtiden \u00e5 snakke om, mener de. De n\u00f8yer seg med, som et siste historisk tilbakeblikk, \u00e5 konstatere at det er slutt p\u00e5 arkitektens opph\u00f8yde posisjon. - N\u00e5 er vi fagarbeidere p\u00e5 linje med mange andre, en leverand\u00f8r p\u00e5 lik linje med flere i en totalentreprise. Den gamle arkitektmodellen ville ikke g\u00e5tt i dag, s\u00e5 komplisert som en byggeprosess er blitt. En arkitekt kan umulig lenger ha oversikt, og det er her firmaer spesialisert p\u00e5 prosjektledelse har kommet inn. Kanskje har ikke arkitektene v\u00e6rt flinke nok til \u00e5 g\u00e5 inn i den rollen, og det er uvisst om de ville passet bedre enn sivilingeni\u00f8rene og \u00f8konomene, mener Wiger og Tefre. De tror heller ikke dagens virkelighet ville hatt rom for en byplanlegger, \u00e0 la den suveren Cicignon eller som den klart overskuende Sverre Pedersen. Men det blir ogs\u00e5 feil med den andre ytterlighet, at alt blir s\u00e5 avhengig av hverandre at planleggingen blir for komplisert til \u00e5 gj\u00f8re noe som helst med.", "Opptatt av debatt", "For tiden er TAF opptatt av \u00e5 danne et byformsenter, der prosjekter og planer kan presenteres p\u00e5 et tidlig tidspunkt - og bli gjenstand for debatt. - Til n\u00e5 har debatten ofte kommet altfor sent, sier Per Arne Tefre, som p\u00e5 den annen side, i likhet med Tore Wiger, heller ikke liker at debattene trekker altfor langt ut. Begge er opptatt av det kommer endelige vedtak i viktige saker for byen som godsterminal og nordre avlastningsvei. Det er s\u00e5 mye greiere for en arkitekt \u00e5 ha klare rammer for byutviklingen, enten hun/han driver med enkeltprosjekter eller med planlegging av st\u00f8rre omr\u00e5der, sl\u00e5r de fast.", "- I dag har arkitekten alltid et \u00f8konomisk utgangspunkt, sier Wiger. - Man tegner heller om hvis et bygg eller en bolig ikke selger, i stedet for \u00e5 st\u00e5 steilt p\u00e5 ideelle krav. Men likevel er arkitektens ideer naturligvis viktige. Resultatet vil ikke bli optimalt hvis man f\u00f8lger utbygger i alt og ett, sier han.", "For tiden ser et flertall av byggherrer ut til \u00e5 ville ha mest mulig ut av en tomt; ved \u00e5 bygge b\u00e5de tett og h\u00f8yt. Wiger og Tefre mener det ogs\u00e5 er en r\u00e5dende positiv holdning blant arkitektene til fortetning, men alt til en viss grense. Bevaringstanken st\u00e5r ogs\u00e5 sterkt, men dette er i likhet med fortetningsstrategien et sentralt diskusjonstema arkitektene imellom. - \u00d8nsket om \u00e5 bevare eldre bebyggelse har utvilsomt gitt en del bisarre utslag, som i Olavskvartalet og i Prinsens gate, langs Forenede/Gjensidige-bygget, mener Tefre og skj\u00f8nner p\u00e5 mange m\u00e5ter de arkitektene som helst vil se hele kvartaler under ett og som reagerer p\u00e5 at enkelthus av den gamle bebyggelsen blir liggende innimellom nye, st\u00f8rre og h\u00f8yere bygninger. Denne debatten hadde arkitektene i Trondheim nok ogs\u00e5 g\u00e5ende tidlig i forrige \u00e5rhundre, da de f\u00f8rste h\u00f8ye murg\u00e5rdene var begynt \u00e5 reise seg rundt om i byen, med store sprang i byggeh\u00f8yden som f\u00f8lge.", "Nytt utstyr", "En god del er som f\u00f8r i arkitektmilj\u00f8et, men Tore Wiger peker p\u00e5 \u00e9n ting som har endret seg radikalt de siste \u00e5rene. - Arbeidsredskapene er nesten totalt skiftet ut, sier han og trekker frem fra vesken kurvelinjaler, tusjpenner, tracingpapir, taperuller og bokstavmaler. - Alt dette har v\u00e6rt brukt frem til n\u00e5, f\u00f8r datamaskinen nesten helt har tatt over. Fortsatt h\u00e5per jeg imidlertid at vi holder fast ved to av de enkle hjelpemidlene, som blyanten og m\u00e5lestaven, sier Wiger. En slik lett konservativ holdning kan kanskje ses som et paradoks for en som studerte til arkitekt i en radikal studenttid i Trondheim omkring 1970. - Jo, det var utvilsomt et radikalt milj\u00f8. Men mye av dette hadde sitt utspring fra konflikter om bymilj\u00f8, der studentene representerte den bevaringstanken som etter hvert ble den gjeldende, sier Wiger til slutt - eller forel\u00f8pig. For 100-\u00e5rsjubileet fortsetter, og arkitektene har planer om \u00e5 h\u00f8re mer fra seg."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "e3f216de13ffa35dee40a4c234f637d4dea23dc2cbf7ea56eebf9fb8a7169ee9"}, {"field": "createtime", "value": "2016-08-16T11:08:38.000Z"}, {"field": "description", "value": "I 100 \u00e5r har de satt preg p\u00e5 byen, p\u00e5 godt og ondt. I dag innledes Trondheims-arkitektenes jubileumsuke, og markeringen av det runde \u00e5ret vil fortsette til inn i desember. Det meste vil v\u00e6re godt synlig i bybildet."}, {"field": "dominantimage", "value": "http://www.adressa.no/incoming/article1043440.ece5/ALTERNATES/w980-default/ver2%20Arkitekter"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72b4c1fd782a45e6143f0a2839bdd0dc1b2b5220.jpg?595862d7"}, {"field": "dominantthumbnaildimensions", "value": "300x169"}, {"field": "heading", "value": "Arkitekten ned fra tronen -adressa.no"}, {"field": "id", "value": "72b4c1fd782a45e6143f0a2839bdd0dc1b2b5220"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-company", "value": "gjensidige"}, {"field": "kw-concept", "value": "arkitekt"}, {"field": "kw-entity", "value": ["wiger og tefre", "olavskvartalet", "forenede", "prinsens", "gl\u00f8shaugen", "trondhjems arkitektforening", "trondhjems tekniske l\u00e6reanstalt", "cicignon", "arkitekturguiden for trondheim", "nordenfjeldske arkitektforening", "norges tekniske h\u00f8yskole", "per arne tefre"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["tore wiger", "sverre pedersen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1043440.ece5/ALTERNATES/w980-default/ver2%20Arkitekter"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arkitekten ned fra tronen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article90461.ece"}, {"field": "pageclass", "value": ["article"]}, {"field": "publishtime", "value": "2002-09-24T13:19:52.000Z"}, {"field": "recs-articleid", "value": "2613670"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-09-24T13:19:52.000Z"}, {"field": "recs-rawtitle", "value": "Arkitekten ned fra tronen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "I 100 \u00e5r har de satt preg p\u00e5 byen, p\u00e5 godt og ondt. I dag innledes Trondheims-arkitektenes jubileumsuke, og markeringen av det runde \u00e5ret vil fortsette til inn i desember. Det meste vil v\u00e6re godt synlig i bybildet."}, {"field": "thumbnail", "value": "http://content-thumbnail.cxpublic.com/content/thumbnail200x150/72b4c1fd782a45e6143f0a2839bdd0dc1b2b5220.jpg?595862d7"}, {"field": "thumbnailfullheightdimensions", "value": "200x1392"}, {"field": "timestamp", "value": "2017-07-02T03:04:55.000Z"}, {"field": "title", "value": "Arkitekten ned fra tronen"}, {"field": "url", "value": "http://www.adressa.no/nyheter/trondheim/article90461.ece"}, {"field": "urlhash", "value": "72b4c1fd782a45e6143f0a2839bdd0dc1b2b5220"}], "score": 0.6419532, "siteId": "9222270286501375973", "id": "72b4c1fd782a45e6143f0a2839bdd0dc1b2b5220"}

