{"fields": [{"field": "modifiedtime", "type": "time", "value": "2016-08-13T08:17:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Inder\u00f8y", "rockhistorie", "Fra tid til annen", "Erik Haugane"]}, {"field": "body", "value": ["Saken oppdateres.", "Evening stood by watchin'", "At the side of summer's promise", "synger han p\u00e5 tampen av konserten, og det er ikke lenger tvil. Det er \u00abEvening Over Rooftops\u00bb og det er v\u00e5r gamle hippiehelt Edgar Broughton.", "Men hvordan kan det ha seg at 68-\u00e5ringen bosatt i \u00d8st-London bruker en augusthelg i 2016 til konserter p\u00e5 en liten kaf\u00e9 i Steinkjer og en privat hagefest p\u00e5 Inder\u00f8y?", "Jeg tror jeg m\u00e5 ta noen omveier til svaret.", "Jeg har ofte tenkt p\u00e5 hvorfor \u00e9n artist fra en periode, la oss si The Doors, holder seg popul\u00e6r i generasjon etter generasjon. The Doors er rockens Jens Bj\u00f8rneboe, hvert \u00e5r kommer nye 15-16-17 \u00e5ringer med behov for \u00e5 rope ut i verden at de ikke er som alle andre, og som er sterkt mottagelige for oppr\u00f8ret og lengselen i The Doors musikk og Bj\u00f8rneboes prosa.", "The Doors er tydeligvis tidl\u00f8se, mens for eksempel Edgar Broughton Band bare var tids-typiske. Edgar Broughton Band eksisterer som en liten, men for noen veldig viktig hylle i hukommelsens gedigne roteloft.", "P\u00e5 oppr\u00f8rssiden av rocken p\u00e5 slutten av 60-tallet, begynnelsen av 70-tallet var det mye \u00e5 velge i, mange h\u00e5rete rollemodeller. En av de sterkeste var Edgar Broughton Band, som var spesielt popul\u00e6re i Norge, fordi de turnerte mye her.", "Noen av oss trodde f\u00f8rst at de var norske (Edgar Br\u00e5ten, skj\u00f8nner?), men s\u00e5 dukket de opp inn person \u2013 som for Trondheims del innebar noe ordentlig hippielurveleven i b\u00e5de Studentersamfundet og Frimurerlogen. De jagde ut demoner, oppfordret til uansvarlighet og oppr\u00f8r, sprengte desibelm\u00e5lere i mils omkrets \u2013 og hva var det egentlig Edgar holdt p\u00e5 med for noe obsk\u00f8nt inne i frakken sin?", "Milj\u00f8et rundt motkulturavisa International Times i London p\u00e5 tampen av 60-tallet talte band som Social Deviants, etter hvert Pink Fairies, Hawkwind og Edgar Broughton Band. Dette var hippier infisert av rockerastsl\u00f8shet, f\u00e5 sperrer p\u00e5 dopbruk, litter\u00e6re ambisjoner (ikke minst innen science fiction) og rare allianser med Hells Angels. Mange av dem var ogs\u00e5 overbeviste maoister, drev politisk geriljavirksomhet og arrangerte gratisfestivaler.", "Men ikke mange av dem var s\u00e5 aktive turn\u00e9-artister som Edgar Broughton Band. Konsertm\u00f8tene var skjellsettende for unge sinn. Glans-nummeret \u00abOut Demons Out\u00bb var et bluesinfisert vekkelsesm\u00f8te med mange lag sarkasme inne i marihuanat\u00e5ka.", "Da jeg gikk p\u00e5 ungdomsskolen p\u00e5 tidlig 70-tall var Edgard Broughton Band like obligatorisk i platebunken til de unge seri\u00f8se som Pink Floyd, Jethro Tull, Deep Purple og Led Zeppelin. De hadde livemonstrene \u00abOut Demons Out\u00bb og \u00abApache Drop Out\u00bb, en krysning mellom l\u00e5ter av Shadows og Captain Beefheart \u2013 og de hadde musikalske og tekstmessig lekne \u00f8yeblikk i slekt med Frank Zappa, de hadde kassegitar-\u00f8yeblikk som \u00abEvening Over Rooftops\u00bb og \u00abThinking Of You\u00bb, de hadde gl\u00f8dende politiske sanger som \u00abAmerican Boy Soldier\u00bb. De var bra p\u00e5 plate, men enda bedre (men av og til mye, mye d\u00e5rligere) p\u00e5 konsert. De var uforutsigelige og de var skumle.", "De var p\u00e5 et av verdens kuleste plateselskap, Harvest, og de spilte inn albumene sine i et av verdens kuleste platestudioer, Abbey Road \u2013 men s\u00e5 skar det seg p\u00e5 et tidspunkt for Edgar Broughton, hans trommisbror Steve, Arthur Grant og Victor Unit (som sluttet i 68 men gjorde bandet til kvartett igjen i 1971), og de andre assosierte medlemmene i bandet.", "De mistet momentum , og i de senere ti\u00e5rene har Edgar Broughton stort sett spilt solo. Et album tilgjengelig p\u00e5 Spotify viser at han fortsatt har kraft som l\u00e5tskriver, og det viste han ogs\u00e5 p\u00e5 konserten foran rundt 150 p\u00e5 Venil Katharina Thiis og Erik Hauganes \u00e5rlige sommerfest p\u00e5 Sima, Inder\u00f8y.", "Der spilte han bare to gamle sanger, nevnte \u00abEvening Over Rooftops\u00bb og like fine \u00abGreen Lights\u00bb, resten var av nyere dato \u2013 gjerne ledsaget av lange anekdotepregede innledninger.", "Edgar Broughton har sitt politiske st\u00e5sted i behold, og synger sanger om Brexit (som han mener er et utslag av h\u00f8yreekstreme holdninger i folkedypet), om et kaldere samfunn, om et Jehovas Vitne han traff p\u00e5 et fly.", "Han fremf\u00f8rte ogs\u00e5 en l\u00e5t om Mick Farren, frontmann for Social Deviants, og en av New Musical Express skarpeste penner i musikk-avisas st\u00f8rste periode p\u00e5 70-tallet.", "Edgar omtalte Farren som en ganske d\u00e5rlig sanger og musiker, som aldri ville spille etter Broughton p\u00e5 konserter og festivaler \u2013 fordi det var umulig \u00e5 g\u00e5 p\u00e5 scenen etter at Broughton hadde gjort \u00abOut Demons Out\u00bb.", "Da cd-boksen \u00abThe Harvest Years\u00bb kom ut i 2011 anmeldte Farren den i musikkmagasinet Mojo (eller var det Uncut?) - og brukte bare tre ord p\u00e5 bandets samlede innspillinger p\u00e5 fire \u00e5r: \u00abInane hippie nonsense\u00bb.", "Broughton fikk i overkant hevn to \u00e5r etter da han skulle spille etter Social Deviants p\u00e5 en konsert i London. En overvektig og surstoffmaskin-avhengig Farren falt om p\u00e5 scenen \u2013 og d\u00f8de f\u00f8r han n\u00e5dde sykehuset. We bang your drum / But there is no sound heter det i sangen om et komplisert vennskap.", "A fair days work for a fair days pay er konseptet Broughton har tilbydd p\u00e5 sin hjemmeside de siste \u00e5rene. Flyturen, pluss det oppdragsgiveren selv tjener p\u00e5 en dags arbeid, er hyren han krever for \u00e5 spille hjemme i stua di.", "- Jeg f\u00e5r oppleve forskjellige kanter av verden og m\u00f8te hyggelige folk , forklarte han i helga, og la til at han fikk dyrke en av sine favoritthobbyer ogs\u00e5. Han spiste sei han selv hadde dratt opp fra Trondheimsfjorden f\u00f8r konserten.", "Edgar Broughton Band var sammen med King Crimson, Family, Cream og Nice blant bandene kveldens vert Erik Haugane h\u00f8rte mest p\u00e5 i studietiden. Han og kompisgjengen fra gamle dager har hatt Edgar Broughton p\u00e5 bes\u00f8k i enda mer intime omgivelser f\u00f8r, n\u00e5 fikk flere oppleve en evig oppr\u00f8rer i ny musikalsk ramme. Og Edgar Broughton fikk oppleve Trondheims-fjorden p\u00e5 sitt flotteste. Avslutningen p\u00e5 hans mest kjente l\u00e5t er ogs\u00e5 avslutningen p\u00e5 kvelden. 45 \u00e5r etter de m\u00f8rke fremtidsutsiktene fra 1971 har vi og verden overlevd p\u00e5 greit vis:", "How far are we from dying", "Is it nearly at an end? ...", "ole.jacob.hoel@adresseavisen.no"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "4390eebd64acc6e4d30e0d781d7f9609559c4eb7af25a2d1eafcf14f6529b9ad"}, {"field": "createtime", "value": "2016-08-13T07:10:39.000Z"}, {"field": "description", "value": "En ganske vanlig fin sommernatt ved Trondheimsfjorden \u2013 men stemmen til trubaduren p\u00e5 terrassen virker da veldig kjent?"}, {"field": "dominantimage", "value": "http://www.adressa.no/pluss/kultur/article13168695.ece/h8pc9k/ALTERNATES/w980-default/Edgar%20Broughton%20p%C3%A5%20Inder%C3%B8y"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/22307dbcc066f6561c1d08f90733ab13bd7011c2.jpg?5996017f"}, {"field": "dominantthumbnaildimensions", "value": "300x169"}, {"field": "heading", "value": "Han jagde demonene ut -adressa.no"}, {"field": "id", "value": "22307dbcc066f6561c1d08f90733ab13bd7011c2"}, {"field": "keyword", "value": ["Inder\u00f8y", "rockhistorie", "Fra tid til annen", "Erik Haugane"]}, {"field": "keywords", "value": "Inder\u00f8y,rockhistorie,Fra tid til annen,Erik Haugane"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["the", "sanger", "konsert", "verden", "verdens kuleste", "band", "fair days", "spilt"]}, {"field": "kw-entity", "value": ["arthur grant og victor unit", "green lights", "venil katharina thiis", "american boy soldier", "pink floyd", "venil katharina thiis og erik hauganes", "edgard broughton band", "captain beefheart", "steve", "pink fairies", "hawkwind og edgar broughton band", "new musical express", "the harvest years", "international times", "brexit", "social deviants", "jethro tull", "shadows og captain beefheart", "spotify", "thinking of you", "led zeppelin", "cream og nice", "uncut", "studentersamfundet og frimurerlogen", "deep purple", "hells angels", "jehovas vitne", "\u00f8st-london", "the doors", "trondheims", "deep purple og led zeppelin", "mick farren", "out demons out", "bj\u00f8rneboes", "apache drop out", "family", "evening over rooftops"]}, {"field": "kw-location", "value": ["trondheimsfjorden", "london", "broughton", "mojo", "edgar", "inder\u00f8y", "steinkjer", "norge", "sima"]}, {"field": "kw-pageclass", "value": "article"}, {"field": "kw-person", "value": ["king crimson", "edgar br\u00e5ten", "erik haugane", "edgar broughton band", "frank zappa", "victor unit", "edgar broughton", "erik hauganes", "arthur grant", "abbey road", "jens bj\u00f8rneboe"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13168695.ece/h8pc9k/ALTERNATES/w980-default/Edgar%20Broughton%20p%C3%A5%20Inder%C3%B8y"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han jagde demonene ut"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/08/13/Han-jagde-demonene-ut-13168699.ece"}, {"field": "pageclass", "value": ["article"]}, {"field": "publishtime", "value": "2016-08-13T08:07:03.000Z"}, {"field": "recs-articleid", "value": "13168699"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-08-13T08:07:03.000Z"}, {"field": "recs-rawtitle", "value": "Han jagde demonene ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "En ganske vanlig fin sommernatt ved Trondheimsfjorden \u2013 men stemmen til trubaduren p\u00e5 terrassen virker da veldig kjent?"}, {"field": "thumbnail", "value": "http://content-thumbnail.cxpublic.com/content/thumbnail200x150/22307dbcc066f6561c1d08f90733ab13bd7011c2.jpg?5996017f"}, {"field": "thumbnailfullheightdimensions", "value": "200x2740"}, {"field": "timestamp", "value": "2017-08-17T20:50:07.000Z"}, {"field": "title", "value": "Hva gj\u00f8r denne hippiehelten p\u00e5 Inder\u00f8y?"}, {"field": "url", "value": "http://www.adressa.no/pluss/kultur/2016/08/13/Han-jagde-demonene-ut-13168699.ece"}, {"field": "urlhash", "value": "22307dbcc066f6561c1d08f90733ab13bd7011c2"}], "score": 0.4403543, "siteId": "9222270286501375973", "id": "22307dbcc066f6561c1d08f90733ab13bd7011c2"}

