{"fields": [{"field": "modifiedtime", "type": "time", "value": "2016-08-13T14:50:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "NRK", "USA"]}, {"field": "author", "value": ["geir svardal", "richard sagen"]}, {"field": "body", "value": ["Vi sitter p\u00e5 brygga i Svolv\u00e6r. Det er to netter og noen timer til hun skal reise tilbake til USA og f\u00f8lge presidentduellen til the bitter end. Batteriene er snart fulladet. Hun har ikke sett Dagsrevyen p\u00e5 ukevis. Bare skumlest amerikanske aviser p\u00e5 telefonen i ny og ne, p\u00e5 vei ut i b\u00e5ten med s\u00f8nnen Lars p\u00e5 seks. En dose kort nyhetsoppdatering innimellom strandhugg med br\u00f8dre, svigerinner, mor, far og tantebarn - i en slags endel\u00f8s sommer av fiske og grilling i salt sj\u00f8spr\u00f8yt og sol og regn. Men n\u00e5 kjenner hun at det snart er nok. Mer enn nok. Kikker hun opp mot Svolv\u00e6rgeita, landemerket i byen, ligner den ene taggen p\u00e5 Donald Trump. Den andre er snarlik Hillary Clinton. I positur.", "Hun kjenner med andre ord at hun har hatt ferie nok.", "Tove Bj\u00f8rgaas trekker sammen ordene og pumper dem ut som i en mitralj\u00f8se, med nasal metallklang og presis treffsikkerhet. Den ene lofotm\u00e5ken feitere enn den andre finner det best \u00e5 lette fra kaikanten utenfor restauranten Bacalao, der morfaren \u2013 gamle Berg p\u00e5 et vis, selv om han langt fra var den eldste \u2013 drev bilutsalg en gang i tiden. Lett skremt flakser de monstr\u00f8se fuglene lavt over havnebassenget og sikter seg inn mot Svin\u00f8ya p\u00e5 den andre siden, der familiedynastiet Berg ble grunnlagt midt i \u00e5rhundret f\u00f8r det forrige. Vi snakker nemlig generasjoner med v\u00e6reiere og makt og inn-flytelse i Lofoten her, og den historien skal vi komme tilbake til om noen korte vingeslag.", "Aktuell: Skal rapportere d\u00f8gnet rundt fra USA helt frem til presidentvalget 8. november, p\u00e5 alle NRKs plattformer, som det heter. TV, radio, nett, blogg og sosiale medier \u2013 you name it, for hun vil v\u00e6re over alt, twenty-four-seven.", "Alder: 44 \u00e5r", "Familie: Samboer med Dan Schneider, som hun har s\u00f8nnen Lars (6) med.", "Bor: Washington", "Karriere: Har jobbet i NRK siden 1996. USA-korrespondent fra 2006-2010, og p\u00e5 nytt fra 2014. Har journalistutdanning fra h\u00f8gskolen i Oslo, og en mastergrad i internasjonal \u00f8konomi fra Johns Hopkins University i Washington DC.", "Lytter til: For tiden g\u00e5r det mest i nyhetsprogrammer og forskjellige podcaster.", "Leser: Amerikanske samtidsforfattere som Jonathan Franzen. Og mange magasiner. Ikke minst The New Yorker.", "For f\u00f8rst:", "- Der borte ser du kaia til hurtigb\u00e5ten. Den som tar oss til Bod\u00f8. Det var der jeg sto. 16 \u00e5r gammel. Jeg hadde aldri v\u00e6rt utenlands f\u00f8r, men n\u00e5 var jeg p\u00e5 vei.", "Til USA, som utvekslingselev.", "Det har alltid v\u00e6rt USA for Tove Bj\u00f8rgaas.", "Svolv\u00e6r, i all sin ekstreme skj\u00f8nnhet, ble tidlig for trangt og for klamt.", "\u00abTove. Tove. Aldri sove\u00bb.", "- Det var jeg som fant p\u00e5 den regla, gitt. For det var slik hun var, sier korrespondentveteranen Annette Groth, som fikk Tove Bj\u00f8rgaas som makker p\u00e5 Washington-kontoret til NRK i 2006. Groth, med flere ti\u00e5rs erfaring fra London og krigssonene i Nord-Irland, var heller ikke kjent som en syvsover. Men aldri hadde hun l\u00e6rt s\u00e5 mye som det hun gjorde av den tjue \u00e5r yngre kollegaen som simpelthen nektet \u00e5 sove, men som jobbet dag og natt.", "- Hun kunne USA fra innsiden, det var det mest \u00e5penbare, sier Annette Groth.", "Etter at hurtigb\u00e5ten hadde lagt til kai i Bod\u00f8 den augustdagen i 1988, hadde Tove Bj\u00f8rgaas etter mange mellomlandinger endt opp i Ohio i Midtvesten, der en vertsfamilie ventet p\u00e5 henne i en by p\u00e5 st\u00f8rrelse med Svolv\u00e6r.", "- Men bortsett fra det, var det lite som lignet p\u00e5 noe av det jeg kom fra, sier Tove.", "Som ogs\u00e5 var noe av hensikten.", "- Jeg visste hele tiden at jeg ikke skulle bli boende her i Svolv\u00e6r resten av livet. Utferds-trangen var for stor. Alle kjente alle, du ble hele tiden koblet til familienavnet og hvem du var og hvor du kom fra. Jeg bestemte meg tidlig for at jeg skulle bo p\u00e5 en st\u00f8rre plass enn dette.", "Tippoldefaren, p\u00e5 morssiden, drev fiskemottak i gamle Svolv\u00e6r og han og ettekommerne regjerte som klassiske nordnorske v\u00e6reiere. Langt mildere, skal sies \u2013 i hvert fall if\u00f8lge familiekr\u00f8niken \u2013 enn de mer tsarinspirerte despotene i Stamsund og deromkring. Bestefaren til Tove Bj\u00f8rgaas, for eksempel, bidro til \u00e5 skaffe elektrisitet til byen og tapte angivelig ganske mye p\u00e5 det.", "Kari S\u00f8rb\u00f8, NRK-veteran", "Jeg skj\u00f8nte tidlig at nysgjerrigheten, selve drivkraften for en journalist, ville bringe henne langt da hun var innom \u00abHer og n\u00e5\u00bb rett etter at hun var ferdigutdannet. Formidlingsevnen var allerede da god, og hun kom lett i kontakt med folk. Hun gj\u00f8r en solid jobb i et USA som blir stadig mer spennende, og jeg f\u00f8lger henne p\u00e5 alle plattformer i NRK. Og de er ikke f\u00e5.", "Berg & co. Berg & S\u00f8nner. Og i sum?", "- Svolv\u00e6r var et sted jeg hele tiden var p\u00e5 vei vekk fra.", "Mange \u00e5r f\u00f8r hun steg om bord p\u00e5 hurtigb\u00e5ten, hadde Tove Bj\u00f8rgaas begynt \u00e5 skrelle bort sin egen dialekt og snakke et slags kvasi-\u00f8stlandsk.", "- Mamma hadde g\u00e5tt p\u00e5 skole i Oslo p\u00e5 1960-tallet og var blitt nektet hybel fordi hun snakket \u00abnordlending\u00bb. Det preget henne p\u00e5 alle vis, og vi fikk klar beskjed hjemme om at det ville l\u00f8nne seg \u00e5 snakke pent. Det begynte vel der. Jeg har knotet hele veien og aldri snakket Svolv\u00e6r-dialekt. P\u00e5 skolen brukte l\u00e6reren \u00e5 si at ho Tove, ho har ikkje no\u2019 dialekt. Og da jeg kom hjem fra Ohio, 17 \u00e5r gammel, og knapt forsto norsk lenger, visste jeg at dette bare var en mellomlanding og at det bare var \u00e5 sette en strek over dialekten. S\u00e5 der har du min forvirrede talem\u00e5te, forklarer Tove Bj\u00f8rgaas.", "Mens vi sitter utenfor Bacalao i Svolv\u00e6r denne sommerkvelden, er Tove Bj\u00f8rgaas alts\u00e5 mer enn klar til \u00e5 returnere til Washington om mindre enn tre dager. Lars skal bli igjen hos Toves foreldre og spe p\u00e5 engelsken med norske gloser, f\u00f8r samboer og pappa Dan (\u00abhan er en j\u00f8disk ateist, professor i internasjonal jus og som snytt ut av en Seinfeld-episode, du vil ikke tro det\u00bb) kommer opp til Lofoten for \u00e5 hente pjokken hjem til Washington.", "Annette Groth, tidligere NRK-kollega", "- Hun har en helt ekstrem arbeidskapasitet og kan jobbe d\u00f8gnet rundt \u2013 og gj\u00f8r det. Tove kan virkelig USA fra innsiden etter \u00e5 ha bodd der i s\u00e5 mange \u00e5r. Jeg l\u00e6rte mye av henne i \u00e5rene vi jobbet sammen fra Washington. Hun har en r\u00e5 humor og er herlig selvironisk, noe som i spann blir til en veldig god egenskap.", "Tove Bj\u00f8rgaas skal f\u00f8rst innom republikanernes landsm\u00f8te i Ohio, og h\u00e5per ogs\u00e5 \u00e5 f\u00e5 tid til \u00e5 bes\u00f8ke vertsfamilien sin fra slutten av 80-tallet. Noen dager senere skal hun komme til \u00e5 tekste oss, og fortelle \u2013 litt lettet, virker det som, selv om hun som NRK-korrespondent skal v\u00e6re s\u00e5 n\u00f8ytral som mulig \u2013 at hun traff deler av familien, og at Christine, datteren i huset, ikke har hoppet p\u00e5 Trumps retorikk likevel. Hun var litt redd for det. Det er nettopp i det gamle rustbeltet, der arbeidsplassene har forsvunnet i hundretusentall, at frustrasjonen er st\u00f8rst og Trump h\u00f8ster mest stemmer. \u00abMen hun er meget skeptisk til Trumps manglende respekt for krigsveteraner\u00bb, skriver Tove Bj\u00f8rgaas, for Christine har visstnok selv v\u00e6rt en del av den amerikanske h\u00e6ren.", "- N\u00e5r denne valgkampen er over, vet jeg at jeg har f\u00e5tt v\u00e6re med p\u00e5 to historiske kampanjer. Det var stort \u00e5 f\u00f8lge Barack Obamas vei mot Det hvite hus, men som tungvektkamp blir opp-gj\u00f8ret mellom Trump og Hillary Clinton sannsynligvis noe helt spesielt.", "Tove Bj\u00f8rgaas var tett p\u00e5 Obama-toget for \u00e5tte \u00e5r siden, men rakk ikke \u00e5 henge med s\u00e5 lenge i presidentens f\u00f8rste periode. P\u00e5 en 17. mai-tilstelning i den norske ambassaden i Washington, hadde hun gjennom en felles venninne m\u00f8tt Dan Schneider, en intellektuell selvironiker fra Manhattan.", "- Det var antagelig det som tente gnisten. Denne ekstreme sarkastiske New York-", "humoren til Dan.", "Lars \u2013 som har f\u00e5tt etternavnet til Toves mor, Berg, og dermed holder linjen til Svolv\u00e6r ren og klar \u2013 ble f\u00f8dt f\u00f8r \u00e5rem\u00e5lskontrakten i Washington utl\u00f8p. Tove Bj\u00f8rgaas flyttet tilbake til Norge og begynte p\u00e5 utenriksdesken p\u00e5 Marienlyst etter f\u00f8dselspermisjonen. Hun og Dan pendlet mellom Norge og USA, der Dan underviser p\u00e5 et universitet i New York, f\u00f8r Tove s\u00f8kte og ble tilbudt en ny fire\u00e5rskontrakt som USA-korrespondent.", "- \u00c5rem\u00e5let utl\u00f8per om fire \u00e5r, og da drar vi hjem til Norge. Tror jeg i hvert fall. Dan f\u00e5r finne seg noen gjesteforelesninger her. Men jeg har aldri v\u00e6rt et utpreget A4-mennske, s\u00e5 vi f\u00e5r kanskje se hva som skjer.", "Jobben som USA-korrespondent har forandret seg p\u00e5 f\u00e5 \u00e5r, akkurat som livssituasjonen til millioner av amerikanere er blitt dramatisk endret i l\u00f8pet av Tove Bj\u00f8rgaas\u2019 korrespondenttid.", "- For ti \u00e5r siden handlet det mest om \u00e5 lage tradisjonelle innslag til tv- og radiosendingene. N\u00e5 produserer jeg egne live-innslag, jeg opererer p\u00e5 sosiale medier hele tiden, jeg blogger og lager analyser i et helt annet tempo og omfang enn f\u00f8r. Jeg liker alle disse m\u00e5tene \u00e5 n\u00e5 ut p\u00e5, og jeg merker p\u00e5 responsen at folk leser og h\u00f8rer det jeg kommer med.", "Tove Bj\u00f8rgaas ville sikker gledet seg uansett hvem som kl\u00f8v opp i ringen, men med Hillary Clinton i det ene hj\u00f8rnet og Donald Trump i det andre, er det duket for et helt eksepsjonelt slagsm\u00e5l.", "- USA er et land i veldig omstilling. Mange av menneskene i Ohio, der jeg bodde for snart 30 \u00e5r siden, og i de andre industristatene i Midt-vesten, har f\u00e5tt det langt verre p\u00e5 kort tid. Flere har to-tre jobber for i det hele tatt \u00e5 f\u00e5 endene til \u00e5 m\u00f8tes. Reall\u00f8nnen har g\u00e5tt ned de siste \u00e5rene. De unge har f\u00e5tt det vanskeligere enn foreldregenerasjonen, og foreldrene, som bruker sparepengene i et stadig mer kostbart utdanningssystem, er livredde for at barna skal utdanne seg til arbeidsledighet.", "Trygve Bj\u00f8rgaas,", "bror og distriktslege i Svolv\u00e6r", "- Hun har alltid v\u00e6rt selvstendig og m\u00e5lrettet, og har p\u00e5 mange m\u00e5ter klart \u00e5 skape seg den karrieren hun kanskje \u00f8nsket seg f\u00f8r hun flyttet hjemmefra som 16-\u00e5ring. Hun har bestandig hatt stort engasjement og stor selvsikkerhet, og avsl\u00f8rte tidlig gode organisatoriske evner. I tillegg er hun ei utadvendt og omgjengelig dame.", "Folks livskvalitet er kort og godt endret fra da Tove Bj\u00f8rgaas begynte som NRK-korresponent i 2006, selv om mange ogs\u00e5 et blitt langt rikere.", "- Jeg har venner som skynder seg tilbake i jobb tre uker etter at de har f\u00e5tt barn. Jeg har ei venninne som er professor i kunsthistorie i Virginia. Hun fikk en mystisk \u00f8yesykdom og kunne ikke kj\u00f8re bil, men torde ikke bli sykmeldt. I stedet fikk hun venner til \u00e5 kj\u00f8re henne p\u00e5 jobb. Jeg har m\u00f8tt folk p\u00e5 80 \u00e5r som har tatt p\u00e5 seg str\u00f8jobber p\u00e5 det lokale supermarkedet for \u00e5 spe p\u00e5 pensjonen. Det er med dette bakteppet denne valgkampen utkjempes, sier Tove Bj\u00f8rgaas, som er klar til \u00e5 krysse USA p\u00e5 kryss og tvers i noen hektiske uker.", "- La meg se, Jeg har aldri v\u00e6rt i Alaska. Og ikke p\u00e5 Hawaii. Maine, North Dakota, av en eller annen merkelig grunn, og heller ikke i Wyoming. Men ellers har jeg v\u00e6rt i samtlige delstater, ja.", "Ingen gjennomsnittsamerikaner har noe som ligner en tilsvarende samling stater i beltet.", "- Ikke ser de noe poeng i det heller, sier Tove Bj\u00f8rgaas.", "Dan Schneider, samboeren hennes, for eksempel, som er fra tjukkeste Manhattan:", "- Han har mange slektninger p\u00e5 vestkysten, i California, som han bes\u00f8ker sporadisk. Da flyr han fra New York og over en br\u00e5te med s\u00e5kalte \u00abfly-over-states\u00bb som han gir fullstendig blaffen i og som han aldri ville vurdert \u00e5 bes\u00f8ke. Missouri og Kansas og slike plasser.", "Det som for Dan Schneider og andre intellektuelle \u00f8stkystamerikanere er n\u00e6rmest som no-go-areas \u00e5 betrakte, er blant favorittstedene til Tove Bj\u00f8rgaas.", "- Det er i denne delen av USA jeg liker meg aller best p\u00e5 reportasjereiser. Til Oklahoma for \u00e5 lage en sak om abort. Eller til Texas. Texas er mer fascinerende enn alt. De har ingen delstatsskatt, ingen inntektsskatt, de har landets mest liberale v\u00e5penlov og knapt noen reguleringer \u00e5 snakke om i det hele tatt. Du kan nesten bygge hva du vil, hvor du vil og n\u00e5r du vil, og ingen bryr seg tilsynelatende. Men flere av de raskest voksende byomr\u00e5dene i USA ligger i Texas, og selv om det er masse fattigdom og det er mye r\u00e5ere der enn mange andre steder, er det som skjer i Texas kanskje et bevis p\u00e5 at det er noe ved kapitalismen som fungerer, sier Tove Bj\u00f8rgaas.", "Dan har aldri v\u00e6rt i Texas, og kommer garantert aldri til \u00e5 sette sine ben der heller, forsikrer hun.", "Tove Bj\u00f8rgaas ser ikke for seg \u00e5 bli gammel i USA, men enn s\u00e5 lenge liker hun energien i samfunnet.", "- Erna Solberg sa en gang til meg at vi trenger mer konfetti i norsk politikk. Det er noe der.", "I Svolv\u00e6r, i dagene f\u00f8r Tove Bj\u00f8rgaas drar ut igjen, tar hun oss med opp til utsiktspunktet bak huset der besteforeldrene bodde. Her brukte hun \u00e5 klatre som en fjellgeit i barn-dommen, etter f\u00f8rst \u00e5 ha v\u00e6rt innom og f\u00e5tt ei br\u00f8dskive. Turen opp tar ikke mange minuttene i dag heller, og n\u00e5r vi st\u00e5r p\u00e5 knausen, helt uforberedt, og med Svolv\u00e6r brettet ut under oss \u2013 havet rett frem, byen omringet av fjellene \u2013 er bildet vi fanger s\u00e5 ubegripelig vakkert at det gj\u00f8r vondt p\u00e5 et meningsl\u00f8st og behagelig vis.", "- \u00c5 snakke sin egen dialekt, blir ofte forbundet med identitet og avgj\u00f8r hvem du er. Du er som du snakker. Men jeg snakket aldri slik vennene mine i Svolv\u00e6r gjorde. Det bare ble s\u00e5nn, sier Tove Bj\u00f8rgaas og skuer ut over byen sin.", "For hun er hjemme her, selv om hun hele tiden ville bort.", "- Det fins ikke noe som er stort vakrere enn dette, sier hun kj\u00e6rlig og nasalt p\u00e5 sin egen miksmasterdialekt.", "Og selv om du ikke var der den kvelden, kan du sikkert h\u00f8re henne for deg.", "For stemmen til Tove Bj\u00f8rgaas gir deg ikke fri."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "0f7fe29d1a576605f8ac5e4c21484e2616a3dc9b882fcb582a5de37dd11d0c52"}, {"field": "createtime", "value": "2016-08-13T13:58:38.000Z"}, {"field": "description", "value": "Har du f\u00f8rst h\u00f8rt den nasale stemmen til Tove Bj\u00f8rgaas, slipper du aldri helt fri."}, {"field": "dominantimage", "value": "http://www.adressa.no/pluss/magasin/article13164810.ece/7sam7b/ALTERNATES/w980-default/20160711_RichardSagen_ToveBjorgaas-190-Edit.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ef6531bbc4da365e456d8ba5e8ea02eeb501c62.jpg?59895cd3"}, {"field": "dominantthumbnaildimensions", "value": "300x169"}, {"field": "heading", "value": ["Utvandreren -adressa.no", "Ribbet for dialekt", "Trump-kritisk", "T\u00f8ffere hverdag", "Det andre USA", "Hjemme er hjemme"]}, {"field": "id", "value": "7ef6531bbc4da365e456d8ba5e8ea02eeb501c62"}, {"field": "keyword", "value": ["Ukeadressa", "Portrettet", "NRK", "USA"]}, {"field": "keywords", "value": "Ukeadressa,Portrettet,NRK,USA"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["jobb", "snakke", "sosiale medier", "hjem", "dag", "dialekt", "tiden"]}, {"field": "kw-entity", "value": ["svolv\u00e6rgeita", "marienlyst", "lars", "nord-irland", "s\u00f8nner", "midtvesten", "seinfeld", "johns hopkins university", "k. og", "christine", "washington dc", "stamsund", "bacalao", "portrettet", "dagsrevyen", "trump og hillary clinton", "svin\u00f8ya", "midt", "the new yorker"]}, {"field": "kw-location", "value": ["london", "hawaii", "manhattan", "ohio", "texas", "kansas", "norge", "lofoten", "new york", "north dakota", "wyoming", "bod\u00f8", "oslo", "svolv\u00e6r", "berg", "alaska", "california", "virginia", "oklahoma"]}, {"field": "kw-pageclass", "value": "article"}, {"field": "kw-person", "value": ["hillary clinton", "jonathan franzen", "tove bj\u00f8rgaas", "kari s\u00f8rb\u00f8", "barack obamas", "dan schneider", "annette groth", "donald trump", "erna solberg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13164810.ece/7sam7b/ALTERNATES/w980-default/20160711_RichardSagen_ToveBjorgaas-190-Edit.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utvandreren"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/13/Utvandreren-13164816.ece"}, {"field": "pageclass", "value": ["article"]}, {"field": "publishtime", "value": "2016-08-13T14:50:24.000Z"}, {"field": "recs-articleid", "value": "13164816"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-13T14:50:24.000Z"}, {"field": "recs-rawtitle", "value": "Utvandreren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Har du f\u00f8rst h\u00f8rt den nasale stemmen til Tove Bj\u00f8rgaas, slipper du aldri helt fri."}, {"field": "thumbnail", "value": "http://content-thumbnail.cxpublic.com/content/thumbnail200x150/7ef6531bbc4da365e456d8ba5e8ea02eeb501c62.jpg?59895cd3"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-08T06:40:19.000Z"}, {"field": "title", "value": "Tove Bj\u00f8rgaas droppet dialekten sin og dro"}, {"field": "url", "value": "http://www.adressa.no/pluss/magasin/2016/08/13/Utvandreren-13164816.ece"}, {"field": "urlhash", "value": "7ef6531bbc4da365e456d8ba5e8ea02eeb501c62"}], "score": 1.0135612, "siteId": "9222270286501375973", "id": "7ef6531bbc4da365e456d8ba5e8ea02eeb501c62"}

