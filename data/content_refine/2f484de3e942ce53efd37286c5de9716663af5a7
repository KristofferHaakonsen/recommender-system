{"fields": [{"field": "modifiedtime", "type": "time", "value": "2016-02-15T11:33:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Gr\u00fcnderkonkurransen Polar Bear Pitching er ikke noe for frysepinner. Det var derfor ingen stor rift i gr\u00fcnderbedriften FlowMotion Technologies om \u00e5 f\u00e5 dra og pitche i et hull i isen i Oulu i Finland 11. februar.", "LES MER: NTNU-gr\u00fcnderne fester med 50 Cent og Justin Bieber", "Markedsansvarlig Didrik Dimmen (23) var den som til slutte m\u00e5te bite tennene sammen og dra til det iskalde arrangementet. Til vanlig er han student ved NTNUs entrepren\u00f8rskole, men han har sammen med Lars Flesland, Julie Bauge, Eirik Dyrseth og Ole J\u00f8rgen Kleive startet selskapet FlowMotion Technologies. De har laget en elektrisk Gopro-stabilisator som fullstendig eliminerer risting og vibrasjoner. De kaller produktet flowstick.", "Dimmen m\u00e5tte pitche ideen om Gopro-stanga mens han isbadet i boksershortsen foran publikum og en jury. Men han hadde strategien klar.", "- Jeg har aldri isbadet tidligere, men jeg tenkte at jeg m\u00e5tte g\u00e5 \u00aball in\u00bb. \u00c5 g\u00e5 sakte og forsiktig ned i vannet mens man hakker tenner var ikke aktuelt. Jeg tok derfor baklengs salto uti vannet, vrikket ankelen, og holdt det g\u00e5ende i to minutter med pitching, forteller Dimmen forn\u00f8yd.", "Se video av Didrik Dimmens pitch i videoplayeren. P\u00e5 grunn av rettigheter har Adressa.no kun f\u00e5tt lov til \u00e5 embedde hele videoen. FlowMotion Technologies starter 1:39:08 ut i videoen.", "Til tross for advarsler om at man verken burde dukke under med hodet eller hendene, valgte Dimmen \u00e5 hive seg uti det med et plask.", "- Slik er entrepren\u00f8rverdenen. Man m\u00e5 stadig begi seg ut p\u00e5 noe man ikke vet hva er, sier han.", "Han husker at han tenkte at det var kaldt og vondt, men etter saltoen s\u00e5 tok adrenalinet over, og Dimmen innr\u00f8mmer at hun husker sv\u00e6rt lite av de to minuttene han sto i iskaldt vann.", "- Vi bruker mye tid og energi p\u00e5 v\u00e5rt produkt, og jeg ville at det skulle gjenspeiles i pitchen. Jeg ga derfor blaffen i noen regler, og det l\u00f8nte seg, sier han.", "Rett etter isbadingen gikk han og satte seg i et boblebad.", "LES MER: Denne appen kan redde over 100 000 nyf\u00f8dte barn i \u00e5ret", "Gr\u00fcnderbedriften fra Trondheim danket ut 19 andre gr\u00fcnderselskap fra Sverige, Russland, Norge og hjemlandet Finland. De stakk av med seieren og vant 10 000 euro, veiledning tilsvarende 10 000 euro og en plass p\u00e5 en inkubator i Silicon Valley i 2 uker.", "Dimmen var den tredje siste som pitchet, og var derfor fullstendig klar over at det var mange gode produkter og presentasjoner som han hadde \u00e5 forholde seg til.", "- Det var flere som sto lenge i vannet og ville vise utholdenhet. Men pitchen mister poeng og punch n\u00e5r den blir for lang. \u00c5 st\u00e5 lenge i isvann betyr ikke at du kan starte en suksessbedrift, understreker Dimmen.", "FlowMotion Technologies var dagens gr\u00fcnder under Oppdraget. Les mer om selskapet og gr\u00fcnderne som st\u00e5r bak her", "Han hadde \u00f8vd lenge p\u00e5 pitchen, og visste at den var rundt 1 minutt og 40 sekunder lang.", "- Jeg ville starte med et pang og s\u00e5 holde det kort og konsist. Det eneste jeg var redd for var at jeg ville f\u00e5 et kuldesjokk som ville f\u00f8re til at jeg ikke klarte \u00e5 f\u00e5 ut noe ord eller glemme hva jeg skulle si, sier han.", "Siden produktet til NTNU-studentene handler om en stang som skal fjerne risting og skjelving, var det et klart m\u00e5l at Dimmen ikke skulle f\u00e5 skjelven i det kalde vannet selv.", "- Da jeg skulle hoppe uti, m\u00e5tte jeg legge fra meg stanga, men fikk heldigvis hjelp fra isbj\u00f8rnen. Jeg m\u00e5tte improvisere litt der, sier han.", "Juryen var str\u00e5lende forn\u00f8yd med b\u00e5de underholdning og produkt. De mener at flowstick har stort markedspotensial og er interessant for investorer.", "- Det var en god pitch med showaspekt, og den var bygd opp riktig if\u00f8lge juryen. Jeg fikk ogs\u00e5 h\u00f8re at jeg var rak i ryggen og hadde selvtillit, sier han.", "LES MER (PLUSS): Fire apper som skal gj\u00f8re livet lettere", "Gr\u00fcnderstudentene fra NTNU vant ogs\u00e5 Venture Cup, b\u00e5de for Midt-Norge og nasjonal finale i fjor. Under innovasjonskonferansen Technoport i starten av mars skal FlowMotion Technologies pitche to ganger. F\u00f8rst under pitchekonkurransen, deretter under et direkte crowdfunding-arrangement.", "- Det er et kjempel\u00f8ft \u00e5 ha seier fra Finland med til Technoport. N\u00e5 vet vi hva som er bra, og hva som kan bli bedre, mener Dimmen.", "Forel\u00f8pig har selskapet kun en prototyp, men i mai/juni ser gr\u00fcnderne for seg at de har en salgbar vare.", "- Prisen vil ligge mellom 300 og 400 amerikanske dollar. Vi har ikke alle produksjons- og distribusjonskostnadene klare enn\u00e5, forklarer han.", "N\u00e6r 50 prosent av selskapene som NTNU Technology Transfer har bist\u00e5tt eller investert i, d\u00f8r f\u00f8r de fyller fem \u00e5r (krever innlogging).", "FlowMotion Technologies holder til p\u00e5 Digs i Olav Tryggvasons gate i Trondheim. De har et samarbeid med Protolab og Eggs design som hjelper til med produksjon, design og funksjonalitet.", "Men til tross for at isbadingen ga gevinst, vil ikke studenten kj\u00f8pe medlemskap i Sj\u00f8badet riktig enn\u00e5.", "- Det blir nok ikke noe fast innslag i studiehverdagen, sier Dimmen.", "Voico, en annen gr\u00fcnderbedrift fra NTNU, gjorde ogs\u00e5 god innsats i iskulpen. Lars Gj\u00f8lme sikret 2. plass med sin pitch.", "Se video av pitchen til Voico 34:12 ut i sendingen.", "Voico-gr\u00fcnder Lars Gj\u00f8lme synes det var veldig spennende \u00e5 delta p\u00e5 et s\u00e5 annerledes pitchekonsept som Polar Bear Pitching", "- Jeg var litt nerv\u00f8s f\u00f8r jeg skulle i vannet for det var umulig \u00e5 forutsi hvor lenge jeg kom til \u00e5 holde ut. Jeg hadde ikke rukket \u00e5 \u00f8ve opp toleranse for isbading p\u00e5 forh\u00e5nd s\u00e5 jeg m\u00e5tte forberede en pitch med mest mulig innhold p\u00e5 kortest mulig tid i tilfelle jeg skulle feige ut og l\u00f8pe ut av vannet raskt, sier han til Adresseavisen.", "LES MER (PLUSS): Sjekk dette gr\u00fcnder-superkullet fra Gl\u00f8shaugen", "Kulden p\u00e5virket raskt taleevne og konsentrasjon if\u00f8lge Gj\u00f8lme.", "- Jeg tror faktisk min pitch var en av kveldens korteste. Jeg hadde hele tiden fokus p\u00e5 \u00e5 komme meg raskest mulig ut etter \u00e5 ha levert det aller mest n\u00f8dvendige av informasjon. Ikke bare fordi det kom til \u00e5 bli kaldt, men fordi korte, meningsfulle og n\u00f8yaktige presentasjoner er noe vi har blitt drillet i p\u00e5 NTNUs entrepren\u00f8rskole, forteller han.", "Premien for 2. plass var en forretningskompetanseanalyse med Quum International til en verdi av 2500 euro.", "Les mer om Voico og deres lydkansellereing som absorberer stemmen slik at den ikke blir h\u00f8rbar for andre i n\u00e6rheten.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "4467bca4049564d10213d6ed69504e39b5f9fff1f524b200a54fdbfdca83b8de"}, {"field": "createtime", "value": "2016-02-15T08:12:21.000Z"}, {"field": "description", "value": "NTNU-student Didrik Dimmen hadde strategien klar da han s\u00e5 hullet i isen."}, {"field": "dominantimage", "value": "http://www.adressa.no/nyheter/okonomi/article12156159.ece/1doik8/ALTERNATES/w980-default/polarbear1-%20Kontiainen%20Jarmo.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2f484de3e942ce53efd37286c5de9716663af5a7.jpg?5990a95b"}, {"field": "dominantthumbnaildimensions", "value": "300x169"}, {"field": "heading", "value": ["NTNU-gr\u00fcnder tar baklengs salto i isvann for \u00e5 sikre seieren -adressa.no", "Dro til Finland med flowstick", "- Husker lite", "Vant tur til Silicon Valley", "Isbj\u00f8rnen holdt stanga", "Deltar p\u00e5 Technoport", "NTNU-selskap p\u00e5 2. plass", "- Litt nerv\u00f8s", "- Kort pitch"]}, {"field": "id", "value": "2f484de3e942ce53efd37286c5de9716663af5a7"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "education"}, {"field": "kw-company", "value": ["gopro", "quum international"]}, {"field": "kw-concept", "value": ["klar", "baklengs salto", "kort", "selskapet", "vant", "kaldt", "pitche", "produkt", "pitch", "video", "vann", "starte"]}, {"field": "kw-entity", "value": ["venture cup", "technology transfer", "silicon valley", "oppdraget", "technoport", "sj\u00f8badet", "voico 34", "gl\u00f8shaugen", "polar bear pitching", "flowmotion technologies", "eirik dyrseth og ole j\u00f8rgen kleive", "adresseavisen", "protolab og eggs", "adressa", "cent og justin bieber", "digs"]}, {"field": "kw-location", "value": ["midt-norge", "sverige", "trondheim", "oulu", "russland", "norge", "finland"]}, {"field": "kw-pageclass", "value": "article"}, {"field": "kw-person", "value": ["justin bieber", "julie bauge", "didrik dimmen", "ole j\u00f8rgen kleive", "eirik dyrseth", "lars flesland", "lars gj\u00f8lme", "olav tryggvasons"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/nyheter/okonomi/article12156159.ece/1doik8/ALTERNATES/w980-default/polarbear1-%20Kontiainen%20Jarmo.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "NTNU-gr\u00fcnder tar baklengs salto i isvann for \u00e5 sikre seieren"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2016/02/15/NTNU-gr%C3%BCnder-tar-baklengs-salto-i-isvann-for-%C3%A5-sikre-seieren-12156160.ece"}, {"field": "pageclass", "value": ["article"]}, {"field": "publishtime", "value": "2016-02-15T08:11:14.000Z"}, {"field": "recs-articleid", "value": "12156160"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2016-02-15T08:11:14.000Z"}, {"field": "recs-rawtitle", "value": "NTNU-gr\u00fcnder tar baklengs salto i isvann for \u00e5 sikre seieren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "NTNU-student Didrik Dimmen hadde strategien klar da han s\u00e5 hullet i isen."}, {"field": "thumbnail", "value": "http://content-thumbnail.cxpublic.com/content/thumbnail200x150/2f484de3e942ce53efd37286c5de9716663af5a7.jpg?5990a95b"}, {"field": "thumbnailfullheightdimensions", "value": "200x2718"}, {"field": "timestamp", "value": "2017-08-13T19:32:43.000Z"}, {"field": "title", "value": "NTNU-gr\u00fcnder tar baklengs salto i isvann for \u00e5 sikre seieren"}, {"field": "url", "value": "http://www.adressa.no/nyheter/okonomi/2016/02/15/NTNU-gr%c3%bcnder-tar-baklengs-salto-i-isvann-for-%c3%a5-sikre-seieren-12156160.ece"}, {"field": "urlhash", "value": "2f484de3e942ce53efd37286c5de9716663af5a7"}], "score": 0.9972798, "siteId": "9222270286501375973", "id": "2f484de3e942ce53efd37286c5de9716663af5a7"}

