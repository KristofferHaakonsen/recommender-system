{"fields": [{"field": "modifiedtime", "type": "time", "value": "2012-04-18T21:35:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "rolf rolfsen"}, {"field": "body", "value": ["Saken oppdateres.", "Charles og hans kone Solveig utgj\u00f8r klovneparet Chuckles og Sofi", "som opptrer i Metodistkirken og i andre fora. De farverike", "skikkelsene de fremstiller kan formidle nestekj\u00e6rlighetens", "budskap i et naivt, men direkte formspr\u00e5k. Noen rynker kanskje p\u00e5", "nesen og sier at sirkus ikke har noe i kirken \u00e5 gj\u00f8re, men de", "fleste setter \u00e5penbart pris p\u00e5 at klovnen eller narren er kommet", "tilbake p\u00e5 den religi\u00f8se arena. I middelalderens kirkespill var", "det alltid plass for en akt\u00f8r som kunne f\u00e5 menigheten til \u00e5 humre", "midt i gravalvoret. Ogs\u00e5 i dag kan latter utl\u00f8se innsikt og", "ettertanke.", "For et par \u00e5r siden hadde de to metodistene en klovnegudstjeneste", "i kirken p\u00e5 Lilletorvet. Med ballonger p\u00e5 alteret og med rause", "geberder fortalte de om gudes\u00f8nnen som kom til jorden for \u00e5", "stifte fred mellom menneskene - og oppfordret dem til l\u00f8fte", "blikket mot \u00e5ndelige verdier. Noe av den samme grunnstemningen", "gikk igjen i opptrinnet som unger fra ulike barnehager fikk v\u00e6re", "med p\u00e5 i Metodistkirken forleden dag. Det ble ikke sagt mange ord", "mellom de to klovnene i l\u00f8pet av forestillingen, men gjennom", "lettforst\u00e5elig kroppsspr\u00e5k misjonerte de for latterens betydning.", "Det er viktig \u00e5 kunne glede seg over ekte opplevelser i", "hverdagen, forkynte klovnene p\u00e5 sin likefremme m\u00e5te, og", "lattermilde unger strakte seg mer enn gjerne etter fascinerende", "s\u00e5pebobler som ble virvlet opp i luften.", "Med l\u00e6rerutdannelse fra Levanger jobber Charles som barne- og", "ungdomsarbeider i Normisjon, hvor han ogs\u00e5 f\u00e5r anledning til \u00e5", "bruke humor som religi\u00f8st krydder. N\u00e5r han - uten klovnedrakt -", "reiser rundt med fortelleteater p\u00e5 ulike skoler, unnlater han", "selvf\u00f8lgelig ikke \u00e5 gj\u00f8re oppmerksom p\u00e5 at latter har sin", "naturlige plass i Bibelen.", "- Allerede i f\u00f8rste Mosebok h\u00f8rer vi om Gud som humorist.", "Skaperen fikk Abraham til \u00e5 gapskratte da han fortalte den gamle", "patriarken at han skulle f\u00e5 barn. Og latteren var smittende.", "Abrahams kone Sara lo ikke mindre h\u00f8yt da hun fikk h\u00f8re om Guds", "p\u00e5funn, forteller Charles.", "Derimot finnes det p\u00e5funn i v\u00e5r tid som klovnen har mindre sans", "for.", "- Jeg ventet jo at du ville sp\u00f8rre om det, sier han da trosfellen", "Bush blir bragt inn i samtalen. For selv om Charles ikke liker", "det, er det alts\u00e5 et faktum at den krigshissige presidenten i USA", "er metodist. Men det betyr ikke at Charles vil g\u00e5 god for", "amerikanernes angrep p\u00e5 Irak.", "- Jeg er slett ikke stolt av Bush, og jeg vet at han oppfattes", "som kontroversiell ogs\u00e5 innen det metodistiske verdenssamfunnet,", "legger han til.", "Charles minner i den forbindelse om at middelalderfyrstene gjerne", "omga seg med frittalende narrer, som hadde lov til \u00e5 kritisere", "makthaverne p\u00e5 finurlig vis - uten fare for \u00e5 miste hodet.", "- Jeg ser slett ikke bort fra at Bush hadde kommet p\u00e5 bedre", "tanker hvis han hadde gitt plass for en klovn i sin innerste", "krets av r\u00e5dgivere. Fortsatt er det vel bare narren som t\u00f8r", "snakke rett fra levra, undrer han.", "At den lokale metodist-klovnen har Chaplin som forbilde, vil", "neppe overraske noen. For Chaplin var jo den geniale narren som", "v\u00e5get \u00e5 spidde diktatoren med lattervekkende grimaser.", "- Jeg s\u00e5 nettopp \u00abDiktatoren\u00bb p\u00e5 kino, og maken til film finnes", "ikke, konkluderer Charles Taylor."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "eef1001ed94aef19fc442715e9e1cdb26492535096f869346a99d45734f8addc"}, {"field": "createtime", "value": "2017-02-12T22:39:24.000Z"}, {"field": "description", "value": "- Klovnen har en naturlig plass i kirken, mener Charles Taylor. - Jesus sa jo at de troende skulle bli som barn igjen, og klovnen er bildet p\u00e5 den undrende barnesjel vi alle har innerst inne - selv om vi gj\u00f8r v\u00e5rt beste for \u00e5 se voksne ut."}, {"field": "dominantimage", "value": "http://www.adressa.no/incoming/article1132883.ece5/ALTERNATES/w980-default/Charles%20Taylor%203"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5f0d175b5b2742558328a6161ea9a79aea8e38c.jpg?598c58df"}, {"field": "dominantthumbnaildimensions", "value": "300x169"}, {"field": "heading", "value": "Klovner i kirken -adressa.no"}, {"field": "id", "value": "d5f0d175b5b2742558328a6161ea9a79aea8e38c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "religion-and-spirituality"}, {"field": "kw-concept", "value": ["klovn", "naturlig plass", "kirken"]}, {"field": "kw-entity", "value": ["metodistkirken", "solveig", "diktatoren", "bush", "lilletorvet", "normisjon", "bibelen", "abraham", "chaplin", "jesus", "chuckles og sofi", "gud", "mosebok"]}, {"field": "kw-location", "value": ["sara", "levanger", "irak"]}, {"field": "kw-pageclass", "value": "article"}, {"field": "kw-person", "value": "charles taylor"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1132883.ece5/ALTERNATES/w980-default/Charles%20Taylor%203"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klovner i kirken"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article477052.ece"}, {"field": "pageclass", "value": ["article"]}, {"field": "publishtime", "value": "2003-04-16T11:58:23.000Z"}, {"field": "recs-articleid", "value": "2178094"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-04-16T11:58:23.000Z"}, {"field": "recs-rawtitle", "value": "Klovner i kirken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Klovnen har en naturlig plass i kirken, mener Charles Taylor. - Jesus sa jo at de troende skulle bli som barn igjen, og klovnen er bildet p\u00e5 den undrende barnesjel vi alle har innerst inne - selv om vi gj\u00f8r v\u00e5rt beste for \u00e5 se voksne ut."}, {"field": "thumbnail", "value": "http://content-thumbnail.cxpublic.com/content/thumbnail200x150/d5f0d175b5b2742558328a6161ea9a79aea8e38c.jpg?598c58df"}, {"field": "thumbnailfullheightdimensions", "value": "200x1868"}, {"field": "timestamp", "value": "2017-08-10T13:00:15.000Z"}, {"field": "title", "value": "Klovner i kirken"}, {"field": "url", "value": "http://www.adressa.no/nyheter/trondheim/article477052.ece"}, {"field": "urlhash", "value": "d5f0d175b5b2742558328a6161ea9a79aea8e38c"}], "score": 0.9265432, "siteId": "9222270286501375973", "id": "d5f0d175b5b2742558328a6161ea9a79aea8e38c"}

