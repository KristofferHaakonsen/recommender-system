{"fields": [{"field": "modifiedtime", "type": "time", "value": "2016-12-18T17:40:06.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["trondheim", "Byplanlegging", "Arkitektur"]}, {"field": "author", "value": ["leif maliks", "kunsthistoriker"]}, {"field": "body", "value": ["Saken oppdateres.", "I disse dager er det 100 \u00e5r siden bystyrevedtaket 4. desember 1916 om at Trondheim skulle f\u00e5 et \u00abArkitektraad\u00bb. Veien dit hadde v\u00e6rt kronglet og de f\u00f8rste f\u00f8lerne om noe som vekselvis ble kalt skj\u00f8nnhetsr\u00e5d og arkitektr\u00e5d kom allerede i 1908. Man var ogs\u00e5 i takt med samtiden da det perioden 1910\u20131920 ble etablert en rekke skj\u00f8nnhetsr\u00e5d i skandinaviske byer.", "Les ogs\u00e5: Idretten m\u00e5 bryte tausheten", "Det er forst\u00e5elig om dagens trondhjemmere lurer p\u00e5 hva et skj\u00f8nnhetsr\u00e5d egentlig er for noe. Her i byen dabbet virksomheten av p\u00e5 midten av 1960-tallet. \u00c9n av de siste gangene begrepet nevnes i Adressa er da en skribent 4. mars 1966 skriver at \u00abNidar\u00f8hallens bakside viser n\u00f8dvendigheten av et skj\u00f8nnhetsr\u00e5d.\u00bb Senere tilbygg \u2013 og planer \u2013 har neppe bedret den saken. F\u00e5 \u00e5r etter at r\u00e5det ble nedlagt, kom det en ny b\u00f8lge av interesse for byens bebyggelse, og denne gangen med bredere folkelig forankring.", "Her kan demonstrasjonene i 1970 i anledning Svaneapotekets planlagte rivning ses som et symbolsk startskudd, og etableringen av et kommunalt bygningsvern som en formalisering av interessen. Skj\u00f8nnhetsr\u00e5dene varierte i karakter b\u00e5de n\u00e5r det gjaldt sammensetning og m\u00e5lsetning. De skyldtes ogs\u00e5 to ulike fenomener, dels endringer i synet p\u00e5 arkitektur, og dels de nasjonale str\u00f8mninger som stod sterkt ved overgangen til 1900-tallet \u2013 men fenomenene overlappet ogs\u00e5 hverandre.", "Les ogs\u00e5: Nidar\u00f8 er ikke et tapt paradis", "Arkitektene stod i spissen og 23. februar 1915 sendte J. Holmgren og H.M. Schytte-Berg et forslag til byens politikere om etablering av et arkitektr\u00e5d. Begrunnelsen var, hevdet de to representantene for byens og regionens arkitekter, at standen n\u00e5 ble stadig mer opptatt av den estetiske side ved nybygg, og at de burde ha mer \u00e5 si.", "Men hva var det egentlig arkitektene ville oppn\u00e5? En hovedsak var at nybyggene i den gamle byen burde v\u00e6re bygningskunst tilpasset det gamle bymilj\u00f8et: \u00abDe nye b\u00f8r ikke som undertiden hittil staa som knytn\u00e6ver mot det overleverede fine gode\u00bb, var en vanlig formulering. Kritikken gjaldt blant annet at det ble bygd for h\u00f8yt, og de \u00abknyttede nevene\u00bb refererte trolig til femetasjes hus som br\u00f8t p\u00e5takelig med det gamle toetasjesm\u00f8nstret. Innlegg i avisene avsl\u00f8rte at det var det da nybygde \u00abMunken\u00bb ved Torvet, nesten seks etasjer h\u00f8yt (18 m til gesims), som s\u00e6rlig irriterte. Arkitektenes innvendinger synes \u00e5 ha m\u00f8tt forst\u00e5else blant mange byborgere \u2013 slik kritikken av rivningene gjorde p\u00e5 1970-tallet. Tiden omkring \u00e5r 1900 var som nevnt preget av nasjonale f\u00f8lelser, og her i byen resulterte det blant annet i et mylder av historiske foreninger. I flere av disse sammenslutningene spilte arkitekter en viktig rolle.", "\u00abDet gamle og det nye Trondhjem\u00bb var en sentral akt\u00f8r, og foreningens \u00abkonservator\u00bb, arkitekt Sverre Pedersen hadde allerede i 1908 f\u00e5tt adgang til \u00e5 gjennomg\u00e5 byggemeldinger f\u00f8r de ble behandlet av bygningskommissionen. Hvis han reagerte p\u00e5 noe, skulle saken sendes til foreningens styre \u00absom derefter vilde \u00f8ve sin kritik\u00bb. Det viste seg snart at det var \u00aben meget delikat aff\u00e6re\u00bb at arkitekter skulle kritisere andre arkitekter \u2013 et problem som gjelder den dag i dag \u2013 og foreningen la om sin profil til mindre kontroversielle tiltak. Denne myke makt bestod i opplysningsarbeid om byens bebyggelse samt premiering av \u00abfremragende byggverk\u00bb \u2013 for \u00f8vrig en strategi som er h\u00f8yst levende den dag i dag, men hvor resultatene er vanskelige \u00e5 vurdere.", "*  Sluppen: Framtidig storhall p\u00e5 Sluppen ble presentert av Ole Petter Bj\u00f8rseth.", "* Sorgenfri: Forslag om storhall p\u00e5 Sorgenfri ble lagt frem av Ivar Koteng.", "* Bratt\u00f8ra: Morten Lillegraven ga informasjon om Trondheim Arena p\u00e5 Bratt\u00f8ra.", "* \u00d8ya: Storhall p\u00e5 Nidar\u00f8 ble presentert av Kjell H\u00e5vard Nilsen.", "Sverre Pedersen fremst\u00e5r som krumtappen i det hele. Han arbeidet ifra 1912 med Trondheim nye byplan som br\u00f8t med det gamle rutenettsystemet, men var lite n\u00e5dig overfor samtidens arkitektur: I mars 1915 hevdet han at tre fjerdedeler av det som var blitt bygd siden 1900 var \u00abi arkitektonisk Henseende d\u00e5rlig, og tegnet av Folk uten virkelig utdannelse, ...\u00bb. Dette betyr ikke at disse folkene manglet arkitektutdannelse (det ble knapt nok oppf\u00f8rt st\u00f8rre bygg uten arkitekthjelp i perioden), men at de ikke delte hans arkitekturidealer.", "Det virkelige skillet i arkitekturen gikk, if\u00f8lge Pedersen, langt tidligere: \u00abEfter 1850 begynder forfaldet\u00bb, skriver han 1911 i Tr\u00f8ndersk bygningskunst omkring 1800 \u2013 \u00e9n av de skriftene som ble gitt ut av Det gamle og nye Trondheim. Det betyr at store deler av det vi setter pris p\u00e5 og verner i dag, slik som jugendbygningene, vekket liten begeistring. Han sier ogs\u00e5 rett ut at det da nybygde posthuset, tegnet av hans gamle l\u00e6rer Karl Norum, fortoner seg som intet annet enn et \u00abrepetisjonskurs\u00bb i den gamle romantiske arkitektur. Pedersens egne idealer gikk, som boktittelen indikerer, lenger tilbake i tid, og var hentet fra tidens store tyske arkitekturteoretiker Paul Mebes (1872-1938). Til og med tittelen var hentet fra Mebes hvis store verk Um 1800 begynte \u00e5 utgis i 1908, og hvor det vi vil kalle empire eller klassisisme var idealet, sammen med dyrkingen av godt h\u00e5ndverk. I en senere utgave av verket bidro Pedersen ogs\u00e5 med fotografier av byggverk fra den \u00abtr\u00f8nderske trearkitekturs velmagtstid\u00bb, og hvor Stiftsg\u00e5rden var toppen av kransekaka.", "Denne stilen fikk ogs\u00e5 gjennomslag i Trondheim etter at byggeboomen hadde gitt seg omkring f\u00f8rste verdenskrigs utbrudd, men det skyldtes trolig snarere Pedersens sentrale rolle, enn skj\u00f8nnhetsr\u00e5dene. De synes ikke \u00e5 ha v\u00e6rt noen st\u00f8rre suksesser noen steder, og hadde i praksis liten makt \u2013 den ville politikerne n\u00f8dig gi avkall p\u00e5. Dessuten var r\u00e5dene \u00abvanskelig \u00e5 innpasse i den kommunale saksbehandling\u00bb som det sies i en kommentar til skj\u00f8nnhetsr\u00e5dets historie i Stavanger."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "f41a32f6c5c2b8bc33404f7814592722d8d1aadcbbda2e66bba87092f902dd7d"}, {"field": "createtime", "value": "2016-12-18T17:42:13.000Z"}, {"field": "description", "value": "Store deler av det vi verner i dag, slik som jugendbygningene, vekket i sin tid liten begeistring. Posthuset ble karakterisert som et \u00abrepetisjonskurs\u00bb i den gamle romantiske arkitektur."}, {"field": "dominantimage", "value": "http://www.adressa.no/pluss/meninger/article13940798.ece/1eet34/ALTERNATES/w980-default/Munken-6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3be9de533a83d013c11e50efba4ad97f87175a9d.jpg?59144324"}, {"field": "dominantthumbnaildimensions", "value": "300x169"}, {"field": "heading", "value": "Fasader og fadeser - r\u00e5d om skj\u00f8nnhet i 100 \u00e5r -adressa.no"}, {"field": "id", "value": "3be9de533a83d013c11e50efba4ad97f87175a9d"}, {"field": "keyword", "value": ["trondheim", "Byplanlegging", "Arkitektur"]}, {"field": "keywords", "value": "trondheim,Byplanlegging,Arkitektur"}, {"field": "kw-category", "value": ["meninger", "pluss"]}, {"field": "kw-concept", "value": ["gamle romantiske arkitektur", "arkitekt", "gamle", "skj\u00f8nnhetsr\u00e5d", "trondheim", "dag", "arkitektur", "liten begeistring", "byen"]}, {"field": "kw-entity", "value": ["henseende", "j. holmgren og h.m. schytte-berg", "tr\u00f8ndersk", "trondheim arena", "munken", "arkitektraad", "stiftsg\u00e5rden", "torvet", "sorgenfri", "nidar\u00f8hallens", "trondhjem", "nidar\u00f8", "sluppen", "svaneapotekets", "adressa", "um 1800"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["kjell h\u00e5vard nilsen", "ivar koteng", "paul mebes", "ole petter bj\u00f8rseth", "karl norum", "sverre pedersen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13940798.ece/1eet34/ALTERNATES/w980-default/Munken-6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fasader og fadeser - r\u00e5d om skj\u00f8nnhet i 100 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/18/Fasader-og-fadeser-r%C3%A5d-om-skj%C3%B8nnhet-i-100-%C3%A5r-13940800.ece"}, {"field": "pageclass", "value": ["article"]}, {"field": "publishtime", "value": "2016-12-18T17:40:06.000Z"}, {"field": "recs-articleid", "value": "13940800"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-18T17:40:06.000Z"}, {"field": "recs-rawtitle", "value": "Fasader og fadeser - r\u00e5d om skj\u00f8nnhet i 100 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Store deler av det vi verner i dag, slik som jugendbygningene, vekket i sin tid liten begeistring. Posthuset ble karakterisert som et \u00abrepetisjonskurs\u00bb i den gamle romantiske arkitektur."}, {"field": "thumbnail", "value": "http://content-thumbnail.cxpublic.com/content/thumbnail200x150/3be9de533a83d013c11e50efba4ad97f87175a9d.jpg?59144324"}, {"field": "thumbnailfullheightdimensions", "value": "200x1673"}, {"field": "timestamp", "value": "2017-05-11T10:55:32.000Z"}, {"field": "title", "value": "Det vi verner i dag, slik som jugendbygningene, vekket i sin tid liten begeistring."}, {"field": "url", "value": "http://www.adressa.no/pluss/meninger/2016/12/18/Fasader-og-fadeser-r%c3%a5d-om-skj%c3%b8nnhet-i-100-%c3%a5r-13940800.ece"}, {"field": "urlhash", "value": "3be9de533a83d013c11e50efba4ad97f87175a9d"}], "score": 0.82206637, "siteId": "9222270286501375973", "id": "3be9de533a83d013c11e50efba4ad97f87175a9d"}

