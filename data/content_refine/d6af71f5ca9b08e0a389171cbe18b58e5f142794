{"fields": [{"field": "modifiedtime", "type": "time", "value": "2012-04-17T14:49:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "asbj\u00f8rn grav\u00e5s"}, {"field": "body", "value": ["Saken oppdateres.", "\u2013 Her snakker vi ikke om bonus for ett \u00e5r. Dette er p\u00e5skj\u00f8nnelser til medarbeidere som har v\u00e6rt med p\u00e5 \u00e5 bygge opp Salmar s\u00e5 \u00e5 si fra starten tidlig p\u00e5 1990-tallet, understreker Bj\u00f8rn Flatg\u00e5rd, Oslo-investoren som er styreleder b\u00e5de i b\u00f8rsnoterte Salmar ASA og i majoritetsaksjon\u00e6r Kverva AS.", "Salmar har tradisjon for \u00e5 v\u00e6re raus med bonuser. I 2006, tidenes beste \u00e5r for oppdrettsselskapet p\u00e5 Fr\u00f8ya, fikk for eksempel ansatte med minst seks \u00e5rs fartstid i Salmar over 30.000 bonuskroner hver.", "Det er den ferske 2007-beretningen for Kverva AS som forteller at tre medlemmer av den \u00e5tte mann store ledergruppen i konsernet har f\u00e5tt utbetalt fete bonuser, i tillegg til ordin\u00e6r \u00e5rsl\u00f8nn for 2007. Dette gjelder Karl Chr. Aag (49), som leder settefiskvirksomheten i konsernet, Bj\u00f8rn Larsen (46), som leder matfisk, og P\u00e5l Stor\u00f8 (49), som leder virksomhetsomr\u00e5det bearbeiding.", "Medregnet fastl\u00f8nnen som varierte fra 764.000 til 895.000 kroner for de tre, kom den samlede 2007-godtgj\u00f8relsen for hver av dem opp i ca. 8,5 millioner kroner.", "\u2013 Men dette m\u00e5 ikke bli sett p\u00e5 som engangsbonuser for resultater oppn\u00e5dd i fjor. Det var innsatsen de tre lederne har gjort i oppbygging av Salmar-verdier gjennom mange \u00e5r som fikk sin bel\u00f8nning i forbindelse med b\u00f8rsnoteringen for et dr\u00f8yt \u00e5r siden, sier styreleder Flatg\u00e5rd.", "Fordi de har kortere fartstid i Salmar og Kverva, m\u00e5tte andre i ledergruppen n\u00f8ye seg med bonuser p\u00e5 150.000-200.000 kroner i fjor. P\u00e5 gr\u00fcnder og hovedaksjon\u00e6r Gustav Witz\u00f8e og p\u00e5 administrerende direkt\u00f8r Leif Inge Nordhammer i Salmar ble det ikke bonus i det hele tatt. Nordhammer var den som fikk minst i samlet \u00e5rsgodtgj\u00f8relse, 1,08 millioner og Witz\u00f8e mottok 1,35 millioner kroner.", "Kverva-regnskapet viser at 2007 ikke ble fullt s\u00e5 gullkantet som \u00e5ret i forveien. Et resultat etter skatt like i underkant av 340 millioner kroner lar seg likevel h\u00f8re.", "Den betydelige \u00f8kningen i inntekter til Kverva-konsernet fra 2006 til i fjor blir forklart f\u00f8rst og fremst med st\u00f8rre slaktevolumer i Salmar. Vesentlig lavere laksepriser f\u00e5r skylden for at resultatet ble svakere.", "Kverva-konsernet sysselsatte 439 \u00e5rsverk i fjor, 15 flere enn \u00e5ret f\u00f8r. Investeringene i l\u00f8pet av 2007 summerer seg til 352 millioner kroner. Egenkapitalandelen ligger p\u00e5 60 prosent.", "Ved siste \u00e5rsskifte satt Gustav Witz\u00f8e-kontrollerte Kverva AS med en eierandel p\u00e5 53 prosent i Salmar ASA, det b\u00f8rsnoterte selskapet som representerer den desidert st\u00f8rste Kverva-investeringen. Selv etablerte Kverva-konsernet seg med operativ virksomhet i nye hovedkontorlokaler i Trondheim i fjor. Investeringer i marin sektor er satsingsomr\u00e5det."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "c32bfda8356004ea52e89d170fd3e1308b2027c4f16648355c0c7274552f1bcb"}, {"field": "createtime", "value": "2016-08-15T09:23:01.000Z"}, {"field": "description", "value": "Tre Salmar-ledere mottok til sammen over 25 millioner kroner i godtgj\u00f8relse fra arbeidsgiveren i fjor. Hver av de tre ble bel\u00f8nnet med 7,6 millioner kroner i ekstraordin\u00e6r bonus."}, {"field": "dominantimage", "value": "http://www.adressa.no/incoming/article1254870.ece5/ALTERNATES/w980-default/SALMAR_forside"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d6af71f5ca9b08e0a389171cbe18b58e5f142794.jpg?59738d27"}, {"field": "dominantthumbnaildimensions", "value": "300x169"}, {"field": "heading", "value": ["Tre laksesjefer fikk 25 millioner -adressa.no", "Lang og tro tjeneste", "Mer laks \u2013 lavere pris"]}, {"field": "id", "value": "d6af71f5ca9b08e0a389171cbe18b58e5f142794"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": ["salmar asa", "kverva as"]}, {"field": "kw-concept", "value": ["kroner", "bonus", "millioner", "millioner kroner"]}, {"field": "kw-entity", "value": "salmar og kverva"}, {"field": "kw-location", "value": ["fr\u00f8ya", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["bj\u00f8rn larsen", "karl chr", "gustav witz\u00f8e", "leif inge nordhammer", "bj\u00f8rn flatg\u00e5rd", "p\u00e5l stor\u00f8"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1254870.ece5/ALTERNATES/w980-default/SALMAR_forside"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tre laksesjefer fikk 25 millioner"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1112844.ece"}, {"field": "pageclass", "value": ["article"]}, {"field": "publishtime", "value": "2008-07-09T05:51:54.000Z"}, {"field": "recs-articleid", "value": "1604346"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2008-07-09T05:51:54.000Z"}, {"field": "recs-rawtitle", "value": "Tre laksesjefer fikk 25 millioner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Tre Salmar-ledere mottok til sammen over 25 millioner kroner i godtgj\u00f8relse fra arbeidsgiveren i fjor. Hver av de tre ble bel\u00f8nnet med 7,6 millioner kroner i ekstraordin\u00e6r bonus."}, {"field": "thumbnail", "value": "http://content-thumbnail.cxpublic.com/content/thumbnail200x150/d6af71f5ca9b08e0a389171cbe18b58e5f142794.jpg?59738d27"}, {"field": "thumbnailfullheightdimensions", "value": "200x1229"}, {"field": "timestamp", "value": "2017-07-22T17:36:39.000Z"}, {"field": "title", "value": "Tre laksesjefer fikk 25 millioner"}, {"field": "url", "value": "http://www.adressa.no/nyheter/okonomi/article1112844.ece"}, {"field": "urlhash", "value": "d6af71f5ca9b08e0a389171cbe18b58e5f142794"}], "score": 0.88637656, "siteId": "9222270286501375973", "id": "d6af71f5ca9b08e0a389171cbe18b58e5f142794"}

