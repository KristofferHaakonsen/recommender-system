{"fields": [{"field": "modifiedtime", "type": "time", "value": "2015-06-23T17:13:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Marit Bj\u00f8rgen"}, {"field": "author", "value": ["nicholas bergh", "fredrik saltbones"]}, {"field": "body", "value": ["Saken oppdateres.", "Tirsdag avsl\u00f8rte Marit Bj\u00f8rgen (35) at hun venter barn med samboeren Fred B\u00f8rre Lundberg (45) . Langrennsstjernen har allerede bekreftet at hele den kommende sesongen ryker, siden hun har termin i desember.", "Det er imidlertid fortsatt muligheter for at 35-\u00e5ringen vil komme tilbake og herje i langrennssporet igjen.", "\u2013 Det blir ikke s\u00e5 mange skirenn til vinteren, det gj\u00f8r det ikke, men jeg har lyst til \u00e5 komme tilbake i 2017 hvis ting fungerer bra, sa Bj\u00f8rgen til NRK p\u00e5 Hemsedal i juni.", "Bj\u00f8rgens manager Guri Hetland har ogs\u00e5 uttalt at Bj\u00f8rgen satser mot VM i Lahti i 2017, dersom \u00abalt g\u00e5r bra\u00bb .", "Veien tilbake etter en f\u00f8dsel trenger ikke \u00e5 bli enormt utfordrende for 35-\u00e5ringen. Det forteller idrettsprofiler som har v\u00e6rt i situasjonen selv til Aftenposten.", "Under deler skiskytter Liv Grete Skjelbreid, langrennsl\u00f8per Hilde Gjermundshaug Pedersen, langdistansel\u00f8per Ingrid Kristiansen, stavhopper Cathrine Lars\u00e5sen og h\u00e5ndballprofil Kristine Lunde-Borgersen sine erfaringer.", "I 2002 sprakk nyheten om at skiskytterdronningen Liv Grete Skjelbreid og ektemannen Raphael Poir\u00e9e ventet barn. I januar 2003 kom lille Emma til verden. Skjelbreid skulle imidlertid f\u00e5 formidabel suksess etter at hun hadde f\u00f8dt.\u2014 Jeg kan ikke si at det var vanskelig \u00e5 komme tilbake. Jeg vant jo alt i comeback\u00e5ret. Det var egentlig ikke s\u00e5 vanskelig, sier Skjelbreid.", "Hun n\u00e5dde nemlig karri\u00e8retoppen da hun vant fire gull i Oberhof-VM i 2004. \u2014 Det var en fordel i konkurransesituasjon. Jeg hadde ingen frykt, det var bare \u00e5 mose p\u00e5. Du hadde noe s\u00e5 mye mer verdifullt n\u00e5r du kom hjem, det betydde mye mer enn om du mislyktes, sier Skjelbreid.", "Hun forteller at lysten p\u00e5 triumfer i sporet ikke avtok etter at datteren kom til verden.", "\u2014 Jeg var helt topp motivert. Jeg ble kanskje litt flinkere p\u00e5 \u00e5 holde fokuset p\u00e5 trening. Jeg satte av en bestemt tid, den tiden disponerte jeg selv. Jeg ble ogs\u00e5 veldig flink til \u00e5 legge det til side n\u00e5r jeg kom hjem. Da var mammarollen viktigst, sier Skjelbreid, som samtidig forteller at det ogs\u00e5 kan v\u00e6re en utfordrende balansegang.", "\u2014 Det g\u00e5r ikke helt automatisk. Det kan v\u00e6re lett \u00e5 komme hjem fra trening og ta ungene rett i armene, og dermed glemme maten du ville spist med en gang og restitusjonen du ville gjennomf\u00f8rt hvis du ikke hadde barn, forteller Skjelbreid.", "Hun advarer Marit Bj\u00f8rgen om \u00e5 passe seg med trening de n\u00e6rmeste ukene.", "\u2014 Mitt r\u00e5d er \u00e5 lytte til kroppen n\u00e5r det gjelder trening, noe man fors\u00e5vidt m\u00e5 gj\u00f8re uansett som toppidrettsut\u00f8ver. N\u00e5r man er gravid er det viktig \u00e5 justere seg litt ut i fra kroppen. Jeg trente mye rolig da jeg var gravid.", "Liv Grete Skjelbreid fikk tre barn sammen med Raphal Poir\u00e9e. Paret er n\u00e5 skilt.", "Hilde Gjermundshaug Pedersen var hele Norges superveteran i langrennssporet. Hun tok for eksempel sin aller f\u00f8rste verdenscupseier som 41-\u00e5ring i Otep\u00e4\u00e4 i 2006.Tidligere i karri\u00e8ren hadde imidlertid Hilde GP kjempet seg tilbake etter en f\u00f8dsel.", "I 1988 ble nemlig tvillingene Eli og Ida f\u00f8dt.", "F\u00f8r det hadde nemlig Hilde Gjermundshaug Pedersen satset p\u00e5 skiorientering. Det var f\u00f8rst etter f\u00f8dselen at hun virkelig fikk suksess som langrennsl\u00f8per.", "Gjermundshaug Pedersen forteller at det ikke var spesielt vanskelig for henne \u00e5 komme tilbake i toppform.", "\u2014 Jeg hadde gode st\u00f8ttespillere. Du trenger folk rundt deg for \u00e5 f\u00e5 det til, sier Gjermunshaug Pedersen.", "\u2014 Det er fullt mulig hvis du har et godt st\u00f8tteapparat. Jeg var jo ikke den f\u00f8rste som fikk det til.", "Gjermundshaug Pedersen var blant veteranene p\u00e5 laget da Marit Bj\u00f8rgen slo gjennom rett etter \u00e5rtusenskiftet. Hun har f\u00f8lgende r\u00e5d til sin tidligere lagvenninne:", "\u2014 Hun m\u00e5 bare kose seg s\u00e5 mye hun f\u00e5r til. Tiden g\u00e5r fort. Jeg h\u00e5per hun vil kose seg, det har hun virkelig fortjent etter s\u00e5 mange \u00e5r med hardt arbeid. Hun har ytret \u00f8nske om \u00e5 bli mamma tidligere, det er jo det st\u00f8rste som kan skje deg.", "Da langdistanselegenden Ingrid Kristiansen vant Houston Marathon i 1983, var hun gravid i tredje m\u00e5ned. To m\u00e5neder senere l\u00f8p hun VM i terrengl\u00f8p.\u2014 Jeg visste ikke at jeg var gravid f\u00f8r jeg var fem m\u00e5neder p\u00e5 vei, og jeg hadde konkurrert p\u00e5 h\u00f8yt niv\u00e5 i mellomtiden. Jeg var veldig godt trent, sier Kristiansen.", "Etter f\u00f8dselen fikk hun klar beskjed om \u00e5 vente med \u00e5 trene en m\u00e5ned. Fem dager etter f\u00f8dsel klarte hun imidlertid ikke \u00e5 dy seg, og tok fatt p\u00e5 en l\u00f8petur.", "Faktisk fikk Kristiansens karri\u00e8re en ny giv etter at hun ble mamma som 27-\u00e5ring. Hun tok for eksempel fire VM-gull i terrengl\u00f8p etter sin f\u00f8rste f\u00f8dsel.", "\u2014 Jeg fikk egentlig mitt store l\u00f8ft etter min f\u00f8rste f\u00f8dsel. Jeg hadde ikke opplevd s\u00e5 mye suksess f\u00f8r det.", "\u2014 Mange idrettsut\u00f8vere har alt for mye fokus p\u00e5 seg selv og egen kropp. \u00c5 trene n\u00e5r du skal, og \u00e5 ha andre ting som opptar det n\u00e5r du ikke skal trene, er ikke noe problem.", "Kristiansen tror Bj\u00f8rgen vil vite om hun \u00f8nsker \u00e5 fortsette s\u00e5 snart hun har f\u00f8dt.", "\u2014 Mitt r\u00e5d til Marit er \u00e5 kose seg i denne tilstanden, og trene bra og jevnt. Det er vanskelig \u00e5 vite om man vil fortsette f\u00f8r man har f\u00e5tt barnet, sier Kristiansen.", "Stavhopperen Cathrine Lars\u00e5sen (28) f\u00f8dte sitt f\u00f8rste barn i februar. N\u00e5 er hun for lengst tilbake i full trening, og satser frem mot Rio-OL i 2016.\u2014 Marit er nok litt som meg, hun ser ikke begrensninger, men muligheter. S\u00e5 det er bare for henne \u00e5 ta med seg ungen p\u00e5 trening. Og noen ganger f\u00e5r hun gjort alt hun skal, mens andre ganger m\u00e5 hun tilpasse seg. Mitt beste r\u00e5d, er at hun m\u00e5 tillate seg \u00e5 v\u00e6re mamma, sier Lars\u00e5sen til Aftenposten.", "28-\u00e5ringen trente helt frem til dagen f\u00f8r f\u00f8dselen , og allerede da s\u00f8nnen var to uker gammel begynte hun \u00e5 trene forsiktig igjen. I uke fem startet hun \u00e5 jogge.", "\u2014 Min erfaring er at man kan gj\u00f8re mer enn man tror mens man er gravid. Jeg ble veldig overrasket over hvor mye jeg kunne trene. I starten av graviditeten var jeg bekymret, m\u00e5tte lese tips og r\u00e5d og h\u00f8re med andre, men etter hvert fant jeg ut at, uansett hva folk sa, s\u00e5 m\u00e5tte jeg kjenne etter selv, forteller hun.", "Les ogs\u00e5: Gravid i 32. uke og trener opptil to timer hver dag", "\u2014 Jeg trente mer enn det jeg leste at ble anbefalt, men det gikk jo fint; friskt barn og kroppen var fin etterp\u00e5, sier stavhopput\u00f8veren \u2013 og fortsetter:", "-N\u00e5r man har s\u00e5 bra grunnlag som det Marit har, s\u00e5 tror jeg ikke \u2013 med mindre noe uforutsett skjer \u2013 s\u00e5 kan hun bare kj\u00f8re p\u00e5 videre med trening og ikke v\u00e6re redd, sier Lars\u00e5sen.", "Og hvordan trener man samtidig som barnet m\u00e5 v\u00e6re med overalt?", "\u2014 Jeg tok ham med, og s\u00e5 l\u00f8p jeg intervaller frem og tilbake fra barnevognen, sier hun som et eksempel.", "\u2013 F\u00f8rst m\u00e5 jeg gratulere. Det er veldig g\u00f8y for henne. Hun g\u00e5r en veldig spennende tid i m\u00f8te, sier h\u00e5ndballspiller Kristine Lunde-Borgersen. Hun har selv to barn sammen med Ole Lunde-Borgersen. Etter begge f\u00f8dslene har hun trent seg opp og gjort comeback p\u00e5 h\u00e5ndballbanen. Her er hennes r\u00e5d til Bj\u00f8rgen:", "\u2013 F\u00f8rst og fremst er det viktig \u00e5 nyte tiden og la kroppen f\u00e5 den roen den skal f\u00e5. Jeg mener absolutt ikke at man ikke skal trene, men trenger kroppen ro, s\u00e5 trenger den det. Da m\u00e5 man tillate seg selv til \u00e5 ta tid til det, sier hun.", "\u2013 Hvis man har planer om \u00e5 komme ut tidlig i trening, b\u00f8r man planlegge p\u00e5 forh\u00e5nd med barnepass og s\u00e5 videre i forkant. Rett i etterkant av f\u00f8dselen kan det v\u00e6re litt vanskelig \u00e5 sp\u00f8rre om det, egentlig.", "\u2013 Jeg har inntrykk av at Marit er veldig god til \u00e5 lytte etter kroppen, og det m\u00e5 man gj\u00f8re n\u00e5r det gjelder trening. Graviditeter kan v\u00e6re veldig forskjellige, men hvis man klarer det, er det bare \u00e5 trene hele perioden. Man b\u00f8r trene se lenge man orker og kroppen t\u00e5ler det, sier Borgersen."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "95d5ae3f9e1ea35d0b25d7f60f3515d3fe4fcc9eb87670f0acf5cf8d2ffbbb56"}, {"field": "createtime", "value": "2017-01-26T16:28:45.000Z"}, {"field": "description", "value": "Marit Bj\u00f8rgen (35) er gravid. N\u00e5 lurer en hel idrettsnasjon: Kommer skidronningen tilbake p\u00e5 topp? Ja, mener stjernene som har klart det tidligere."}, {"field": "heading", "value": ["Slik kommer du tilbake til topps, Marit! -adressa.no", "Liv Grete Skjelbreid (40), skiskyting", "Hilde Gjermundshaug Pedersen (50), langrenn", "Ingrid Kristiansen (59), langdistansel\u00f8per", "Cathrine Lars\u00e5sen (28), stavhopper", "Kristine Lunde Borgersen (35), h\u00e5ndball"]}, {"field": "id", "value": "c8cff13bab42f04e22222c51d48950a841c60295"}, {"field": "keyword", "value": "Marit Bj\u00f8rgen"}, {"field": "keywords", "value": "Marit Bj\u00f8rgen"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": ["sports", "family-and-parenting"]}, {"field": "kw-concept", "value": ["trene", "mitt r\u00e5d", "gjelder trening"]}, {"field": "kw-entity", "value": ["pedersen", "norges", "aftenposten", "emma", "otep\u00e4\u00e4", "eli og ida", "houston marathon", "borgersen", "raphal poir\u00e9e"]}, {"field": "kw-location", "value": ["rio", "oberhof", "hemsedal", "lahti"]}, {"field": "kw-pageclass", "value": "article"}, {"field": "kw-person", "value": ["hilde gjermundshaug pedersen", "raphael poir\u00e9e", "ingrid kristiansen", "guri hetland", "liv grete skjelbreid", "gjermunshaug pedersen", "kristine lunde-borgersen", "ole lunde-borgersen", "cathrine lars\u00e5sen", "hilde gp", "marit bj\u00f8rgen", "fred b\u00f8rre lundberg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/413ac6ec-6376-4da6-a388-7e5344903815?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjente idrettsm\u00f8dre: Slik kommer du tilbake til topps, Marit!"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Kjente-idrettsmodre-Slik-kommer-du-tilbake-til-topps_-Marit-198557b.html"}, {"field": "pageclass", "value": ["article"]}, {"field": "publishtime", "value": "2015-06-23T16:46:27.000Z"}, {"field": "recs-articleid", "value": "198557"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2015-06-23T16:46:27.000Z"}, {"field": "recs-rawtitle", "value": "Kjente idrettsm\u00f8dre: Slik kommer du tilbake til topps, Marit! -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Marit Bj\u00f8rgen (35) er gravid. N\u00e5 lurer en hel idrettsnasjon: Kommer skidronningen tilbake p\u00e5 topp? Ja, mener stjernene som har klart det tidligere."}, {"field": "thumbnail", "value": "http://content-thumbnail.cxpublic.com/content/thumbnail200x150/c8cff13bab42f04e22222c51d48950a841c60295.jpg?5950d0e9"}, {"field": "thumbnailfullheightdimensions", "value": "200x2305"}, {"field": "timestamp", "value": "2017-06-26T09:16:25.000Z"}, {"field": "title", "value": "Kjente idrettsm\u00f8dre: Slik kommer du tilbake til topps, Marit!"}, {"field": "url", "value": "http://www.adressa.no/100Sport/vintersport/langrenn/Kjente-idrettsmodre-Slik-kommer-du-tilbake-til-topps_-Marit-198557b.html"}, {"field": "urlhash", "value": "c8cff13bab42f04e22222c51d48950a841c60295"}], "score": 0.73710066, "siteId": "9222270286501375973", "id": "c8cff13bab42f04e22222c51d48950a841c60295"}

