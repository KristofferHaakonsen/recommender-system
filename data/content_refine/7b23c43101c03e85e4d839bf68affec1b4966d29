{"fields": [{"field": "modifiedtime", "type": "time", "value": "2013-12-02T13:03:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne berit fagernes"}, {"field": "body", "value": ["Saken oppdateres.", "Hun var ni \u00e5r da hun kom til Trondheim, en by i et rikt land ved et mottak der hun aldri f\u00f8lte seg trygg, tilfreds eller glad.", "- Livet p\u00e5 mottak gj\u00f8r asylbarn til mobbeoffer. Vi er ikke verdt noe i andre barns \u00f8yne. Det m\u00e5 myndighetene gj\u00f8re noe med, sier Halat Hassan Mohammad (20).", "Halat Hassan Mohammad (20) flyktet fra krigen i Kurdistan i Irak, sammen med mor, s\u00f8ster og fire br\u00f8dre i 2002. En blind onkel var ogs\u00e5 med i f\u00f8lget, og familien reiste i to biler. I Tyrkia ble bilen med den blinde onkelen og Halats to br\u00f8dre stoppet av politi, og sendt tilbake til Kurdistan.", "Resten av familien tok seg til Norge og Trondheim, der Halats far ventet. Han kom til Norge i 1999.", "Familien p\u00e5 seks ble tildelt ett rom p\u00e5 asylmottaket p\u00e5 Sandmoen, og den nye hverdagen begynte.", "- Alt foregikk p\u00e5 dette rommet. Vi spiste, sov, s\u00e5 p\u00e5 tv, tok imot bes\u00f8k og gjorde lekser p\u00e5 dette ene rommet. Ingen hadde noen form for privatliv. Mange nasjonaliteter bor sammen, og politiet kom ofte p\u00e5 bes\u00f8k. Noen ganger for \u00e5 sjekke, andre ganger for \u00e5 hente beboere som skulle transporteres ut.", "For Halat og de andre barna var dette en overhengende frykt.", "- Jeg var alltid redd for at politiet skulle hente pappa.", "\u00c5 v\u00e6re barn i asylmottak er stigmatiserende, sier Halat. Hun tror at halvparten av barna i et mottak blir mobbet.", "- Andre barn vet ikke hvor vondt det gj\u00f8r, hvordan ordene deres treffer i hjertet. Vi strever med spr\u00e5ket, vi har ikke r\u00e5d til fine kl\u00e6r og kan aldri reise noe sted. Det er s\u00e5vidt vi klarer oss p\u00e5 pengene vi f\u00e5r. Jeg hadde ikke hjerte til \u00e5 be pappa om noen ting, han m\u00e5tte jo sende penger til br\u00f8drene mine i Kurdistan. Vi hadde lite penger, forteller Halat.", "\u00c5rene gikk, etter hver sommer- vinter- eller h\u00f8stferie kom de andre barna tilbake med glade ferieminner. Halat hadde ingenting \u00e5 dele med dem.", "- Jeg hadde en bamse jeg fikk av mamma. Det var tre viktige ting i livet mitt; de to br\u00f8drene min og hjemlandet. Bamsen fikk navnene deres, og jeg dr\u00f8mte om \u00e5 reise, forteller Halat.", "Asylbarna kommer ikke noe sted, og if\u00f8lge Halat blir selvtilliten brutt ned, bit for bit.", "- Jeg sluttet \u00e5 smile, og jeg ville ikke v\u00e6re med p\u00e5 aktiviteter. Fordi jeg ble mobbet, begynte jeg \u00e5 skulke skolen. L\u00e6rere og voksne ved mottaket og skolen pr\u00f8vde \u00e5 f\u00e5 meg i godt hum\u00f8r, men det hjalp ikke. Til slutt var jeg s\u00e5 deprimert at jeg skrev et brev til kong Harald og Erna Solberg. I brevet fortalte jeg hvordan det er \u00e5 v\u00e6re barn p\u00e5 mottak over flere \u00e5r, at jeg ofret meg selv og h\u00e5pet de kunne gi s\u00f8steren min opphold i stedet. Jeg hadde skrevet et selvmordsbrev, men fant aldri helt ut av hvem som skulle sende det.", "Halat m\u00e5 le, hun var et barn den gang, men selv om brevet og innholdet aldri ble effektuert, s\u00e5 var situasjonen alvorlig. En voksen ved mottaket oppdaget dette, og omsider fikk Halat reise p\u00e5 utenlandstur. Da var hun 14 \u00e5r.", "- S\u00f8steren min, en venninne og jeg reiste til \u00d6stersund. Der fant jeg en restaurant som heter Istanbul City. Jeg husker jeg tok masse bilder av stedet, og da jeg kom tilbake til skolen, l\u00f8y jeg og sa at jeg hadde v\u00e6rt i Istanbul. Det kjentes godt, selv om jeg l\u00f8y.", "Familien fikk opphold i Norge i 2006, og da kunne ogs\u00e5 de to br\u00f8drene hennes komme til Norge. Familien m\u00e5tte vente i to \u00e5r p\u00e5 \u00e5 f\u00e5 egen bolig.", "- Vi fikk en 4-roms leilighet p\u00e5 Kattem, forteller Halat, som fortsatt bor sammen med foreldrene.", "Hun er stolt over \u00e5 ha klart seg gjennom \u00e5rene p\u00e5 mottak.", "- I dag er jeg norsk statsborger, g\u00e5r p\u00e5 skole og er stolt over at jeg har klart meg gjennom dette. Verden er urettferdig, Norge ogs\u00e5. UDI har stj\u00e5let barndommen min, den mistet jeg p\u00e5 mottaket. Jeg tror mange barn f\u00f8ler det samme, og jeg har lyst til \u00e5 fortelle dem at det blir bedre.", "I dag g\u00e5r Halat Hassan Mohammad p\u00e5 Thora Storm videreg\u00e5ende skole, og jobber ved siden av.", "- Jeg forteller fordi jeg vil at folk skal vite. Dr\u00f8mmen min er \u00e5 jobbe frivillig for barn i mottak, b\u00e5de i Norge og i utlandet."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "ff502e6835d1850319d968762903fbf8f31c92d9e82ae7c031c4952563db28b8"}, {"field": "createtime", "value": "2016-07-31T21:07:37.000Z"}, {"field": "description", "value": "Halat Hassan Mohammad bodde seks \u00e5r p\u00e5 asylmottak i Trondheim."}, {"field": "dominantimage", "value": "http://www.adressa.no/incoming/article8697621.ece/ALTERNATES/w980-default/Halat2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b23c43101c03e85e4d839bf68affec1b4966d29.jpg?5969e80b"}, {"field": "dominantthumbnaildimensions", "value": "300x169"}, {"field": "heading", "value": ["- UDI stjal barndommen min -adressa.no", "Flukten til Norge", "Barna blir mobbet", "Selvmordstanker", "Istanbul City", "Opphold i 2006", "Vil hjelpe barn i mottak"]}, {"field": "id", "value": "7b23c43101c03e85e4d839bf68affec1b4966d29"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "education"}, {"field": "kw-concept", "value": ["barn", "mottak", "stjal barndommen"]}, {"field": "kw-entity", "value": ["harald og erna solberg", "norge og trondheim", "sandmoen", "kurdistan", "thora storm", "istanbul city", "kattem"]}, {"field": "kw-location", "value": ["irak", "trondheim", "norge", "tyrkia", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["halat hassan mohammad", "erna solberg"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article8697621.ece/ALTERNATES/w980-default/Halat2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- UDI stjal barndommen min"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article8696631.ece"}, {"field": "pageclass", "value": ["article"]}, {"field": "publishtime", "value": "2013-12-02T07:28:18.000Z"}, {"field": "recs-articleid", "value": "8696631"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-12-02T07:28:18.000Z"}, {"field": "recs-rawtitle", "value": "- UDI stjal barndommen min -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Halat Hassan Mohammad bodde seks \u00e5r p\u00e5 asylmottak i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/7b23c43101c03e85e4d839bf68affec1b4966d29.jpg?5969e80b"}, {"field": "thumbnailfullheightdimensions", "value": "200x1708"}, {"field": "timestamp", "value": "2017-07-15T10:01:47.000Z"}, {"field": "title", "value": "- UDI stjal barndommen min"}, {"field": "url", "value": "http://www.adressa.no/nyheter/innenriks/article8696631.ece"}, {"field": "urlhash", "value": "7b23c43101c03e85e4d839bf68affec1b4966d29"}], "score": 0.7065099, "siteId": "9222270286501375973", "id": "7b23c43101c03e85e4d839bf68affec1b4966d29"}

