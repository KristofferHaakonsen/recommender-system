{"fields": [{"field": "modifiedtime", "type": "time", "value": "2016-03-23T09:07:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Foto"}, {"field": "author", "value": ["tek.no", "kristoffer m\u00f8llevik"]}, {"field": "body", "value": ["Saken oppdateres.", "P\u00e5sken st\u00e5r for d\u00f8ra, og enten du skal pr\u00f8ve deg i den r\u00f8de eller svarte l\u00f8ypa, eller bist\u00e5 en ung h\u00e5pefull isine f\u00f8rste forsiktige bakker, er det g\u00f8y \u00e5 forevige b\u00e5de knall, fall og suksess p\u00e5 video.", "Men selv om en smarttelefon fungerer veldig fint mesteparten av tiden, setter vinterlige forhold litt ekstra krav til utstyret.", "Her kommer actionkameraene inn i bildet.Den kompakte st\u00f8rrelsen gj\u00f8r dem nesten umerkelige p\u00e5 turen,de kan festes nesten over alt, ogden solide konstruksjonen gj\u00f8r at de overlever de utroligste ting.", "Men ikke alle actionkameraer er like gode og prisforskjellen mellom mange av modellene kan v\u00e6re betydelig. Derfor gjelder det \u00e5 vite hva du b\u00f8r se etter n\u00e5r du skal handle actionkamera, og hva du egentlig trenger.", "Bildekvalitet er for mange det aller viktigste: Seks ting som p\u00e5virker bildekvaliteten", "Les mer: Tek.no har ogs\u00e5 sett n\u00e6rmere p\u00e5 ting som sakte film, lydkvalitet og ekstrautstyr .", "Det finnes altfor mange actionkameraer og produsenter til at vi kan ta for oss alle her, s\u00e5 vi skal istedet presentere kameraene Tek.no har testet tidligere , og noen vi ikke har testet, men som vi kjenner litt til likevel siden vi har testet andre kameraer fra produsenten.", "GoProHero4 Black", "Hero4 Black er toppmodellen fra GoPro, og skiller seg fra resten ved \u00e5 ha den h\u00f8yeste bitraten blant GoPros kameraer p\u00e5 opptil 60 Mbps, mulighet for opptak i 4K-oppl\u00f8sning med 25 bilder i sekundet (fps), og sakte film-muligheter i 1080p med 100 bilder i sekundet, og hele 200 fps i 720p-oppl\u00f8sning.Bildekvaliteten er blant markedets beste, og profesjonelle innstillingsmuligheter gir deg \u00f8kt kontroll over bildet.", "I skrivende stund er det ogs\u00e5 det dyreste kameraet p\u00e5 markedet med en pris p\u00e5 rundt 4500 kroner, men det kan l\u00f8nne seg \u00e5 gj\u00f8re et priss\u00f8k.", "Les hele testen av GoPro Hero4 Black her", "Fordelen med Hero4 Silver er at kameraet kommer med en innebygget ber\u00f8ringsskjerm, og p\u00e5 det jevne er det rundt tusenlapp billigere enn Hero4 Black, hvis vi ikke regner med Lefdals tilbud i skrivende stund.", "Til gjengjeld f\u00e5r du ikke fungerende 4K, og kameraet har p\u00e5 langt n\u00e6r samme mulighetene for sakte film som GoPro Hero4 Black og Sony FDR-X1000V. Heller ikke bitraten er p\u00e5 h\u00f8yde med toppmodellene, men 45 Mbps er slettes ikke d\u00e5rlig, ogmer enn nok for de aller fleste.", "Session er et enkelt kamera med en kul formfaktor, menmed bare to knapper p\u00e5 kameraet er det lagt opp til en heller enkel bruk. Skal du endre p\u00e5 innstillingene, som for eksempel \u00e5 endre oppl\u00f8sning for \u00e5 f\u00e5 sakte film, m\u00e5 dette gj\u00f8res via telefonappen. Greit nok n\u00e5r du er inne p\u00e5 hytta, men ikke like praktisk i skibakken.Dette, kombinert med en bitrate i nedre del av skalaen (25 Mbps) gjorde at kameraet ikke sto til forventningene vi fikk da GoPro f\u00f8rst satte prisen til n\u00e6rmere 4000 kroner.", "Vi var tydeligvis ikke alene, for siden da har GoPro m\u00e5tte redusere prisen kraftig to ganger, og n\u00e5 ligger kameraet p\u00e5 rundt 2000 kroner, og er ikke lenger et s\u00e5 dumt kj\u00f8p som det var da det kom.", "Det fine med Session er den utrolig kompakte utf\u00f8relsen, og siden det er vanntett uten ekstra beskyttelseshus, er lyden langt bedre enn hos GoPros andre kameraer.", "Du kan lese hele testen av Session og se testvideoer her", "GoPro Hero, Hero+ og Hero+ LCD GoPro har ogs\u00e5 tre \u00abbilligmodeller\u00bb, som koster henholdsvis omtrent 1300, 2150 og 1800 kroner. Disse er strippet for avansert funksjonalitet, men kan fortsatt brukes til HD-video, timelapse og stillbildefotografering.", "Muligheter for sakte film er det d\u00e5rlig med, da ingen av dem greier enn h\u00f8yere skuddtakt enn 50/60 fps (PAL/NTSC), men bitraten p\u00e5 de to pluss-modellene er helt grei med sine 25 Mbps.", "Sony FDR-X1000V", "Toppmodellen fra Sony har det lite vellklingende navnet FDR-X1000V \u2014 ofte omtalt som bare X1000V. Et forholdsvis stort actionkamera, men med markedets h\u00f8yeste bitrate p\u00e5 100 Mbps.I likhet med GoPro Hero4 Black kan X1000V gj\u00f8re opptak i fungerende 4K, 100 fps i 1080p (full HD) og 200 fps i 720p. Det er alts\u00e5 gode muligheter for deg som vil ha mye opptak i sakte film. Bildet er marginalt bedre enn GoPro Hero4 Black, men med litt hardere kontraster hvis du bruker kameraets modus for sterke farger.", "I skrivende stund er den laveste prisen vi finner p\u00e5 kameraet 2400 kroner,noe som gj\u00f8r dette til et veldig godt kj\u00f8p hvis du er forberedt p\u00e5 \u00e5 bruke litt tid p\u00e5 \u00e5 finne frem i menysystemet.", "Her kan du lese hele testen av X1000V og se sammenligningsvideo med GoPro Hero4 Black", "Sony AS200V", "Dette er omtrent det samme kameraet som X1000V, bare uten 4K og like gode muligheter for sakte film. Hovedargumentet med \u00e5 g\u00e5 for dette fremfor toppmodellen var f\u00f8rst og fremst prisen n\u00e5r kameraene ble lansert, men med tanke p\u00e5 at X1000V bare koster 500 kroner mer i skrivende stund, ville vi tenkt oss om to ganger f\u00f8r vi gikk for akkurat denne modellen.", "Men hvis du ikke trenger 4K eller kommer til \u00e5 benytte deg noe s\u00e6rlig av mulighetene for sakte film, f\u00e5r du omtrent like god bildekvalitet i full HD fra AS200V, som toppmodellene Sony X1000V og GoPro Hero4 Black.", "Du kan lese hele testen av AS200Vog se testvideoer her", "Sony AS50 og AZ1", "Ogs\u00e5 Sony har noen mindre og billigere modeller i sortementet sitt, og de nyeste av disse er AS50 og AZ1 . Vi har begge inne til test for \u00f8yeblikket, men har ikke rukket \u00e5 gjort oss opp noen mening enda. Vi skal komme mer tilbake til det etterhvert.", "Garmin Virb X og Virb XE", "Garmins toppmodell, Virb XE koster omtrent 3700 kroner, men ligger et stykke bak konkurrentene i samme prisklasse n\u00e5r det kommer til bildekvaliteten. Kameraet harnemlig ikke h\u00f8yere bitrate enn 24 Mbps, noe som er veldig lite sammenlignet medtoppmodellene fra GoPro og Sony, som har henholdsvis 60 og 100 Mbps. Vi anbefaler at du sjekker sammenligningsvideoen i testen v\u00e5r for \u00e5 finne ut hvor mye dette f\u00e5r \u00e5 si for deg i praksis, vi merket i alle fall ikke s\u00e5 mye til det som vi f\u00f8rst trodde vi kom til \u00e5 gj\u00f8re.", "Muligheten for \u00e5 f\u00e5 m\u00e5linger for b\u00e5de puls, temperatur, fart, akselerasjon og mer gj\u00f8r at vi liker Virb XE veldig godt. Betjeningen er veldig god, og det er helt klart det actionkameraet vi har testet som er enklest \u00e5 bruke, og det passer til vanlige GoPro-fester uten adapter, noe som gj\u00f8r det enkelt \u00e5 finne tilbeh\u00f8r.", "Men i motsetning til toppmodellene fra GoPro og Sony, f\u00e5r vi ikke mer enn 50 fps i full HD, s\u00e5 mulighetene for sakte film med god bildekvalitet er noe begrenset.", "Virb X og Virb XE ser nesten helt like ut, men Virb X koster en tusenlapp mindre enn storebroren, og den st\u00f8rste forskjellen er at der Virb XE kan filme i 1080 50p (full HD, 50 fps) og 720 100p (\u00abHD ready\u00bb 100fps), er Virb X begrenset til 1080 25p og 720 50p, og dermed langt mindre egnet til sakte film.", "Det finnes selvsagt flere modeller vi enn de vi har listet her, men dette er modeller vi har testet eller kjenner til, og som vi synes er de mest aktuelle i markedet.", "Hvis vi skulle kj\u00f8pt et actionkamera akkurat n\u00e5, og skulle hatt s\u00e5 god bildekvalitet som mulig, ville vi g\u00e5tt for Sony FDR-X1000V .", "Grunnen til at vi g\u00e5r for den foran GoPro Hero4 Black er f\u00f8rst og fremst p\u00e5 grunn av at prisen i skrivende stund er s\u00e5pass lav (omtrent 2400 kroner), og da f\u00e5r du profesjonell bildekvalitet, fungerende 4K, GPS-data og gode muligheter for sakte film. Menysystemet er riktignok et mareritt til \u00e5 begynne med, men det er stort sett bare irriterende den f\u00f8rste tiden.", "Hvis bildekvaliteten ikke er det aller viktigste, ville vi g\u00e5tt for Garmin Virb XE . Det er etkamera som er veldig enkelt \u00e5 bruke, og visynes det er s\u00e5pass g\u00f8y \u00e5 kunne ha puls, fartsdata og mer p\u00e5 videoene v\u00e5re, at vi synes det er verdt pengene. Og for \u00e5 v\u00e6re helt \u00e6rlige, bildekvaliteten vil nok v\u00e6re god nok for de fleste. Mediehuset Tek.no er eid av TU Media.", "Men som sagt, les testen v\u00e5r og d\u00f8m selv: Garmins proffe actionkamera er bedre enn GoPro p\u00e5 mange m\u00e5ter", "En oversikt over de andre actionkameraene Tek.no har testet finner du her", "Opptatt av bildekvalitet? Seks ting som p\u00e5virker bildekvaliteten", "Bilder med mobilen?"]}, {"field": "category0", "value": "digital"}, {"field": "contenthash", "value": "5b5eafc7cc65b2bb4f1647484f69d76dc585ab085622d0e26b1943a1e4e9a4d0"}, {"field": "createtime", "value": "2017-01-01T12:49:38.000Z"}, {"field": "description", "value": "Les v\u00e5r grundige kj\u00f8psguide."}, {"field": "heading", "value": ["Ikke kj\u00f8p et actionkamera f\u00f8r du har lest dette -adressa.no", "Anbefalte kameraer", "GoPro Hero4 Silver", "GoPro Hero4Session", "Konklusjon"]}, {"field": "id", "value": "c874d6f68785e1f646021aab8e88a5d67fd9c8ec"}, {"field": "keyword", "value": "Foto"}, {"field": "keywords", "value": "Foto"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": ["sony", "gopro"]}, {"field": "kw-concept", "value": ["film", "sakte", "test", "kamera", "sakte film"]}, {"field": "kw-entity", "value": ["v. et", "virb x", "black", "gopro hero4session", "hero", "mbps", "garmin virb xe", "v. heller", "sony fdr", "gopro hero", "gopro hero4", "virb xe", "gopro og sony", "lefdals", "sony x1000v", "silver", "tek", "black og sony fdr"]}, {"field": "kw-location", "value": "media"}, {"field": "kw-pageclass", "value": "article"}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/e1b78428-a820-4b8a-8da3-f5715dcecc78?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke kj\u00f8p et actionkamera f\u00f8r du har lest dette"}, {"field": "og-type", "value": "article"}, {"field": "og-url", "value": "http://www.adressa.no/digital/Ikke-kjop-et-actionkamera-for-du-har-lest-dette-8860b.html"}, {"field": "pageclass", "value": ["article"]}, {"field": "publishtime", "value": "2016-03-23T09:07:22.000Z"}, {"field": "recs-articleid", "value": "8860"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2016-03-23T09:07:22.000Z"}, {"field": "recs-rawtitle", "value": "Ikke kj\u00f8p et actionkamera f\u00f8r du har lest dette -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Les v\u00e5r grundige kj\u00f8psguide."}, {"field": "thumbnail", "value": "http://content-thumbnail.cxpublic.com/content/thumbnail200x150/c874d6f68785e1f646021aab8e88a5d67fd9c8ec.jpg?5981d131"}, {"field": "thumbnailfullheightdimensions", "value": "200x2178"}, {"field": "timestamp", "value": "2017-08-02T13:18:41.000Z"}, {"field": "title", "value": "Ikke kj\u00f8p et actionkamera f\u00f8r du har lest dette"}, {"field": "url", "value": "http://www.adressa.no/digital/Ikke-kjop-et-actionkamera-for-du-har-lest-dette-8860b.html"}, {"field": "urlhash", "value": "c874d6f68785e1f646021aab8e88a5d67fd9c8ec"}], "score": 0.84717214, "siteId": "9222270286501375973", "id": "c874d6f68785e1f646021aab8e88a5d67fd9c8ec"}

