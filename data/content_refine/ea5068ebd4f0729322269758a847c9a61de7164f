{"fields": [{"field": "modifiedtime", "type": "time", "value": "2012-04-17T09:19:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hva med \u00e5 pr\u00f8ve ut en stempelteknikk? Stempelet lager du selv, i \u00f8nsket m\u00f8nster. Skj\u00e6r ut figurer i gummien p\u00e5 et fugebrett. M\u00f8nstermaler finnes hos fargehandleren, hvis du skulle foretrekke det. Mal veggen, taket eller hva det enn er du skal friske opp, i lys grunnfarge og la dette t\u00f8rke. M\u00f8nsteret du skal stemple p\u00e5 kan gjerne v\u00e6re i en friskere farge. Bruk en korth\u00e5ret, liten rull for \u00e5 p\u00e5f\u00f8re stempelet maling. S\u00e5 er det bare \u00e5 stemple i vei. P\u00e5f\u00f8r ny maling n\u00e5r trykket begynner \u00e5 bli svakt. Hvis du \u00f8nsker \u00e5 skape en uregelmessighet i m\u00f8nsteret, kan du snu stempelet med jevne mellomrom.", "Stemplingen kan gj\u00f8res tett i tett over en hel vegg, eller et avgrenset omr\u00e5de. Eller du kan legge fargeklatter godt spredt - her f\u00e5r smak og behag ha et kraftig ord med i laget.", "Ogs\u00e5 som relieff", "Vi har brukt stempelteknikken til \u00e5 gi et pipel\u00f8p et t\u00f8ffere uttrykk. En gammel pipe med sliten murpuss sto midt i kjellerstua og manglet b\u00e5de sjarm og stil. Det skulle det bli en slutt p\u00e5.", "F\u00f8rste trinn var \u00e5 endre overflaten. Du kan bruke m\u00f8rtel eller flislim. Hvis overflaten er veldig glatt kan det v\u00e6re vanskelig \u00e5 f\u00e5 m\u00f8rtelmassen til \u00e5 hefte, og da er flislim redningen. Lag den type overflate du \u00f8nsker. Glatt og pusset, eller litt r\u00f8ff.", "Vi gikk for en r\u00f8ff l\u00f8sning, fordi vi skulle lage relieffstempel etterp\u00e5. Flislim ble p\u00e5f\u00f8rt med st\u00f8dig h\u00e5nd og kun glattet til med murskje. S\u00e5 var det klart for bruksomr\u00e5de \u00e9n av stempelet. Lage relieff.", "Stempelet kan lett suge seg fast i den v\u00e5te massen n\u00e5r man trykker det inn. Hvis du sm\u00f8rer inn stempelet med matolje, slipper det lettere. Husk \u00e5 rengj\u00f8re stempelet godt etterp\u00e5.", "Rask f\u00f8rst, n\u00f8ye etterp\u00e5", "Det gjelder \u00e5 arbeide raskt i denne fasen, s\u00e5 ikke flislimet t\u00f8rker f\u00f8r du rekker \u00e5 gj\u00f8re ferdig jobben. Bruk en snor eller laservater for \u00e5 f\u00e5 m\u00f8nsteret pent og bent, hvis du har planlagt \u00e5 ha rette linjer.", "N\u00e5r m\u00f8rtel/ flislim er p\u00e5f\u00f8rt og relieffet et laget f\u00e5r dette herde. Deretter males to eller tre str\u00f8k med valgt bunnfarge. Til slutt kommer runde to med stempling. Malingen p\u00e5f\u00f8res stempelet som beskrevet ovenfor, og s\u00e5 gjelder det \u00e5 treffe i samme spor som sist. Dette krever at du er fininnstilt og t\u00e5lmodig. Fasen med det store tempoet er definitivt over.", "Vi valgte n\u00f8ytrale farger p\u00e5 pipa v\u00e5r. Men stempelet er bevart. Blir vi lei av fargen, eller angrer oss for at vi ikke flesket til med noe knall, ja da er det bare \u00e5 stemple p\u00e5 nytt."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "674797a18b23f8ae7a955fb786fd0bb58a94477e34f229a94bec3fbe6d71c82c"}, {"field": "createtime", "value": "2016-12-08T11:30:02.000Z"}, {"field": "description", "value": "\u00d8nsker du en vegg, et tak eller et pipel\u00f8p som det ikke finnes maken til? Du trenger slett ikke v\u00e6re noen kunstnerbegavelse for \u00e5 v\u00e6re kreativ."}, {"field": "dominantimage", "value": "http://www.adressa.no/incoming/article1288330.ece5/ALTERNATES/w980-default/hendig%20kreativ%20maling"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ea5068ebd4f0729322269758a847c9a61de7164f.jpg?597f6224"}, {"field": "dominantthumbnaildimensions", "value": "300x169"}, {"field": "heading", "value": "Lag ditt eget m\u00f8nster -adressa.no"}, {"field": "id", "value": "ea5068ebd4f0729322269758a847c9a61de7164f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["stemple", "p\u00e5f\u00f8re stempelet", "eget m\u00f8nster"]}, {"field": "kw-pageclass", "value": "article"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1288330.ece5/ALTERNATES/w980-default/hendig%20kreativ%20maling"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lag ditt eget m\u00f8nster"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1234775.ece"}, {"field": "pageclass", "value": ["article"]}, {"field": "publishtime", "value": "2009-01-23T07:22:13.000Z"}, {"field": "recs-articleid", "value": "1454224"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-01-23T07:22:13.000Z"}, {"field": "recs-rawtitle", "value": "Lag ditt eget m\u00f8nster -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "\u00d8nsker du en vegg, et tak eller et pipel\u00f8p som det ikke finnes maken til? Du trenger slett ikke v\u00e6re noen kunstnerbegavelse for \u00e5 v\u00e6re kreativ."}, {"field": "thumbnail", "value": "http://content-thumbnail.cxpublic.com/content/thumbnail200x150/ea5068ebd4f0729322269758a847c9a61de7164f.jpg?597f6224"}, {"field": "thumbnailfullheightdimensions", "value": "200x1818"}, {"field": "timestamp", "value": "2017-07-31T17:00:20.000Z"}, {"field": "title", "value": "Lag ditt eget m\u00f8nster"}, {"field": "url", "value": "http://www.adressa.no/forbruker/hjem/article1234775.ece"}, {"field": "urlhash", "value": "ea5068ebd4f0729322269758a847c9a61de7164f"}], "score": 0.87791157, "siteId": "9222270286501375973", "id": "ea5068ebd4f0729322269758a847c9a61de7164f"}

