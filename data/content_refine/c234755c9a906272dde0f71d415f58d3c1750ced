{"fields": [{"field": "modifiedtime", "type": "time", "value": "2013-05-23T10:20:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Selv om babyen er f\u00f8dt, er ikke morkaken ferdig med jobben sin enn\u00e5. Det er mye blod i den som tilh\u00f8rer barnet, og de f\u00f8rste minuttene etter f\u00f8dselen skal det pumpes inn i babyens lunger via navlestrengen. Klippes navlestrengen for tidlig, g\u00e5r dette viktige blodet til spille. Og det er ikke ubetydelige mengder det er snakk om.", "\u2013 Det tilsvarer 1,5 liter blod for et voksent menneske. De fleste ville trenge blodoverf\u00f8ring ved et slikt blodtap. Det er viktige beskyttelsesmekanismer i babyen som sl\u00e5r inn n\u00e5r navlestrengen klippes tidlig, men det er et under at det pleier \u00e5 g\u00e5 bra. For de mest s\u00e5rbare kan blodtapet likevel gi skade, sier Elisabeth S\u00e6ther, jordmor og prosjektleder ved \u00c5lesund sjukehus.", "Hun har v\u00e6rt p\u00e5driver for \u00e5 f\u00e5 endret rutinene rundt tidspunkt for avnavling.", "Hun understreker at hun har v\u00e6rt langt fra alene om \u00e5 \u00f8nske \u00e5 endre praksisen.", "\u2013 Ved sen avnavling f\u00e5r ogs\u00e5 barnet ekstra oksygen, men vel s\u00e5 viktig er jern, stamceller og beskyttelsesfaktorer mot infeksjon, sier S\u00e6ther til Babyverden.no.", "Verdens helseorganisasjon (WHO) oppdaterte i 2012 sine retningslinjer og mener at ingen barn i dag b\u00f8r f\u00e5 klipt navlesnoren tidligere enn ett minutt etter f\u00f8dselen. Det blir kalt The Golden Minute.", "Professor Ola Didrik Saugstad, ekspert p\u00e5 nyf\u00f8dte, var med p\u00e5 utarbeide WHOs nye retningslinjer for gjenoppliving p\u00e5 nyf\u00f8dte i fjor.", "- Det har v\u00e6rt stor strid i fagmilj\u00f8ene om betydningen av sen avnavling i mange \u00e5r. Men det er n\u00e5 stor enighet internasjonalt om at man b\u00f8r vente minst ett minutt. Da har barnet f\u00e5tt 70 prosent av blodet fra morkake og navlesnor, sa Saugstad til VG nylig.", "Den internasjonale enigheten ved endringer i WHOs retningslinjer har gjort det lettere for p\u00e5drivere som S\u00e6ther \u00e5 f\u00e5 geh\u00f8r i norske fagmilj\u00f8er. N\u00e5 kommer ogs\u00e5 sen avnavling for alle nyf\u00f8dte med i reviderte retningslinjer fra Gynekologiforeningen.", "LES OGS\u00c5:", "Ikke v\u00e6r redd for \u00e5 si ifra", "Skriv et f\u00f8debrev!", "S\u00e5 lenge varer f\u00f8dselen", "Men S\u00e6ther mener man godt kan vente enda lenger.", "\u2013 Det er flere faktorer som spiller inn, blant annet tyngdekraften. Ligger barnet lavere enn morkaken skjer blodoverf\u00f8ringen raskere, mens det tar lenger tid om barnet ligger h\u00f8yere, for eksempel p\u00e5 mors bryst. Ligger barnet mer enn en halv meter h\u00f8yere enn morkaken, f\u00e5r ikke barnet blodet, forklarer hun.", "Innen tre minutter vil de fleste ha f\u00e5tt overf\u00f8rt det meste av blodet, men ligger babyen p\u00e5 mors bryst kan det ta opp til ti minutter.", "\u00c5 vente med \u00e5 klippe navlestrengen er ikke noe nytt. Snarere tvert imot er det s\u00e5nn det har pleid \u00e5 v\u00e6re. Men p\u00e5 slutten av 1990-tallet og begynnelsen av 2000-tallet ble STAN-overv\u00e5king innf\u00f8rt ved mange st\u00f8rre f\u00f8desteder.", "Ved slik overv\u00e5king skulle det tas blodpr\u00f8ve av navlestrengen like etter at barnet var blitt f\u00f8dt, og det skulle gj\u00f8res en blodgassanalyse av blodet. For at blodpr\u00f8ven skulle bli riktig, m\u00e5tte navlestrengen klippes f\u00f8r barnet hadde pustet. Form\u00e5let med analysen var \u00e5 se om overv\u00e5kingsutstyret hadde varslet om eventuell fare tidsnok. Pr\u00f8ven fungerte som et slags alibi for f\u00f8dselshjelpen, eller omvendt som bevis p\u00e5 at man skulle ha grepet inn tidligere.", "\u2013 Slike blodpr\u00f8ver ble fort standard praksis \u2013 uten grunn. Jeg stiller sp\u00f8rsm\u00e5l ved hele pr\u00f8ven, for den kommer jo ikke barnet til gode p\u00e5 noen m\u00e5te, sier S\u00e6ther.", "Det tok ikke lang tid f\u00f8r stadig flere begynte \u00e5 stille sp\u00f8rsm\u00e5l ved om dette virkelig var \u00abbest practice\u00bb. Den svenske barnelegen Ola Andersson kom i 2011 med det S\u00e6ther betegner som banebrytende forskning om effekten av tidlig avnavling. Han hadde unders\u00f8kt fullb\u00e5rne friske barn \u2013 en gruppe med tidlig og en med sen avnavling. Funnene hans regnes som oppsiktsvekkenende.", "\u2013 Man tenker gjerne at jernmangel ikke er et problem i industrialiserte land i dag, men det var stor forskjell i hyppighet av jernmangel i de to gruppene. Hos barna som var avnavlet sent, hadde nesten ingen jernmangel, mens det var overraskende vanlig hos barna som ble raskt avnavlet, forteller S\u00e6ther.", "Selv om det er mulig \u00e5 gi babyen jerntilskudd, mener hun det er bedre \u00e5 la morkaken gj\u00f8re jobben og sikre barnet fra begynnelsen.", "S\u00e6ther sier at n\u00e5r man ser p\u00e5 barn med autisme, ADHD og l\u00e6rings- og konsentrasjonsproblemer, s\u00e5 er jernmangel en fellesnevner.", "\u2013 Forekomsten av slike vansker har \u00f8kt veldig de siste 10-20 \u00e5rene, og jeg tror ikke bare det skyldes at vi er blitt flinkere til \u00e5 stille diagnosene, sier S\u00e6ther.", "Det er ikke bare babyen som f\u00e5r ekstra gevinst av \u00e5 f\u00e5 levert blodet sitt tilbake fra morkaken. Det blir ogs\u00e5 ofte en fin ro p\u00e5 f\u00f8destuen n\u00e5r mor, far og barn f\u00e5r de f\u00f8rste minuttene sammen uten innblanding av jordmor for \u00e5 klippe navlestrengen. Dessuten blir det ofte mindre bl\u00f8dning hos mor, og det blir lettere \u00e5 f\u00e5 ut morkaken. For n\u00e5r den har gjort jobben sin ferdig, l\u00f8sner den som oftest uten problemer.", "\u2013 Det er det som er s\u00e5 rart \u2013 at det skal v\u00e6re vanskelig \u00e5 f\u00e5 endret p\u00e5 noe vi vet at er best for alle parter. Og som ikke krever noe annet av oss enn at vi st\u00e5r med hendene i lomma og venter. Det er gratis, lettvint og ingen jobb for oss, sier S\u00e6ther.", "Dessuten kan blodpr\u00f8ven som var \u00e5rsaken til tidlig avnavling, fortsatt tas selv om navlestrengen ikke klippes. Den kan nemlig like gjerne tas fra en pulserende navlestreng kort tid etter f\u00f8dselen.", "Det har lenge v\u00e6rt gode resultater hos pasienter med kreft som har blitt behandlet med stamceller. Ny forskning fra Australia viser gode resultater av \u00e5 gi stamcellebehandling fra navlesstrengblod til barn med Cerebral Parese. Flere kommersielle akt\u00f8rer har tjent godt p\u00e5 \u00e5 oppbevare slike stamceller som en slags livsforsikring. Men det beste hadde if\u00f8lge S\u00e6ther \u00e5 bare la barnet f\u00e5 dem med \u00e9n gang.", "\u2013 Noen akt\u00f8rer hevder at det g\u00e5r an \u00e5 f\u00e5 til b\u00e5de sen avnavling og tapping av stamceller, men for \u00e5 ha nok til en god pr\u00f8ve m\u00e5 man ha mist 30-50 milliliter, og foreldre som bruker mye penger p\u00e5 dette, vil nok sikre seg en best mulig pr\u00f8ve. Jeg tror stamcellene kommer best til nytte om barnet f\u00e5r det selv ved f\u00f8dselen, spesielt hvis barnet har v\u00e6rt utsatt for oksygenmangel, sier hun.", "LES OGS\u00c5:", "Alt du trenger \u00e5 vite om keisersnitt", "Hadde menn klart en f\u00f8dsel?", "Premature og syke barn er tradisjonelt de som har blitt avnavlet raskest \u2013 paradoksalt nok. For de trenger denne ekstra \u00abnistepakken\u00bb fra morkaken mest.", "\u2013 Klipper vi av navlestrengen med \u00e9n gang, gj\u00f8r vi situasjonen verre for barnet, for det mister morkakens hjelp. Morkaken kan v\u00e6re den beste til \u00e5 gjenopplive et barn. Og ni av ti barn man tror trenger gjenoppliving, trenger ikke det om man bare t\u00f8r \u00e5 ha litt is i magen, sier S\u00e6ther.", "Hun mener ikke at jordmor bare skal st\u00e5 og se p\u00e5 at barnet er d\u00e5rlig. Men i stedet for \u00e5 klippe navlestrengen og haste ut av rommet med det syke barnet, mener hun at hjelpen m\u00e5 komme til barnet \u2013 slik at morkaken ogs\u00e5 kan fullf\u00f8re sin oppgave og hjelpe til.", "\u2013 I England har de funnet opp et arbeidsbord til gjenoppliving som har alt man trenger, slik at barnet kan behandles like ved mor. Da f\u00e5r ogs\u00e5 foreldrene se barnet sitt mens jordmor og leger hjelper barnet, forteller hun.", "Man skulle kanskje tro det ville oppleves som dramatisk for de nybakte foreldrene \u00e5 v\u00e6re vitner til at babyen gjenopplives, men S\u00e6ther forteller at de som har testet det nye arbeidsbordet bare har f\u00e5tt positive tilbakemeldinger.", "\u2013 Det kan jo v\u00e6re vel s\u00e5 dramatisk n\u00e5r helsepersonell l\u00f8per ut med babyen og man ikke vet hva som skjer, sier hun.", "S\u00e6ther \u00f8nsker ikke \u00e5 skremme kvinner som har f\u00f8dt i perioden hvor tidlig avnavling var standard prosedyre. Hun mener det ble gjort med de beste intensjoner.", "\u2013 Men n\u00e5r forskning viser at noe er dumt , for ikke \u00e5 si direkte skadelig, s\u00e5 m\u00e5 vi slutte \u00e5 gj\u00f8re det, sier hun.", "S\u00e6ther h\u00e5per ogs\u00e5 at man tar l\u00e6rdom av dette til senere \u2013 at man ikke innf\u00f8rer nye tiltak fordi det er moderne og nytt, men venter til det er et godt forskningsmessig grunnlag for det f\u00f8rst.", "Allerede i 2009 la \u00c5lesund sjukehus om sine rutiner rundt avnavling, og begynte \u00e5 la navlestrengen pulsere ferdig f\u00f8rst. Etter hvert fulgte mange etter, og ved Haukeland ble sen avnavling rutine i 2011. Men det gjenst\u00e5r fremdeles noen \u2013 for eksempel Haugesund og Namsos. Enkelte sykehus p\u00e5 \u00d8stlandet har ogs\u00e5 et stykke \u00e5 g\u00e5.", "\u2013 Det er mange som skal endre praksis, s\u00e5 det tar tid \u00e5 endre rutiner, sier S\u00e6ther.", "Hun er likevel glad for at trenden g\u00e5r i retning av sen avnavling for alle nyf\u00f8dte \u2013 b\u00e5de friske og syke, over hele landet. S\u00e5 langt det er mulig. Hun r\u00e5der likevel f\u00f8dende til selv \u00e5 ta initiativ.", "\u2013 Sjekk rutinene ved ditt f\u00f8dested. Hvis du \u00f8nsker sen avnavling kan du kreve det, og sykehuset kan ikke nekte \u00e5 etterkomme \u00f8nsket ditt, sier hun.", "Jordmor Ragna T. Larsen ved Stavanger Universitetssjukehus forteller om nye skriftlige retningslinjer for avnavling \u2013 der skal man vente. Det er hun glad for.", "\u2013 At morkaken fortsetter jobben sin en liten stund etter at babyen er f\u00f8dt, er jo lurt lagt til rette fra naturens side. Det gir barnet en dobbeltsikring med oksygen fra to steder samtidig slik at barnet f\u00e5r tid til \u00e5 komme i gang. Det er lurt \u00e5 lytte til naturen, og det kjennes godt at sen avnavling n\u00e5 er prosedyre, sier Larsen.", "Hun takker ildsjelene rundt om i landet for at de har jobbet for barnets sak \u2013 og lyktes.", "\u2013 Det gir familien en roligere start, og har ingen praktisk betydning for oss jordm\u00f8dre, sier hun.", "Og skulle du lure \u2013 det er ingen forskjell for far \u00e5 klippe navlestrengen n\u00e5r den pulserer eller ikke.", "\u2013 Men mange blir overrasket over hvor mye motstand det er i den. Far m\u00e5 ofte ta et par-tre tak for \u00e5 klare \u00e5 klippe den helt over, avslutter Larsen.", "Artikkelen er skrevet av Babyverden.no."]}, {"field": "category0", "value": "familieogoppvekst"}, {"field": "contenthash", "value": "6e5c1c7febc1d7c874b3eaca92b0917aaec91d12d44fa4e20f33e50f2c56fd5e"}, {"field": "createtime", "value": "2017-05-01T01:23:53.000Z"}, {"field": "description", "value": "Babyen trenger denne \u00abnistepakken\u00bb fra morkaken. N\u00e5r forskning viser at noe er dumt , for ikke \u00e5 si direkte skadelig, s\u00e5 m\u00e5 vi slutte \u00e5 gj\u00f8re det, mener jordmor."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c234755c9a906272dde0f71d415f58d3c1750ced.jpg?593ff710"}, {"field": "dominantthumbnaildimensions", "value": "256x256"}, {"field": "heading", "value": ["- Vent med \u00e5 klippe navlestrengen! -adressa.no", "Endrer regler i Norge", "Tyngdekraft", "Jernmangel", "Bare gevinster ved \u00e5 vente", "Stamcellene skal til barnet, ikke til oppbevaring", "Viktigst for de ekstra s\u00e5rbare barna", "M\u00e5 slutte med det som er skadelig", "Endret praksis de fleste steder i Norge", "F\u00f8les veldig rett \u00e5 gj\u00f8re det som er naturlig"]}, {"field": "id", "value": "c234755c9a906272dde0f71d415f58d3c1750ced"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["klippe navlestrengen", "barn", "sen avnavling"]}, {"field": "kw-entity", "value": ["babyverden", "haukeland", "stavanger universitetssjukehus", "\u00f8stlandet", "cerebral parese", "gynekologiforeningen", "haugesund og namsos", "the golden minute"]}, {"field": "kw-location", "value": ["england", "australia", "norge", "\u00e5lesund"]}, {"field": "kw-pageclass", "value": "article"}, {"field": "kw-person", "value": ["ragna t. larsen", "elisabeth s\u00e6ther", "ola andersson", "ola didrik saugstad"]}, {"field": "kw-taxonomy", "value": "familieogoppvekst"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vent med \u00e5 klippe navlestrengen!"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7557177.ece"}, {"field": "pageclass", "value": ["article"]}, {"field": "publishtime", "value": "2013-05-15T13:01:29.000Z"}, {"field": "recs-articleid", "value": "7557177"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-05-15T13:01:29.000Z"}, {"field": "recs-rawtitle", "value": "- Vent med \u00e5 klippe navlestrengen! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Babyen trenger denne \u00abnistepakken\u00bb fra morkaken. N\u00e5r forskning viser at noe er dumt , for ikke \u00e5 si direkte skadelig, s\u00e5 m\u00e5 vi slutte \u00e5 gj\u00f8re det, mener jordmor."}, {"field": "thumbnail", "value": "http://content-thumbnail.cxpublic.com/content/thumbnail200x150/c234755c9a906272dde0f71d415f58d3c1750ced.jpg?593ff710"}, {"field": "thumbnailfullheightdimensions", "value": "200x2082"}, {"field": "timestamp", "value": "2017-06-13T14:30:40.000Z"}, {"field": "title", "value": "- Vent med \u00e5 klippe navlestrengen!"}, {"field": "url", "value": "http://www.adressa.no/familieogoppvekst/article7557177.ece"}, {"field": "urlhash", "value": "c234755c9a906272dde0f71d415f58d3c1750ced"}], "score": 0.90690225, "siteId": "9222270286501375973", "id": "c234755c9a906272dde0f71d415f58d3c1750ced"}

