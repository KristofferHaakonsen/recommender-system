{"fields": [{"field": "modifiedtime", "type": "time", "value": "2014-01-28T07:33:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["einar n. str\u00f8mmen", "tor g. syvertsen", "professorer inst. for konstruksjonsteknikk", "ntnu"]}, {"field": "body", "value": ["Saken oppdateres.", "Menneskets hjerne har omkring 85 milliarder av dem. Hvert enkelt nevron er ikke s\u00e6rlig intelligent: det utf\u00f8rer en elektro-kjemisk funksjon som n\u00e5 kan imiteres ganske godt, i en datamaskin eller biologisk i form av kunstige nevroner.", "Intelligensen ligger ikke i nevronene, men i systemet som dannes av relasjonene mellom dem. Hvert nevron har noen millioner forbindelser (aksoner og synapser) til andre nevroner der de kontinuerlig fors\u00f8ker \u00e5 stimulere eller hemme hverandre. Marvin Minsky har definert prinsippet bak intelligens som: \u00abUintelligente komponenter med effektiv kommunikasjon kan skape en intelligent helhet.\u00bb Dette prinsippet fungerer ogs\u00e5 for andre intelligente systemer som maurtuer og bikuber, mange sv\u00e6rt enkle komponenter, men en intelligent helhet. World Wide Web er ogs\u00e5 et intelligent system.", "Noen mener at vi kan skape kunstig intelligens som bygger p\u00e5 dette prinsippet. Blant dem er Raymond Kurzweil, som i boka \u00abHow to Create a Mind\u00bb beskriver b\u00e5de nevrologiske og tekniske muligheter. En av datahistoriens st\u00f8rste tenkere, Alan Turing, sa det slik: \u00abhvis vi venter at en maskin skal v\u00e6re ufeilbarlig, kan den ikke v\u00e6re intelligent\u00bb (v\u00e5r oversettelse). Utsagnet kan brukes om norske byr\u00e5krater som er 100 prosent regelstyrte: De er \u00abufeilbarlige\u00bb, og dermed ikke intelligente.", "Det motsatte av prinsippet for kunstig intelligens kaller vi \u00abprinsippet for naturlig dumskap\u00bb. Det lyder: \u00abIntelligente komponenter med ineffektiv kommunikasjon vil skape naturlig dumskap\u00bb. Et eksempel er en komit\u00e9 av professorer: sv\u00e6rt intelligente medlemmer som ikke evner \u00e5 kommunisere p\u00e5 en fruktbar m\u00e5te. Resultatet blir gjerne en tanketom \u00abrapport\u00bb med flere alternativer enn komiteen har medlemmer. Dette er den vanlige m\u00e5ten \u00e5 \u00abl\u00f8se et problem\u00bb p\u00e5 innen akademia.", "En ekstrem variant av naturlig dumskap har man innen statsforvaltningen, hvor et problem gjerne blir fors\u00f8kt l\u00f8st ved at det nedsettes en arbeidsgruppe av byr\u00e5krater med svekkede kommunikasjonsevner. Resultatet blir et h\u00e5pl\u00f8st regelverk som er s\u00e5 omfattende og uforst\u00e5elig at ingen orker \u00e5 lese det. Winston Churchill sa det slik: \u00abDette skrivet forsvarer seg effektivt med sin lengde, mot \u00e5 bli lest\u00bb (v\u00e5r oversettelse). Bak fasaden er de trygge. De vet at ingenting vil skje slik at de kan fortsette med \u00e5 utrede i det uendelige. I beste fall kan de f\u00e5 opprettet et direktorat og noen tilsyn der deres barn og slektninger kan bli direkt\u00f8rer og h\u00f8yt gasjerte konsulenter.", "Naturlig dumskap brukes aktivt til t\u00e5kelegging av problemer. Det er det v\u00e5re politikere gj\u00f8r i form av offentlige utredninger. Utvalget f\u00e5r gjerne et ubegripelig mandat, bruker lang tid p\u00e5 \u00e5 gj\u00f8re ingenting, og leverer en innstilling med en rekke forslag til politiske tiltak som enten ikke blir satt ut i livet eller som ikke har noen virkning.", "For noen \u00e5r tilbake nedsatte Utdannings- og forskningsdepartementet en arbeidsgruppe som skulle foreta en effektivitetsunders\u00f8kelse i universitets- og h\u00f8yskolesektoren. Gruppen fikk f\u00f8lgende mandat: \u00abArbeidsgruppen skal identifisere indikatorer som kan bedre kvalitet og relevans i videre arbeid med gjennomf\u00f8ring av effektivitetsunders\u00f8kelser p\u00e5 bakgrunn av vurderinger og tilr\u00e5dinger fra arbeidsgruppen som har vurdert mulige forklaringer p\u00e5 effektivitetsforskjeller i sektoren og p\u00e5 bakgrunn av en arbeidsgruppe som tidligere har vurdert forskningsdata i DBH\u00bb. Uforst\u00e5elig? Etter noks\u00e5 mange lesninger begynner du \u00e5 fatte hva det dreier seg om: Skriv en tykk rapport med bare svada slik at vi f\u00e5r ryggdekning for \u00e5 ha nedsatt dette idiotiske utvalget og ha brukt s\u00e5pass med penger at vi kan f\u00e5 like stort budsjett neste \u00e5r til enda flere idiotiske utvalg.", "Skal mennesker arbeide fruktbart sammen og skape en intelligent helhet, trenger de et felles m\u00e5l som alle forst\u00e5r og synes om. Menneskene trenger visjoner, dr\u00f8mmer som de i felleskap kan strekke seg etter.", "I 1961 lanserte USAs president John F. Kennedy m\u00e5let for Apollo-programmet p\u00e5 denne m\u00e5ten: \u00abI believe that this nation should commit itself to achieving the goal, before this decade is out, of landing a man on the moon and returning him safely to the Earth.\u00bb Det var ikke bare begripelig, det var motiverende for en hel nasjon. Nesten 400000 mennesker arbeidet iherdig i \u00e5tte \u00e5r inntil m\u00e5let var n\u00e5dd: Neil Armstrong p\u00e5 m\u00e5nen 20. juli 1969 og tilbake i Stillehavet fire dager senere.", "Som kontrast husker vi alle Jens Stoltenbergs puslete fors\u00f8k p\u00e5 en \u00abm\u00e5nelanding\u00bb. Det endte med fiasko.", "Det er f\u00e5 av v\u00e5re politikere som t\u00f8r \u00e5 snakke om de visjonene som betyr noe. I Norge er det vanskelig \u00e5 finne noen i det hele tatt som har visjoner for den akademiske utviklingen av universitetene, i en tid hvor det skjer betydelige endringer rundt oss. I Trondheim er det mange som har tatt til orde for \u00e5 samle NTNU til en felles campus p\u00e5 og rundt Gl\u00f8shaugen. En lokal banksjef har en visjon om at dette skal revitalisere handelsn\u00e6ringen i sentrum, andre mener det vil skape spennende m\u00f8teplasser for diskusjon rundt en kopp kaffelatte. Konsekvensutredningen er satt bort til et dansk ingeni\u00f8rfirma.", "Det er jo aldri s\u00e5 galt at det ikke er godt for noen. Kan det v\u00e6re p\u00e5 tide \u00e5 bruke mer innsats p\u00e5 \u00e5 utrydde naturlig dumskap enn p\u00e5 \u00e5 frambringe kunstig intelligens?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "f381d5199beba776f3dd1ce1cc07f8d0f3ea38af5447c0237fd2d7c55ad0c2d1"}, {"field": "createtime", "value": "2015-07-20T04:06:56.000Z"}, {"field": "description", "value": "F\u00e5 vil bestride at menneskets nervesystem er intelligent. Hjernen best\u00e5r av sv\u00e6rt mange komponenter, nevroner som er spesialiserte hjerneceller."}, {"field": "dominantimage", "value": "http://www.adressa.no/meninger/kronikker/article9025061.ece/ALTERNATES/w980-default/Hjernen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9d30ed7d8804b93261e8eb092f89f33ed80516db.jpg?5908f2a7"}, {"field": "dominantthumbnaildimensions", "value": "300x169"}, {"field": "heading", "value": "Kunstig intelligens og naturlig dumskap -adressa.no"}, {"field": "id", "value": "9d30ed7d8804b93261e8eb092f89f33ed80516db"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["kunstig intelligens", "naturlig", "naturlig dumskap", "intelligent", "dumskap", "intelligens"]}, {"field": "kw-entity", "value": ["how", "mind", "utdannings", "gl\u00f8shaugen", "wide web", "create", "stillehavet"]}, {"field": "kw-location", "value": ["trondheim", "apollo", "norge", "earth"]}, {"field": "kw-pageclass", "value": "article"}, {"field": "kw-person", "value": ["marvin minsky", "jens stoltenbergs", "neil armstrong", "john f. kennedy", "alan turing", "raymond kurzweil", "winston churchill"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9025061.ece/ALTERNATES/w980-default/Hjernen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunstig intelligens og naturlig dumskap"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9025063.ece"}, {"field": "pageclass", "value": ["article"]}, {"field": "publishtime", "value": "2014-01-28T04:00:00.000Z"}, {"field": "recs-articleid", "value": "9025063"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-01-28T04:00:00.000Z"}, {"field": "recs-rawtitle", "value": "Kunstig intelligens og naturlig dumskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "F\u00e5 vil bestride at menneskets nervesystem er intelligent. Hjernen best\u00e5r av sv\u00e6rt mange komponenter, nevroner som er spesialiserte hjerneceller."}, {"field": "thumbnail", "value": "http://content-thumbnail.cxpublic.com/content/thumbnail200x150/9d30ed7d8804b93261e8eb092f89f33ed80516db.jpg?5908f2a7"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T20:57:11.000Z"}, {"field": "title", "value": "Kunstig intelligens og naturlig dumskap"}, {"field": "url", "value": "http://www.adressa.no/meninger/kronikker/article9025063.ece"}, {"field": "urlhash", "value": "9d30ed7d8804b93261e8eb092f89f33ed80516db"}], "score": 1.0305303, "siteId": "9222270286501375973", "id": "9d30ed7d8804b93261e8eb092f89f33ed80516db"}

