{"fields": [{"field": "modifiedtime", "type": "time", "value": "2012-04-17T07:21:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elin fosshaug ols\u00f8"}, {"field": "body", "value": ["Saken oppdateres.", "Ved f\u00f8rste \u00f8yekast er det vanskelig \u00e5 tro at eneboligen som ligger lunt og diskr\u00e9 i terrenget i skr\u00e5ninga ned mot fjorden p\u00e5 Hundhamaren, rommer 270 kvadratmeter fordelt over tre etasjer. I samarbeid med sivilarkitekt May Siri Bones har familien Bugge Arn\u00f8y skapt et helt spesielt hus, som oppfyller alle deres \u00f8nsker.", "- Det sies at man m\u00e5 bygge tre hus f\u00f8r man blir helt forn\u00f8yd, men vi er rett og slett superforn\u00f8yd med v\u00e5rt f\u00f8rste, smiler Bugge. Hun bodde sammen med mannen i sameiet Krana p\u00e5 Nedre Bakklandet, da s\u00f8nnen meldte sin ankomst. Familiefor\u00f8kelsen ga dem lyst p\u00e5 mer landlige og luftige omgivelser. Etter utallige visninger uten \u00e5 finne dr\u00f8mmehuset, bestemte de seg like s\u00e5 godt for \u00e5 bygge det selv.", "- Vi var p\u00e5 en visning her i omr\u00e5det, og h\u00f8rte rykter om at det skulle legges ut tomter for salg i n\u00e6rheten. En uke senere l\u00e5 de ute for salg, og da slo vi til. S\u00e5 dro vi til Syden og l\u00e5 p\u00e5 stranda og skrev liste over alt vi \u00f8nsket oss i et nytt hus. Det ble litt av ei liste . . , forteller Bugge.", "\u00d8verst p\u00e5 \u00f8nskelista sto et hus de kunne leve lenge i, uten \u00e5 slite seg ut for \u00e5 holde det ved like.", "Deler av huset er riktignok hvitbeiset, men store deler av fasaden best\u00e5r av royalimpregnert tre og h\u00f8yglansede Steni fasadeplater - et komposittmateriale som bare skal spyles for \u00e5 holdes rent og pent. Gulvet p\u00e5 takterrassen best\u00e5r av Beach plank, som er laget av gjenvunnet trespon og resirkulert plast og er sv\u00e6rt v\u00e6r- og vannbestandig. I tillegg preges fasaden av store glassflater, som \u00e5pner huset mot fjorden og slipper lyset inn.", "- Vi \u00f8nsket oss et lyst og luftig hus hvor vi kunne f\u00f8le at vi puster. Det var ogs\u00e5 viktig for oss at vi kunne v\u00e6re mye ute. Her har vi sola hele dagen, forteller hun.", "Takterrassen strekker seg nemlig hele veien rundt toppetasjen av huset, og s\u00f8rger for at familien kan nyte sola samme hvor den st\u00e5r p\u00e5 himmelen. Samtidig kan de s\u00f8ke tilflukt under den overbygde delen av terrassen p\u00e5 en regnfull dag. I overbygget er det montert varmelamper og innebygde h\u00f8yttalere, koblet til musikkanlegget Bose Lifestyle som er montert i alle etasjer i huset.", "Huset er i det hele tatt preget av fiffige og moderne l\u00f8sninger. Sentralst\u00f8vsuger og alt elektrisk ligger skjult i veggene. Lys og lyd i rommene styres ved hjelp av fjernkontroller. Alle skjemmende elementer, som sikringsskap, er gjemt i et teknisk rom i kjelleren. Temperaturen i huset reguleres gjennom et styringspanel p\u00e5 kj\u00f8kkenet. Det finnes ikke en eneste ovn i huset, all varmen er vannb\u00e5ren i gulvet.", "Paret har v\u00e6rt opptatt av \u00e5 finne milj\u00f8vennlige l\u00f8sninger, og har s\u00f8rget for at hjemmet er blitt en lavenergibolig med godt inneklima.", "- N\u00e5r vi f\u00f8rst har muligheten til \u00e5 bygge et hus akkurat slik vi vil ha det, s\u00e5 m\u00e5 vi jo tenke framtidsrettet, sier Bugge.", "Familien flyttet inn i juni i fjor, og i desember ble lilles\u00f8ster f\u00f8dt. Alle fire har soverommene sine i toppetasjen. Her ligger ogs\u00e5 ei tv-stue og hovedbadet. Badet er delt i en varm og kald sone, avskilt med en glassvegg og glassd\u00f8r, som s\u00f8rger for at damp og fukt ikke sprer seg. I den varme sonen kan de ta en dusj eller nyte et massasjebad mens de skuer mot Frostalandet. Smarte, todelte dusjvegger s\u00f8rger for at junior kan herje i nedre del av dusjen, mens mor og far henger over kanten og skyller h\u00e5r uten \u00e5 bli v\u00e5te. Ei lita luke skjuler ei skittent\u00f8yssjakt som g\u00e5r ned til vaskerommet i f\u00f8rste etasje.", "Vaskerommet ligger i en \u00abkloss\u00bb, som er bygget midt i det store allrommet og skjuler toalett, matbod og kj\u00f8lerom. Klossen fungerer som et skille mellom kj\u00f8kken og stue.", "B\u00e5de garderober, badeinnredningene og kj\u00f8kkeninnredningen er levert av JKE Interi\u00f8r p\u00e5 Levanger. Bugge er spesielt forn\u00f8yd med den syv meter lange benkeplaten i komposittmaterialet corian.", "- Vi tenkte \u00e5 g\u00e5 for stein, men da vi skj\u00f8nte at det ville inneb\u00e6re tre synlige skj\u00f8ter i benkeplata, gikk vi for corian isteden. Se om du finner skj\u00f8ten, da, utfordrer Bugge. Men den er umulig \u00e5 finne.", "Stua rommer to sittegrupper og er forbausende ryddig med tanke p\u00e5 at to av beboerne i huset er sm\u00e5barn.", "- Her er hula til s\u00f8nnen, skj\u00f8nner du, sier Bugge og \u00e5pner en d\u00f8r ved trappeoppgangen. Under trappa har det nemlig blitt plass til et intimt lite rom som huser biler, bamser og baller.", "- Vi vurderte en mer tradisjonell trappeoppgang med rekkverk i st\u00e5l og glass, men interi\u00f8rkonsulent Linda Holm fra Basic Interi\u00f8r foreslo \u00e5 skape flere vegger ved \u00e5 bygge et trappehus isteden. Og det syns vi fungerer veldig bra. Selv om familien konsulterte interi\u00f8rarkitekt underveis, har de v\u00e6rt veldig bevisste p\u00e5 egne \u00f8nsker. Paret deler interessen for design og interi\u00f8r, og har kost seg gjennom hele prosessen med \u00e5 finne optimale l\u00f8sninger. Selv i \u00abkjelleren\u00bb har de klart \u00e5 skape et rom med store vindusflater og utsikt over fjorden. I tillegg til kontor/stue og bod, huser kjelleren et romslig gjesterom og et eget gjestebad. P\u00e5 lang sikt kan dette bli en etasje for barna, som kan f\u00e5 venner p\u00e5 bes\u00f8k gjennom en egen inngangsd\u00f8r.", "- Det har v\u00e6rt mange valg \u00e5 ta underveis, men vi har v\u00e6rt opptatt av at n\u00e5r vi f\u00f8rst skal bygge, s\u00e5 skal det gj\u00f8res skikkelig. Det beste r\u00e5det jeg kan gi andre som skal bygge hus er \u00e5 tenke praktisk. Finn l\u00f8sninger som kan forenkle hverdagen, og ikke g\u00e5 for mye p\u00e5 akkord med deg selv. Selv om ting virker umulige, finnes det alltid en l\u00f8sning som er n\u00e6r den du tenkte deg, sier Bugge.", "Til sommeren skal de gyve l\u00f8s p\u00e5 hagen, som forel\u00f8pig kun best\u00e5r av jord.", "- Men grillsesongen starter allerede i p\u00e5ska her i huset alts\u00e5. Da skal vi kose oss skikkelig p\u00e5 takterrassen!"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "4762cbcef0d52d5893226150ea582e71c400b2a4d0a3270414683b5e441a838b"}, {"field": "createtime", "value": "2017-05-02T04:38:45.000Z"}, {"field": "description", "value": "Ved bruk av moderne materialer og smarte tekniske l\u00f8sninger har sm\u00e5barnsfamilien i Malvik skapt et n\u00e6rmest vedlikeholdsfritt hus, hvor de kan nyte utsikten over Trondheimsfjorden fra alle tre etasjer."}, {"field": "dominantimage", "value": "http://www.adressa.no/incoming/article1300619.ece5/ALTERNATES/w980-default/Bugge_hoved"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b2eb29c72bf67db16e9a023cb9e3ec1105a917b.jpg?5993306f"}, {"field": "dominantthumbnaildimensions", "value": "300x169"}, {"field": "heading", "value": ["En familiebolig for framtiden -adressa.no", "Lys og luft", "Syv meter benkeplate", "Barnas hule"]}, {"field": "id", "value": "6b2eb29c72bf67db16e9a023cb9e3ec1105a917b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "steni"}, {"field": "kw-concept", "value": "hus"}, {"field": "kw-entity", "value": ["basic interi\u00f8r", "bose lifestyle", "krana", "frostalandet", "hundhamaren", "nedre bakklandet", "syden", "finn"]}, {"field": "kw-location", "value": ["levanger", "malvik", "trondheimsfjorden", "beach"]}, {"field": "kw-pageclass", "value": "article"}, {"field": "kw-person", "value": ["linda holm", "may siri bones", "bugge arn\u00f8y"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1300619.ece5/ALTERNATES/w980-default/Bugge_hoved"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En familiebolig for framtiden"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1286017.ece"}, {"field": "pageclass", "value": ["article"]}, {"field": "publishtime", "value": "2009-02-27T07:58:50.000Z"}, {"field": "recs-articleid", "value": "1424942"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-02-27T07:58:50.000Z"}, {"field": "recs-rawtitle", "value": "En familiebolig for framtiden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Ved bruk av moderne materialer og smarte tekniske l\u00f8sninger har sm\u00e5barnsfamilien i Malvik skapt et n\u00e6rmest vedlikeholdsfritt hus, hvor de kan nyte utsikten over Trondheimsfjorden fra alle tre etasjer."}, {"field": "thumbnail", "value": "http://content-thumbnail.cxpublic.com/content/thumbnail200x150/6b2eb29c72bf67db16e9a023cb9e3ec1105a917b.jpg?5993306f"}, {"field": "thumbnailfullheightdimensions", "value": "200x1677"}, {"field": "timestamp", "value": "2017-08-15T17:33:35.000Z"}, {"field": "title", "value": "En familiebolig for framtiden"}, {"field": "url", "value": "http://www.adressa.no/forbruker/hjem/article1286017.ece"}, {"field": "urlhash", "value": "6b2eb29c72bf67db16e9a023cb9e3ec1105a917b"}], "score": 0.43104863, "siteId": "9222270286501375973", "id": "6b2eb29c72bf67db16e9a023cb9e3ec1105a917b"}

