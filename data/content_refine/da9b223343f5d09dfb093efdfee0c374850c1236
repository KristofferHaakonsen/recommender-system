{"fields": [{"field": "modifiedtime", "type": "time", "value": "2016-08-05T19:54:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Julien S. Bourrelle", "Utlendinger", "Samliv", "Skikk og bruk"]}, {"field": "author", "value": ["agnethe weisser", "vegard eggen", "kristian helgesen"]}, {"field": "body", "value": ["Da Alan Drop f\u00f8rste gang var p\u00e5 fest i Hegra, ble han tilbudt HB. H\u00f8flig som han er, med interesse for landets lokale mat- og drikkeskikker, sa han ja takk. Og t\u00f8mte glasset.", "- Jeg drikker nesten aldri alkohol og visste ikke hva det var. Om kvelden, og neste dag, trodde jeg at jeg skulle d\u00f8. Jeg har hatt hjernehinnebetennelse. Dette kjentes likedan.", "Historien brukte komikeren p\u00e5 det f\u00f8rste standup-showet han holdt i Norge - p\u00e5 engelsk.", "- Jeg var usikker p\u00e5 om folk ville forst\u00e5 meg. Men de lo.", "For liker ikke vi nordmenn n\u00e5r utlendinger ser p\u00e5 oss med et skjevt blikk? Alan Drop er fra S\u00f8r-Afrika, gift med Guri Fornes Drop fra Hegra og bosatt i Stj\u00f8rdal. N\u00e5 turnerer han landet rundt med show der han f\u00e5r oss nordmenn til \u00e5 tenke over hvem vi er og hva vi gj\u00f8r. Han kan for eksempel si:", "Alkohol, en vikingaktig adferd, mennesker i hver sin boble p\u00e5 bussen og hver sin regning p\u00e5 kaf\u00e9, er temaer som g\u00e5r igjen n\u00e5r folk utenfra beskriver sitt m\u00f8te med oss i det h\u00f8ye nord.", "Fransk-kanadieren Julien S. Bourrelle er oppdratt til \u00e5 v\u00e6re galant, til \u00e5 \u00e5pne d\u00f8rer og la kvinnen g\u00e5 f\u00f8rst. Men i Norge mener han det kan misforst\u00e5s.", "Bourrelle er n\u00e6rmest blitt en ekspert p\u00e5 nordmenns mellommenneskelige signaler og til tider g\u00e5tefulle oppf\u00f8rsel. Med et humoristisk utenfra-blikk utga han i 2013 \u00abThe Social Guidebook to Norway\u00bb. Nylig kom oppf\u00f8lgeren.", "- Mens den f\u00f8rste boken handler om kulturkollisjonen mange utlendinger opplever i sitt f\u00f8rste m\u00f8te med nordmenn, g\u00e5r jeg n\u00e5 dypere inn i materien. Jeg skriver om vennskap, kj\u00e6rlighetsforhold og familie.", "- For \u00e5 begynne med kj\u00e6rligheten: Har du noen gode sjekketriks?", "- Det viktigste er at den utenlandske mannen viser respekt for kvinnen, sier Bourrelle.", "- Det betyr ikke n\u00f8dvendigvis at han \u00e5pner d\u00f8ren for henne eller enda verre - tar hele regningen for det f\u00f8rste m\u00e5ltidet p\u00e5 restaurant.", "- Spesielt unge kvinner kan oppfatte det som en forh\u00e5ndsbetaling for fremtidige tjenester. Den norske jenta m\u00e5 f\u00f8le at hun har en \u00e5pen d\u00f8r ut av forholdet. Hun vil ikke v\u00e6re fanget i en musefelle.", "Bourrelle har registrert at nordmenn n\u00e6rmest er hysterisk redde for manglende likevekt i vennskap og forhold. De vil ikke skylde noe.", "- Ogs\u00e5 i andre kulturer er man opptatt av \u00e5 gi og ta i mellommenneskelige relasjoner. Men i Norge er tilbakebetalingstiden s\u00e5 kort. Jeg har h\u00f8rt om utenlandske familier som har invitert nye venner til middag. N\u00e5r gjestene skal g\u00e5, har det faktisk hendt at de norske har spurt: Hva skylder vi dere? For vertskapet oppleves dette som en forn\u00e6rmelse. Er vi ikke venner likevel?", "For Greg Gilfroy (28) var det et sjokk at kj\u00e6resten insisterte p\u00e5 \u00e5 betale for seg selv n\u00e5r de var ute og spiste.", "- Jeg truet med \u00e5 rive i stykker kortet hennes og kaste det i elva.", "Han er fra S\u00f8r-Afrika og jobber p\u00e5 Una Pizzeria p\u00e5 Solsiden. Kj\u00e6resten er fra Melhus.", "- Vi m\u00f8ttes i mitt hjemland, og hun er grunnen til at jeg er i Norge og Trondheim n\u00e5. I S\u00f8r-Afrika betaler alltid mannen. Men p\u00e5 den aller f\u00f8rste daten v\u00e5r, virket ikke kortet mitt. Hun m\u00e5tte ta hele regningen. For meg var det forferdelig pinlig. I dag setter hun imidlertid pris p\u00e5 at jeg spanderer, forteller han.", "Som servit\u00f8r i Trondheim ser han sjelden at norske menn betaler for hele m\u00e5ltidet. De deler - eller jenta tar regningen.", "Da han kom til Norge, m\u00e5tte han venne seg til de norske manerene.", "- Vi bruker h\u00f8flighetsfraser som \u00abplease\u00bb og og \u00abmay I have\u00bb. Nordmenn sier \u00abkan jeg f\u00e5\u00bb eller \u00abjeg vil ha\u00bb. De norske jentene er ogs\u00e5 mer direkte og \u00e6rlige enn jeg er vant til. De sier klart ja eller nei.", "En ting har virkelig forundret Greg:", "- Mange norske jenter banner h\u00f8ylytt. Og de skjems ikke for \u00e5 bruke grove kj\u00f8nnsuttrykk i full offentlighet.", "Da Alan Drop og Guri Fornes m\u00f8ttes, var hun p\u00e5 ferie i Portugal. Han jobbet der. Etter bare \u00e9n dag m\u00e5tte hun reise hjem. Da hun like etter reiste tilbake for \u00e5 v\u00e6re sammen med Alan i Portugal, sjokkerte hun nok venner og familie i Stj\u00f8rdal.", "De to ble i Portugal i sju-\u00e5tte m\u00e5neder. Da det var snakk om \u00e5 flytte til S\u00f8r-Afrika, sa Guri ja p\u00e5 \u00e9n betingelse: Alan m\u00e5tte f\u00f8rst bli med til Norge for \u00e5 l\u00e6re hennes kultur \u00e5 kjenne.", "Alt dette er for over 20 \u00e5r siden. Begge var p\u00e5 forh\u00e5nd internasjonalt orienterte, Alan har til sammen bodd i eller bes\u00f8kt rundt 40 land. Guri har jobbet mange steder i Norge og blant annet studert i USA.", "- Jeg kan ikke huske at det med \u00e5 betale for m\u00e5ltidene var et tema i det hele tatt, sier Alan. Mens Guri utdyper: - Her i Norge har vi nok generelt en kultur for \u00e5 dele p\u00e5 regningen.", "Men ikke n\u00e5r det gjelder tjenester, er Alans erfaring. Han snakker om hvordan folk stiller opp n\u00e5r det skal arrangeres julaften for enslige i Stj\u00f8rdal. Eller villigheten til \u00e5 gj\u00f8re en innsats for tv-aksjonen. Selv n\u00f8ler han ikke med \u00e5 sp\u00f8rre naboen om hjelp til praktiske ting. Og vice versa.", "- Men vi f\u00f8rer ikke noe mentalt regnskap, sl\u00e5r han fast.", "- Sjener\u00f8se mennesker og sm\u00e5lige mennesker finner du i alle land.", "Det er de kulturelle misforst\u00e5elsene Julian S. Bourelle fors\u00f8ker \u00e5 oppklare i sin bok, med tekster ledsaget av humoristiske tegninger. I st\u00f8rstedelen av Europa er det vanlig \u00e5 spandere en runde p\u00e5 hele vennegjengen. I Norge kj\u00f8per folk hver sin \u00f8l - selv etter mange \u00e5rs bekjentskap. Og n\u00e5r folk samles til piknik, kan utlendingene - som er vant til at all maten settes sammen og deles - forundret oppleve hvordan hver nordmann spiser opp sin egen, medbrakte rett. Og drikker sin egen flaske vin.", "- Hvert eneste semester er det utenlandske studenter som bommer n\u00e5r de g\u00e5r p\u00e5 fest. De skj\u00f8nner ikke at de m\u00e5 ha med seg sine egne drikkevarer, eller de tar intetanende et glass fra en annens vinflaske. Men det er ikke god tone i Norge.", "Utenfra kan nordmenn kanskje oppfattes som litt sm\u00e5lige. Selv ble Julien S. Bourrelle, som bor p\u00e5 toppen av M\u00f8llenberg, litt overrasket da han fikk skyss hjem av en kamerat og ble satt av nede i Innherredsveien.", "- Det er litt innviklet \u00e5 kj\u00f8re opp dit. Men det sn\u00f8dde og bl\u00e5ste. S\u00e5 i stedet for \u00e5 kj\u00f8re ekstra i to minutter, m\u00e5tte jeg kjempe meg oppover med bagasjen i sn\u00f8stormen. N\u00e5 tror jeg ikke det egentlig handler om sm\u00e5lighet.", "mener Julian S. Bourrelle.", "P\u00e5 Una Pizzeria p\u00e5 Solsiden, der det er ansatte fra et titalls nasjoner, jobber ogs\u00e5 Sebastiano Matarazzo (29). Han har kj\u00e6resten sin hjemme i Italia.", "- Da kan jeg ikke date en norsk jente. Men jeg har mange norske venner av begge kj\u00f8nn. Det begynte med at jeg var alene ute p\u00e5 byen en kveld. En nordmann s\u00e5 at jeg satt for meg selv og ba meg komme bort til bordet hans. I dag er han min beste venn.", "Mange utlendinger opplever nordmenn som kalde. Men det bildet stemmer ikke. De er kanskje litt skeptiske og forsiktige. Men jeg har merket meg at nordmenn nesten aldri betaler for en runde p\u00e5 kaf\u00e9. Det er da flott \u00e5 kunne betale for vennene sine? sier Sebastiano Matarazzo.", "- Tryggheten, sier Lorenzo Ca\u00f1\u00e1s Bottos n\u00e5r han blir bedt om \u00e5 si hva som gj\u00f8r inntrykk i Norge.", "- Dette at du kan g\u00e5 p\u00e5 gaten uten forsvarsverk. Folk har tillit til hverandre. Og til staten.", "Antropologen fra Argentina har bodd i England, Irland og Estland f\u00f8r han kom til NTNU og Trondheim i 2009. Kona Tanja Plasil er fra \u00d8sterrike, men kom til Trondheim og Lorenzo via mange \u00e5rs opphold i Nederland. De har merket seg at nordmenn gjerne lytter til det staten har \u00e5 si. Og retter seg etter det.", "- Venner i utlandet kaller Norge en barnepikestat, sier Tanja.", "Den staten plager ikke de to, kanskje bortsett fra den \u00f8rlille irritasjonen en sen kveld n\u00e5r maten roper p\u00e5 en flaske god vin, og polet er stengt.", "- N\u00e5r det er s\u00e5 vanskelig \u00e5 f\u00e5 kj\u00f8pt alkohol, f\u00f8rer det til at alkohol f\u00e5r en mer sentral plass i folks liv. Dermed f\u00e5r restriksjonene motsatt effekt, sier Lorenzo.", "Han ser en parallell mellom barnas l\u00f8rdagsgodteri og de voksnes alkoholbruk.", "- Hele uken igjennom skal barna holde seg unna s\u00f8tsaker. Men l\u00f8rdag kommer bollen med godteri p\u00e5 bordet, og de kan spise s\u00e5 mye de vil, ja helt til de blir d\u00e5rlige. S\u00e5nn er det ogs\u00e5 med alkoholen. Da er det fri flyt. Men gjennom disse uskrevne reglene l\u00e6rer verken barn eller voksne kontroll, og de f\u00e5r heller ikke en forst\u00e5else av hva som er bra for dem.", "\u00c9n del av det norske livet opplever de to som fullstendig uregulert. Det er p\u00e5 bussholdeplassen. For n\u00e5r Atb-bussen kommer, styrter alle inn. Samtidig.", "- Men n\u00e5r man f\u00f8rst har satt seg p\u00e5 bussen, sitter alle helt stille. Hver og en sitter i sin egen boble, uten kontakt med andre.", "Norske venner har begge to f\u00e5tt, Lorenzo blant annet gjennom \u00e5 synge i Svartlamoen hardkor.", "- Nordmenn har ikke s\u00e5 stor geografisk mobilitet. De holder seg gjerne til barndommens trakter og barndommens venner. Som utlending kommer du ikke uten videre inn i en slik vennegjeng. N\u00f8kkelen til norske vennskap er \u00e5 bli med i en gruppe eller organisasjon - et idrettslag, en malerklubb eller musikkforening. Gj\u00f8r du noe sammen med nordmenn, blir de dine venner.", "Men n\u00e5r du m\u00f8ter dem igjen, hva gj\u00f8r du da? I Frankrike gir du kyss p\u00e5 kinnet, ett p\u00e5 hvert. I \u00d8sterrike ett kyss og i Nederland tre.", "- Noen venner i Norge kan du klemme. Men ikke alle liker det. Andre ganger h\u00e5ndhilser du. Eller du bare sier hei. Det er vanskelig \u00e5 vite hva som er riktig i hvert enkelt tilfelle, sier Tanja Plasil.", "Julian S. Bourrelle, som kom til Norge og NTNU i 2013, har selv hatt flere norske kj\u00e6rester. Han husker enn\u00e5 hvordan han h\u00f8rte kj\u00e6resten fortelle om planene for helga: tur i Bymarka, kaf\u00e9bes\u00f8k i Midtbyen, kanskje kino og noen venner.", "- Har hun ikke tid til meg? tenkte jeg. Det jeg ikke forsto, var at det jeg oppfattet som informasjon, egentlig var en invitasjon. Hun ville at jeg skulle v\u00e6re med. Men det skj\u00f8nte jo ikke jeg.", "Han har opplevd hvordan en jente strevde med \u00e5 si noe pent til faren som hadde f\u00f8dselsdag og til slutt endte opp med \u00e5 ta ham i h\u00e5nden: \u00abJeg er glad for at du er faren min.\u00bb", "I det hele tatt ligger nok ikke de store ord og f\u00f8lelsesmessige fakter for oss nordmenn. Heller ikke overdreven ros.", "Som mange andre utlendinger har Bourrelle strevd med \u00e5 l\u00e6re seg norsk.", "- Men du m\u00e5 ikke forvente \u00e5 f\u00e5 komplimenter for spr\u00e5ket. Nylig var jeg med i et radioprogram. Det gikk fint, men jeg var litt bekymret for norsken min. Da sa programlederen: \u00abDet gikk ikke s\u00e5 verst.\u00bb", "Ikke verst? Jeg ble litt satt ut.", "F\u00f8rste gangen Alan Drop s\u00e5 sn\u00f8, ble han s\u00e5 oppr\u00f8mt at han vekket Guri midt p\u00e5 natten. Men da Guri i oktober snakket om \u00e5 skifte dekk, skj\u00f8nte han ingenting. Dekkene de hadde var da utmerket?", "N\u00e5 ligger det sirlige vedstabler utenfor huset i Stj\u00f8rdal. Alan har f\u00e5tt dreisen p\u00e5 den norske, nasjonale mannfolksporten: \u00e5 hugge ved. Men ikke uten feilslag.", "- Jeg skulle hugge ned et tre, men skj\u00f8nte nok ikke helt hvordan tr\u00e6rne oppf\u00f8rte seg. Det kunne endt veldig galt, forteller han.", "Da han kom til Norge i 1994, levde foreldrene til Guri p\u00e5 hjemg\u00e5rden i Hegra.", "- Det bes\u00f8ket var nok mest spesielt for Guris mor. Jeg kastet meg over henne og ga henne en stor klem! Hun ble veldig overrasket.", "B\u00e5de Alan og Guri er reiseglade, og de har bodd i flere land sammen, blant annet i Uruguay.", "- Hvis noen holder et selskap der, kanskje med 30 gjester, g\u00e5r du bort til hver enkelt og hilser med store kyss p\u00e5 begge kinnene. Selv om du ikke kjenner dem. Og setter du deg p\u00e5 en tom buss, og det kommer p\u00e5 en ny passasjer, setter han seg ved siden av deg for \u00e5 sl\u00e5 av en prat.", "Stiller du et sp\u00f8rsm\u00e5l til folk i Spania eller Uruguay, kan svaret vare i tre dager. I Norge sier man ja eller nei. Vi \u00f8konomiserer med ordene.", "At svaret dermed ikke dekker kompleksiteten i sp\u00f8rm\u00e5let, erfarte Alan da han spurte om han kunne kj\u00f8re med sitt s\u00f8rafrikanske f\u00f8rerkort. Svaret var ja.", "- Men de skulle ha sagt: ja, i 12 m\u00e5neder. Det svaret kostet meg 20000 kroner. Jeg ble stoppet av politiet, og det viste seg at jeg m\u00e5tte ta teorikurs, glattkj\u00f8ring og kj\u00f8retimer. Jeg m\u00e5tte ogs\u00e5 kj\u00f8re opp p\u00e5 nytt, forteller Alan.", "I sin guidebok advarer Julien S. Bourelle utenlandske menn om at det absolutt ikke tar seg ut \u00e5 plystre etter kvinner p\u00e5 gaten eller rope: \u00abS\u00e5 fin du er.\u00bb", "- Og mens en mann p\u00e5 en kaf\u00e9 i Frankrike kan s\u00f8ke \u00f8yekontakt med en vakker kvinne og etter hvert kanskje g\u00e5 bort til henne, kan dette bli oppfattet som p\u00e5trengende og upassende i Norge. Noe helt annet er det om det er alkohol med i bildet ...", "- Da kan kvinner i like stor grad som menn s\u00f8ke kontakt. Og det skjer ofte p\u00e5 en direkte og vikingaktig m\u00e5te.", "-  Og blir med hverandre hjem, sier Bourrelle.", "LES OGS\u00c5:", "1. Du skal ikke snakke med fremmede.", "2. Du skal ikke st\u00e5 for n\u00e6rme andre.", "3. Du skal ikke ta p\u00e5 andre.", "4. Du skal ikke skylde andre noe.", "5. Du skal ikke la andre skylde deg noe.", "6. Du skal ikke invitere uten grunn.", "7. Du skal ikke vise eller snakke om f\u00f8lelser.", "8. Du skal ikke v\u00e6re avhengig av andre.", "9. Du skal ikke vise interesse for andre.", "10. Du skal ikke bruke for store ord.", "Kilde: Julien S. Bourrelle", "Bourrelle understreker at den nye boken er myntet p\u00e5 folk fra land som USA, andre vesteuropeiske land og Australia. Til h\u00f8sten skal han jobbe med en tilsvarende bok for innvandrere fra ikke-vestlige land.", "- Jeg samarbeider med kronprinsparets fond. B\u00e5de m\u00e5lgruppen og innholdet vil bli helt annerledes.", "I den boken vil du neppe finne igjen tegningen av den litt stusslige dagen derp\u00e5 - \u00e5 v\u00e5kne opp i fremmed seng og ikke vite helt hvor du er. Bourrelle setter nemlig saken p\u00e5 spissen n\u00e5r han beskriver hvordan norske, romantiske forhold kommer i stand og g\u00e5r i oppl\u00f8sning.", "- I mange land m\u00f8tes de to. De spiser middag sammen, f\u00f8rer lange samtaler, treffer hverandres venner og blir kjent. Etter seks m\u00e5neder oppdager de at den seksuelle kjemien ikke stemmer. I Norge er det motsatt. De to treffes, har sex, ser etter hvert kanskje film sammen og har sex igjen. N\u00e5r de etter seks m\u00e5neder fors\u00f8ker \u00e5 f\u00e5 i gang en samtale, finner de ut at de ikke har noe \u00e5 snakke sammen om!", "At Alan Drop og Guri Fornes ble sammen i et land der begge var fremmede, har sikkert v\u00e6rt en medvirkende \u00e5rsak til at de opplever f\u00e6rre kulturelle hindringer enn mange andre par med ulik bakgrunn. Alan tror ogs\u00e5 at Guri, som jobber som l\u00e6rer ved Aglo videreg\u00e5ende skole p\u00e5 Skatval, er spesielt god til \u00e5 lese mennesker.", "Hjemme i Stj\u00f8rdal snakker de to stort sett engelsk med hverandre. Og fra sine utenlandsopphold er Guri vant til \u00e5 bruke engelske h\u00f8flighetsfraser.", "Men her, for eksempel n\u00e5r de to driver med noe p\u00e5 kj\u00f8kkenet, kan hun av og til ta seg i \u00e5 oversette direkte fra norsk. \u00abGi meg en kopp kaffe\u00bb, kan hun si. Eller: \u00abGj\u00f8r det!\u00bb", "Det motsatte skjer ogs\u00e5. Alan sp\u00f8r et menneske om noe, med fraser som: \u00abUnnskyld at jeg forstyrrer, kunne du kanskje ...\u00bb Og Guri reagerer: Hvorfor m\u00e5 du v\u00e6re s\u00e5 ydmyk?", "Et ord Alan har merket seg, er \u00abkanskje\u00bb.", "- Egentlig betyr det \u00abmay be\u00bb. Men n\u00e5 har jeg l\u00e6rt at n\u00e5r Guri sier \u00abkanskje\u00bb, kan det like gjerne bety nei.", "- Men det aller viktigste for at vi som par kan overvinne de kulturelle forskjellene i dagliglivet, er \u00e5 ha felles, grunnleggende verdier. Det gjelder hvordan vi ser p\u00e5 rasisme, likestilling og barneoppdragelse. Og ikke minst, hvordan vi behandler andre mennesker og hverandre.", "Alan har l\u00e6rt bokm\u00e5l, ikke tr\u00f8ndersk.", "- S\u00e5 n\u00e5r tr\u00f8nderen sier du m\u00e5 itj gj\u00f8re det, til og med med snus i munnen, forsvinner itj. Jeg gj\u00f8r det motsatte av det han sier. Og tr\u00f8nderen tenker kanskje - hvorfor skal den fyren v\u00e6re s\u00e5 forbannet vanskelig?"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8e02c564fabb8ba8bded098a73f44d0f514a3393a323bc9648b936ac970e1a2a"}, {"field": "createtime", "value": "2016-08-05T19:09:36.000Z"}, {"field": "description", "value": "\u00c5pne d\u00f8rer? Spandere? Ha sex eller bare h\u00e5ndhilse? Hva b\u00f8r du som utlending gj\u00f8re og ikke gj\u00f8re dersom du vil ha, og beholde, en norsk venn eller kj\u00e6reste?"}, {"field": "dominantimage", "value": "http://www.adressa.no/pluss/magasin/article13130130.ece/mvs1ip/ALTERNATES/w980-default/KHE_HOVED_Drop_9892-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/da9b223343f5d09dfb093efdfee0c374850c1236.jpg?59371380"}, {"field": "dominantthumbnaildimensions", "value": "300x169"}, {"field": "heading", "value": ["\u00c5 n\u00e6rme seg en nordmann -adressa.no", "Vikingadferd", "\u00abForskjellen mellom en nordmann og et menneske fra s\u00f8rlige trakter er fire \u00f8l.\u00bb", "Betal ikke for dama p\u00e5 f\u00f8rste date!", "Mellommenneskelig gjeld", "Ville kaste kredittkortet", "- Jeg vil, jeg vil", "M\u00f8ttes i Portugal", "Nabohjelp uten regnskap", "Hver sin vin", "Med bagasje i sn\u00f8stormen", "- Det er mer et sp\u00f8rsm\u00e5l om hva som l\u00f8nner seg totalt sett - ogs\u00e5 i vennskapet. Regnestykket m\u00e5 g\u00e5 opp,", "- Fint \u00e5 betale for venner", "Barnepikestaten", "Fri l\u00f8rdagsflyt for voksne og barn", "F\u00f8rst kaos, s\u00e5 stillhet", "- I andre land er det slik at den som kommer f\u00f8rst p\u00e5 holdeplassen, ogs\u00e5 g\u00e5r f\u00f8rst inn. Her hersker kaos, en slags vikingekultur i stedet for k\u00f8kultur.", "Kyss eller klem?", "Sm\u00e5 fakter", "Og n\u00e5r ur-nordmannen m\u00f8ter en god venn, kan han if\u00f8lge fransk-kanadieren tenke: \u00abS\u00e5 fantastisk hyggelig \u00e5 se deg.\u00bb Men han sier: \u00abHei, er du her?\u00bb", "Sn\u00f8 og vedsjau", "\u00d8konomiske med ord", "Alkoholens paradoks", "- Jeg har sett hvordan folk dulter borti hverandre. Noen sekunder etter har de kontakt.", "F\u00f8rst sex, s\u00e5 samtale", "Norske talem\u00e5ter", "- Da kan Alan lure p\u00e5 om jeg er blitt sjefen hans.", "Felles verdier", "De to tror kommunikasjon er essensielt for \u00e5 kunne forflytte seg mellom kulturer."]}, {"field": "id", "value": "da9b223343f5d09dfb093efdfee0c374850c1236"}, {"field": "keyword", "value": ["Ukeadressa", "Julien S. Bourrelle", "Utlendinger", "Samliv", "Skikk og bruk"]}, {"field": "keywords", "value": "Ukeadressa,Julien S. Bourrelle,Utlendinger,Samliv,Skikk og bruk"}, {"field": "kw-category", "value": ["pluss", "magasin"]}, {"field": "kw-classification", "value": "society"}, {"field": "kw-concept", "value": ["\u00e5pne d\u00f8rer", "norsk jente", "venn", "land", "nordmenn", "norsk", "norsk venn"]}, {"field": "kw-entity", "value": ["norge og trondheim", "irland og estland", "aglo", "bourrelle", "guri fornes drop", "julien s. bourrelle", "skatval", "innherredsveien", "midtbyen", "una pizzeria", "m\u00f8llenberg", "sebastiano matarazzo", "solsiden", "trondheim og lorenzo", "atb", "svartlamoen", "alan og guri", "julien s. bourelle", "b. h\u00f8flig", "bymarka", "alan drop og guri fornes", "the social guidebook"]}, {"field": "kw-location", "value": ["england", "europa", "nederland", "portugal", "australia", "trondheim", "\u00f8sterrike", "norge", "hegra", "melhus", "s\u00f8r-afrika", "italia", "argentina", "frankrike", "spania", "norway", "stj\u00f8rdal", "uruguay"]}, {"field": "kw-pageclass", "value": "article"}, {"field": "kw-person", "value": ["lorenzo ca\u00f1\u00e1s bottos", "greg gilfroy", "alan drop", "julian s. bourrelle", "julian s. bourelle", "tanja plasil", "guri fornes"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13130130.ece/mvs1ip/ALTERNATES/w980-default/KHE_HOVED_Drop_9892-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 n\u00e6rme seg en nordmann"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/05/%C3%85-n%C3%A6rme-seg-en-nordmann-13130132.ece"}, {"field": "pageclass", "value": ["article"]}, {"field": "publishtime", "value": "2016-08-05T19:54:11.000Z"}, {"field": "recs-articleid", "value": "13130132"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-05T19:54:11.000Z"}, {"field": "recs-rawtitle", "value": "\u00c5 n\u00e6rme seg en nordmann -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00c5pne d\u00f8rer? Spandere? Ha sex eller bare h\u00e5ndhilse? Hva b\u00f8r du som utlending gj\u00f8re og ikke gj\u00f8re dersom du vil ha, og beholde, en norsk venn eller kj\u00e6reste?"}, {"field": "thumbnail", "value": "http://content-thumbnail.cxpublic.com/content/thumbnail200x150/da9b223343f5d09dfb093efdfee0c374850c1236.jpg?59371380"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-06T20:41:36.000Z"}, {"field": "title", "value": "\u00abForskjellen mellom en nordmann og et menneske fra s\u00f8rlige trakter er fire \u00f8l\u00bb"}, {"field": "url", "value": "http://www.adressa.no/pluss/magasin/2016/08/05/%c3%85-n%c3%a6rme-seg-en-nordmann-13130132.ece"}, {"field": "urlhash", "value": "da9b223343f5d09dfb093efdfee0c374850c1236"}], "score": 0.46192792, "siteId": "9222270286501375973", "id": "da9b223343f5d09dfb093efdfee0c374850c1236"}

