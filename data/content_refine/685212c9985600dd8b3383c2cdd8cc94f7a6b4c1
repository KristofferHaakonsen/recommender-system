{"fields": [{"field": "modifiedtime", "type": "time", "value": "2016-07-29T11:37:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["marita e. valvik", "veslem\u00f8y \u00f8strem"]}, {"field": "body", "value": ["Saken oppdateres.", "\u2013 Vi har et kjempet\u00f8ft arbeidsliv. Hele bransjer kan bli borte. Banker, musikk, reiseliv ... At dette ikke skal ramme oss, er en illusjon.", "Da m\u00e5 vi finne en motkraft og det er endring, sier seniorforsker i arbeidslivssosiologi Anne Grethe Solberg til Aftenposten.no .", "Til tross for den relativt depressive innledningen her, er hun optimist p\u00e5 vegne av menneskene. Hun har sett p\u00e5 hvordan ledere og ansatte i arbeidslivet tilpasser seg de stadig mer omfattende og raske endringene vi st\u00e5r overfor.", "LES OGS\u00c5: Nedgang i ledigheten i juli", "\u2013 Er du leder i dag, m\u00e5 du ha v\u00e6rt god p\u00e5 endring for \u00e5 ha kommet dit du er i dag. Du m\u00e5 ogs\u00e5 ha klart \u00e5 se medarbeidere som har l\u00e5st seg fast og hjulpet dem med \u00e5 finne triggerpunktene som gj\u00f8r at de har lyst til \u00e5 endre seg. Dagens arbeidsliv tvinger oss til \u00e5 ta ansvar for \u00e5 endre oss. Det er slik vi holder oss kompetente, f\u00e5r l\u00f8nn og kan betale for det livet vi \u00f8nsker \u00e5 leve. Vi vil reise, oppleve steder, spise godt, bo fint og ha hytter, sier Solberg.", "Hun er utdannet sosiolog og har i flere \u00e5r forsket p\u00e5 kj\u00f8nn og ledelse. N\u00e5 er hun ansatt som forsker p\u00e5 Arbeidsforskningsinstituttet. Samtidig jobber hun som konsulent og foredragsholder i sitt eget selskap.", "Solberg har v\u00e6rt hodejeger med fokus p\u00e5 \u00e5 rekruttere kvinner, og n\u00e5 mener hun at det ikke lenger er stor forskjell p\u00e5 hvordan kvinner og menn leder. Forskjellene er mer individuelle enn kj\u00f8nnsmessige.", "\u2013 Det er veldig forskjell p\u00e5 folk med tanke p\u00e5 endring. De som tror de kan strekke seg litt lenger hele tiden, de gj\u00f8r det. Tror du ikke det, da st\u00e5r du stille.", "LES OGS\u00c5: De siste dagene p\u00e5 Britannia", "Her kan du se bildefortelling om fire ansatte som mister jobben n\u00e5r Britannia stenger.", "\u2013 Hvordan tenker de lederne eller ansatte som klarer \u00e5 endre seg og tilpasse seg nye jobber, nye arbeidsmetoder eller bruke det de har l\u00e6rt i en helt annen bransje?", "\u2013 De har en vilje til endring og evne til \u00e5 mobilisere de ressursene de til enhver tid har, svarer hun.", "Her trekker hun frem sin egen livshistorie, som hun fortalte i boken \u00abEt helt menneske i en halv kropp\u00bb, som kom ut i fjor. Her beskriver hun hvordan hun ble skutt og hardt skadet av sin eksmann og veien tilbake til et godt liv. N\u00e5, snart ti \u00e5r etter, sitter hun i sin nye leilighet med hjemmekontor med en arm mindre, sterke smerter og en \u00f8delagt hofte.", "\u2013 Dette gjelder ut fra mitt eget st\u00e5sted ogs\u00e5. Jeg f\u00f8lte en takknemlighet for \u00e5 overleve, jeg var rask til \u00e5 akseptere hva som hadde skjedd og begrensningene mine. Armen min kommer aldri til \u00e5 gro ut.", "Ut fra dette startet hun jobben med \u00e5 endre alt i livet, fra m\u00e5ten hun kunne spise p\u00e5, kle seg, jobbe, g\u00e5 og ikke minst l\u00f8pe. L\u00f8ping viste seg \u00e5 v\u00e6re lettere for henne enn \u00e5 g\u00e5, og dermed fikk hun en ny lidenskap. Flere maraton er unnagjort og nye st\u00e5r allerede i kalenderen.", "\u2013 Aksepten er for meg en styrke. Jeg har et bra liv. Jeg har turt \u00e5 sette meg m\u00e5l og jobbe hardt. Det gir meg en indre motivasjon.", "Det er dette hun fors\u00f8ker \u00e5 formidle n\u00e5r vi sp\u00f8r henne om hva som skal til for \u00e5 kunne endre oss. Endringen m\u00e5 komme som en egen indre drivkraft.", "Hun oppsummerer punktvis:", "Du m\u00e5 aldri legge skylden p\u00e5 andre, men stille deg sp\u00f8rsm\u00e5let \u00abHva kan jeg gj\u00f8re selv?\u00bb", "Ikke gj\u00f8r deg avhengig av andre eller avhengig av \u00e5 bli sett av andre.", "Ikke klag, da gj\u00f8r du deg selv til et offer.", "Ikke p\u00e5f\u00f8r andre eller deg selv skyld.", "V\u00e6r mer opptatt av hvordan du skal f\u00e5 ting til enn unnskyldninger for ikke \u00e5 gj\u00f8re noe.", "\u2013 \u00abJeg er f\u00f8dt s\u00e5nn\u00bb er en d\u00e5rlig unnskylding for ikke \u00e5 endre seg, sier hun bestemt.", "Hun legger heller ikke skjul p\u00e5 at det \u00e5 endre seg er mentalt krevende.", "\u2013 Det betyr at de som klarer dette flere ganger og over tid, ogs\u00e5 evner \u00e5 hente seg inn igjen.", "Hun trekker frem seg selv som et eksempel. Hun vet at hun har satt seg et m\u00e5l om \u00e5 l\u00f8pe maraton. Likevel hender det at hun havner p\u00e5 sofaen hvor hun ender opp med en real \u00abhjemme-alenefest med Hotel C\u00e6sar og Snickers.\u00bb", "\u2013 Tre Snickers rett ned og s\u00e5pe p\u00e5 tv. Da har jeg valget. Skal jeg plage meg selv for de tre jeg har spist, eller skal jeg klappe meg p\u00e5 skulderen for at jeg ikke gikk til angrep p\u00e5 den fjerde? Jeg velger \u00e5 tenke at jeg trengte \u00e5 hente meg inn igjen. Og det at jeg ikke spiste den fjerde sjokoladen, ble mitt lille delm\u00e5l p\u00e5 veien til \u00e5 l\u00f8pe den neste maratonen.", "Hun trekker s\u00e5 vidt pusten f\u00f8r hun fortsetter:", "\u2013 Du m\u00e5 fokusere p\u00e5 det du f\u00e5r til, ikke det du ikke f\u00e5r til. Og s\u00e5 m\u00e5 du faktisk gidde \u00e5 l\u00e6re nye ting. Jeg snakker ofte med meg selv, forteller meg hva jeg skal gj\u00f8re. Eksempelvis hvis jeg v\u00e5kner tidlig p\u00e5 morgenen og alle de negative tankene kommer. Da blir jeg min egen kommentator og sier til meg selv \u00abn\u00e5 holder du p\u00e5 igjen. Synes du det hjelper? St\u00e5 opp n\u00e5.\u00bb. S\u00e5nn blir det lettere \u00e5 bryte tankesirkelen og komme meg videre. Folk med h\u00f8y endringskompetanse gj\u00f8r dette hele tiden.", "Hun peker p\u00e5 at hun selv jobber aktivt med seg selv gjennom mental og fysisk trening hver eneste dag. Blant annet for \u00e5 unng\u00e5 \u00e5 f\u00e5 posttraumatisk stressyndrom. N\u00e5 har selve endringen blitt en vane for henne, selv om det til tider koster.", "\u2013 Jeg har blitt glad i endring. Det gj\u00f8r det jo mye lettere.", "Hva skiller ledere?", "\u2013 Hva med ledere, hva skiller dem som endrer seg og fra dem som gror fast?", "\u2013 Dyktige topplederer er \u00e5pne om dilemmaene de st\u00e5r overfor og hvordan de h\u00e5ndterer dem. De absorberer informasjon, de lytter, forst\u00e5r og handler. De forklarer hva de gj\u00f8r og hva de vil oppn\u00e5.", "\u2013 Hva skal ledere gj\u00f8re med de ansatte som ikke vil endre seg?", "\u2013 Jeg tror ikke ledere s\u00e5 lett kan motivere andre til \u00e5 endre seg. Men de kan vise vei og finne ut hva som er triggerpunktene, hva som gj\u00f8r hver enkelt s\u00e5 inspirert at de er villig til \u00e5 strekke seg litt lenger.", "Et triggerpunkt er et punkt du tar p\u00e5 som gj\u00f8r veldig vondt, som lager anspenthet og smerte.", "\u2013 Klarer du \u00e5 finne det triggerpunktet deres og l\u00f8se opp det, kan det utl\u00f8se mye energi og vilje til endring. Vi har med oss ulike ressurser inn i endringssituasjoner. Men det er ikke noe gen som disponerer at en person tar utfordringer bedre enn andre. Det betyr at alle kan endre seg, i alle fall om de vil.", "\u2013 N\u00e5r en leder ser p\u00e5 medarbeideren sin, kan hun si: \u00abtenk hva du kan bli til. Jeg ser det i deg, jeg er her for deg og jeg tror p\u00e5 deg!\u00bb.", "Hun forteller om erfaringen fra jobben, der hun jobber med \u00e5 finne disse triggerpunktene i kvinner. Et eksempel er n\u00e5r hun gj\u00f8r kvinner i mellomledersjiktet oppmerksom p\u00e5 at de ikke har prioritert karrieren sin.", "\u2013 N\u00e5r jeg har gjort dem oppmerksom p\u00e5 dette, har det igangsatt en verdidebatt i dem. Det utl\u00f8ser en endring. Og den endringen kan like godt ende med at de bevisst takker nei til tilbudet om mentor og lederkarriere, som at de takker ja, sier hun og sier med bestemt stemme:", "\u2013 Endring handler f\u00f8rst og fremst om \u00e5 v\u00e6re et bevisst og ansvarlig menneske.", "\u2013 Mener du at de som ikke endrer seg er uansvarlige?", "\u2013 Vel, er du ikke villig til \u00e5 endre deg og skylder mer p\u00e5 andre enn deg selv, da tar du ikke ansvar."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "00ab1c262c57628f20ec8972a1973ba9df17e5835338369b223749469530e245"}, {"field": "createtime", "value": "2016-07-29T09:36:42.000Z"}, {"field": "description", "value": "\u2013 Arbeidslivet krever at vi endrer oss. I dag er det en del av \u00e5 v\u00e6re et ansvarlig menneske. Det mener arbeidslivsforsker Anne Grethe Solberg."}, {"field": "dominantimage", "value": "http://www.adressa.no/pluss/okonomi/article13104456.ece/sz01oq/ALTERNATES/w980-default/annegrethesolberg54.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/685212c9985600dd8b3383c2cdd8cc94f7a6b4c1.jpg?5952182d"}, {"field": "dominantthumbnaildimensions", "value": "300x169"}, {"field": "heading", "value": ["- Arbeidslivet krever at vi endrer oss. Klager du, gj\u00f8r du deg selv til et offer -adressa.no", "Strekk deg litt lenger!", "\u2013 Armen min kommer aldri til \u00e5 gro ut", "Aksept gir motivasjon", "\u00abHjemme-alenefest\u00bb med Snickers og s\u00e5pe-tv", "\u2013 Bli glad i endring", "Finn triggerpunktene", "Ta ansvar og v\u00e6r et ansvarlig menneske"]}, {"field": "id", "value": "685212c9985600dd8b3383c2cdd8cc94f7a6b4c1"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "health-and-fitness"}, {"field": "kw-concept", "value": ["endre", "ansvarlig menneske", "arbeidslivet krever"]}, {"field": "kw-entity", "value": ["arbeidsforskningsinstituttet", "aftenposten", "hotel c\u00e6sar og snickers", "hotel c\u00e6sar", "snickers", "finn", "britannia"]}, {"field": "kw-pageclass", "value": "article"}, {"field": "kw-person", "value": "anne grethe solberg"}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13104456.ece/sz01oq/ALTERNATES/w980-default/annegrethesolberg54.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Arbeidslivet krever at vi endrer oss. Klager du, gj\u00f8r du deg selv til et offer"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/07/29/Arbeidslivet-krever-at-vi-endrer-oss.-Klager-du-gj%C3%B8r-du-deg-selv-til-et-offer-13104467.ece"}, {"field": "pageclass", "value": ["article"]}, {"field": "publishtime", "value": "2016-07-29T10:32:45.000Z"}, {"field": "recs-articleid", "value": "13104467"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-07-29T10:32:45.000Z"}, {"field": "recs-rawtitle", "value": "- Arbeidslivet krever at vi endrer oss. Klager du, gj\u00f8r du deg selv til et offer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "\u2013 Arbeidslivet krever at vi endrer oss. I dag er det en del av \u00e5 v\u00e6re et ansvarlig menneske. Det mener arbeidslivsforsker Anne Grethe Solberg."}, {"field": "thumbnail", "value": "http://content-thumbnail.cxpublic.com/content/thumbnail200x150/685212c9985600dd8b3383c2cdd8cc94f7a6b4c1.jpg?5952182d"}, {"field": "thumbnailfullheightdimensions", "value": "200x1960"}, {"field": "timestamp", "value": "2017-06-27T08:32:45.000Z"}, {"field": "title", "value": "- Arbeidslivet krever at vi endrer oss. Klager du, gj\u00f8r du deg selv til et offer"}, {"field": "url", "value": "http://www.adressa.no/pluss/okonomi/2016/07/29/Arbeidslivet-krever-at-vi-endrer-oss.-Klager-du-gj%c3%b8r-du-deg-selv-til-et-offer-13104467.ece"}, {"field": "urlhash", "value": "685212c9985600dd8b3383c2cdd8cc94f7a6b4c1"}], "score": 0.9226695, "siteId": "9222270286501375973", "id": "685212c9985600dd8b3383c2cdd8cc94f7a6b4c1"}

