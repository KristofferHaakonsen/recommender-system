{"fields": [{"field": "modifiedtime", "type": "time", "value": "2015-02-07T19:59:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "audun h.m. hagen"}, {"field": "body", "value": ["Saken oppdateres.", "Det ser ikke s\u00e5 stilig ut fra Kj\u00f8pmannsgata, men kommer seg man f\u00f8rst inn p\u00e5 Bakg\u00e5rden Spiseri og Bar, \u00e5penbarer et temmelig friskt, \u00e5pent og behagelig lokale seg.", "Her blir du m\u00f8tt i d\u00f8ra og sikkert geleidet til bordet ditt, om du ikke foretrekker \u00e5 sitte utend\u00f8rs. To glass t\u00f8rr sherry, oliven, oster og skinker kommer raskt p\u00e5 bordet etter servit\u00f8rens anbefaling, og plutselig sitter vi der og mesker oss med kj\u00f8tt av uant kvalitet.", "\u2013Dette er ganske fantastisk, sier anmelderkollega Mats etter hvert.", "En tolvm\u00e5neders serranoskinke, med stor fettrand, som smaker enormt mye mer enn serranoen stadig flere supermarkeder f\u00f8rer til lavpris. Den trumfes likevel av iberico-skinke (j\u00e1mon ib\u00e9rico de bellota) lagret i 48 m\u00e5neder, som er latterlig rik p\u00e5 smak. Vi f\u00e5r ogs\u00e5 speket storfekj\u00f8tt, hengt i ca. 38 m\u00e5neder, som er tyngre i smaken, mer modent p\u00e5 en m\u00e5te, og alt g\u00e5r perfekt til sherryen av typen La Gitana Manzanilla En Rama (75,- for glass, koster 164,- for flaske p\u00e5 Polet).", "\u2013Hvordan skal de f\u00f8lge opp dette, undrer jeg. Ostene som har kommet er gode de, selv om de ikke er i samme liga. Tolv m\u00e5neders manchego, vellagret urteost fra G\u00e5levolden g\u00e5rd i R\u00f8ros og grotteost fra Hitra.", "\u2013Joda, godt. Men de sl\u00e5r ikke skinkene, fastsl\u00e5r Mats.", "Dette var bare starten. Vi sikter oss inn p\u00e5 \u00abKveldsmeny 4\u00bb, en tapasmeny med sj\u00f8fokus og mye lokale r\u00e5varer, som dessverre ikke holder helt hva den lover. Bl\u00e5skjellene har lite mat, grunnet sesongen, men verre er at kokosmelksausen er tykk som gr\u00f8t. Den er god, bevares, med en fin d\u00e6sj frisk lime, men konsistensen fungerer p\u00e5 ingen m\u00e5te for oss.", "\u2013Og tomatsalaten er iskald, med lite smak, og en smule dvask, beklager jeg, men servit\u00f8ren hevder alt er som det skal v\u00e6re.", "\u2013Det er strengt tatt veldig underlig, sier Mats etterp\u00e5.", "Sj\u00f8krepshalen er liten og overstekt, s\u00e5 det nesten ikke er saftighet igjen. Samme med tunfiskbitene med pepperotkrem. En god ide, med gode grunnsmaker, men utf\u00f8relsen svikter, s\u00e5 fisken er gr\u00e5 og t\u00f8rr tvers gjennom, og svidd her og der.", "Men tilbake til det positive. Kamskjell med tr\u00f8ffelnage er en virkelig vinner. Vi er litt uenige om skjellene er for lite stekt eller ei, men sausen er stor. Nage, en slags kraft, tilsatt et hint av tr\u00f8ffelaroma, trolig tr\u00f8ffelolje, er veldig delikat. Marinert, fet sardin med finhakket chili og sitron, er bare godt. Og klippfiskbollene har en fin, spr\u00f8 overflate, og god, ren klippfisksmak p\u00e5 innsiden. Til alt dette har vi drukket en fint utviklet hvitvin av typen Vina Tondonia Reserva 1996 (690,- for flaske, 264,90 for flaske p\u00e5 polet). En dyrere vin enn vi pleier \u00e5 g\u00e5 for, men vi falt for den entusiastiske servit\u00f8rens presentasjon og anbefaling, og fikk en nesten litt n\u00f8tteaktig hvitvin som var vel verdt pengene. Prisp\u00e5slaget kunne da ogs\u00e5 v\u00e6rt verre.", "\u2013Men klarer vi dessert etter alt dette, undrer jeg.", "Joda. Creme Catalana, en spansk slekt-ning av den franske creme brulee, med appelsin-, vanilje og kardemommesmak, er en frisk og hyggelig fortsettelse av m\u00e5ltidet. Sjokoladeterrinen Mats pr\u00f8ver seg p\u00e5, er tyngre, og ikke fullt s\u00e5 vellykket. Hvit sjokolade og melkesjokolade i bunn fungerer.", "\u2013Men det \u00f8verste laget er veldig hardt og mislykket. Sjokoladen klumper seg. Sitrongraniteen g\u00e5r derimot godt til desserten, sier Mats.", "Men n\u00e5 setter vi punktum. Med kaffe fra Kjeldsberg, til kaffegourmet Mats' skuffelse.", "Vi har v\u00e6rt gjennom mye av menyen.", "\u2013Og noe har v\u00e6rt fantastisk. Noe har v\u00e6rt bra, men s\u00e5 har det v\u00e6rt noen kraftige feilskj\u00e6r fra kj\u00f8kkenet ogs\u00e5, oppsummerer jeg.", "\u2013Servicen har v\u00e6rt enorm, med gode vinanbefalinger. Synd ikke kj\u00f8kkenet fulgte ordentlig opp, sier Mats.", "Vi enes om at Bakg\u00e5rden er et fint sted for oster, skinker og vin, men h\u00e5per kj\u00f8kkenet konsentrerer seg hundre prosent p\u00e5 varmrettene ogs\u00e5, fremover."]}, {"field": "category0", "value": "kultur"}, {"field": "contenthash", "value": "536ad8da0c9b0fa208dad541da03313b3999627df750e6b621f4e9579b178d91"}, {"field": "createtime", "value": "2013-06-07T06:26:21.498Z"}, {"field": "description", "value": "Eminent service, skinker fra \u00f8verste hylle, gode vinanbefalinger \u2013 det var fullklaff lenge p\u00e5 Bakg\u00e5rden Spiseri og Bar."}, {"field": "dominantimage", "value": "http://www.adressa.no/kultur/article7705185.ece/ALTERNATES/w980-default/JPS_bakg%C3%A5rden6.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f81e500a123f8e0788e5aa87053674894aa17bdb.jpg?597a3968"}, {"field": "dominantthumbnaildimensions", "value": "300x169"}, {"field": "heading", "value": ["Dette er slett ingen bakg\u00e5rdsrestaurant -adressa.no", "Imponerende kj\u00f8tt", "Gr\u00f8tete saus, vassen tomat", "Kamskjell og tr\u00f8ffel", "Kan bli utmerket"]}, {"field": "id", "value": "f81e500a123f8e0788e5aa87053674894aa17bdb"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-concept", "value": ["servit\u00f8ren", "smak", "skinker", "m\u00e5neder", "fin", "vin", "kj\u00f8kkenet", "flaske", "oster"]}, {"field": "kw-entity", "value": ["mats", "kveldsmeny 4", "polet", "kj\u00f8pmannsgata", "g\u00e5levolden", "vina tondonia reserva 1996", "bakg\u00e5rden", "bakg\u00e5rden spiseri", "kjeldsberg", "la gitana manzanilla en rama", "bakg\u00e5rden spiseri og bar", "catalana"]}, {"field": "kw-location", "value": ["r\u00f8ros", "hitra"]}, {"field": "kw-pageclass", "value": "article"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article7705185.ece/ALTERNATES/w980-default/JPS_bakg%C3%A5rden6.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er slett ingen bakg\u00e5rdsrestaurant"}, {"field": "og-type", "value": "article"}, {"field": "og-url", "value": "http://www.adressa.no/kultur/article7705189.ece"}, {"field": "pageclass", "value": ["article"]}, {"field": "publishtime", "value": "2013-06-07T07:21:53.000Z"}, {"field": "recs-articleid", "value": "7705189"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-06-07T07:21:53.000Z"}, {"field": "recs-rawtitle", "value": "Dette er slett ingen bakg\u00e5rdsrestaurant -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Eminent service, skinker fra \u00f8verste hylle, gode vinanbefalinger \u2013 det var fullklaff lenge p\u00e5 Bakg\u00e5rden Spiseri og Bar."}, {"field": "thumbnail", "value": "http://content-thumbnail.cxpublic.com/content/thumbnail200x150/f81e500a123f8e0788e5aa87053674894aa17bdb.jpg?597a3968"}, {"field": "thumbnailfullheightdimensions", "value": "200x1450"}, {"field": "timestamp", "value": "2017-07-27T19:05:12.000Z"}, {"field": "title", "value": "Dette er slett ingen bakg\u00e5rdsrestaurant"}, {"field": "url", "value": "http://www.adressa.no/kultur/article7705189.ece"}, {"field": "urlhash", "value": "f81e500a123f8e0788e5aa87053674894aa17bdb"}], "score": 0.72406673, "siteId": "9222270286501375973", "id": "f81e500a123f8e0788e5aa87053674894aa17bdb"}

