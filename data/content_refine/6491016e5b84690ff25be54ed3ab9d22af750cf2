{"fields": [{"field": "modifiedtime", "type": "time", "value": "2015-11-25T10:50:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Skole", "Mobbing", "Barn og unge"]}, {"field": "author", "value": "kristine grue langset"}, {"field": "body", "value": ["Saken oppdateres.", "\u2014 Vi har f\u00e5tt noen fine regler!", "Det forteller femteklassingene Karin, Anna, Simen og Kristoffer.", "Klasse 5B ved Svendstuen skole i Oslo har klassevettregler, hele 11 punkter. Det er fordi de mener at regler for nettvett og for et godt sosialt fellesskap er viktigere enn noen gang.", "Et sett sosiale regler omhandler blant annet vennegrupper og bursdagsinvitasjonspraksis.", "I nettvettreglene handler det om \u00e5 overholde aldersgrenser, og at mobilen kun skal brukes til hyggelige hilsener og beskjeder: \u00abForslag: Ikke ringe/tekste til hverandre etter kl. 20.30. Mobilen b\u00f8r ikke v\u00e6re p\u00e5 soverommet om natten.\u00bb", "Ett punkt g\u00e5r p\u00e5 at foreldre m\u00e5 ta ansvar for at barna ikke \u00abbare\u00bb spiller n\u00e5r de er med hverandre hjem.", "Se alle klassevettreglene i faktaboksen.", "Tjener fellesskapet p\u00e5 \u00e5 ha felles regler? Hva skal f\u00e5 v\u00e6re et privat anliggende og hvor g\u00e5r grensen? Debatten kommer opp fra tid til annen, for barnefamilien innenfor idrett, andre fritidsaktiviteter eller i forbindelse med skolen.", "\u00abJeg tror ikke p\u00e5 flere regler!\u00bb Dette hjertesukket kom fra en b\u00e6rumsfar i september . Han var kommet oppgitt hjem etter et foreldrem\u00f8te. Han mener regler dreper engasjement og kreativitet.", "\u2014 I ytterste konsekvens trenger vi bare \u00e9n: \u00abDu skal ikke plage andre, du skal v\u00e6re grei og snill, og for \u00f8vrig kan du gj\u00f8re hva du vil\u00bb, skriver han.", "Det fikk en annen far til \u00e5 kaste seg inn i debatten. Han stusset over virkelighetsbeskrivelsen og mente at fellesskapet tjener p\u00e5 fornuftige regler.", "Halloween er over for denne gang, men for neste \u00e5r -", "Foreldreutvalget for Grunnoppl\u00e6ringen mener halloween b\u00f8r inn i skolen.", "Hvilke regler har du for ditt barn? Send oss en epost!", "Professor og skoleforsker Thomas Nordahl ved H\u00f8gskolen i Hedmark synes punktene som denne klassen har satt opp lyder fornuftige og gode.", "\u2014 Dette er ting vi vet skoler jobber med fra f\u00f8r. Det er ikke noe som er bedre enn n\u00e5r skole og hjem drar i samme retning. Studier viser at de barna som opplever \u00e5 ha samme type regler og prinsipper p\u00e5 skolen som hjemme, har det enklere i skolen, sier han.", "Det var i h\u00f8st at engasjerte foreldre i 5B satte ned en arbeidsgruppe. Form\u00e5let var \u00e5 f\u00e5 ned p\u00e5 papiret noen klassevettregler for de tre siste \u00e5rene p\u00e5 barneskolen.", "Forslagene ble diskutert og justert p\u00e5 foreldrem\u00f8tet, og s\u00e5 vedtatt. Andre klasser p\u00e5 skolen har utarbeidet lignende regler, og andre er i ferd med \u00e5 gj\u00f8re det. Det synes elevene i 5B er stas.", "Cathrine Lorange er en av foreldrene og initiativtagerne. Hun er n\u00f8ye med \u00e5 p\u00e5peke at hver enkelt familie m\u00e5 ta stilling til punktene p\u00e5 sitt vis.", "\u2014 Enkelte kan kanskje oppleve dem som detaljstyring, men det var en avveining vi gjorde. Uansett: En samlet foreldregruppe har med dette \u00f8nsket \u00e5 sl\u00e5 an en retning, en grunntone med disse klassevettreglene. Vi mener dette er regler i det godes tjeneste, sier Lorange. - Man er ikke seg selv nok i en klasse, vi foreldre \u00f8nsker \u00e5 bidra til \u00e5 lage en god teamf\u00f8lelse. Dokumentet er ogs\u00e5 et signal til barna om at vi foreldre tar dette p\u00e5 alvor, legger hun til.", "Det er ikke noe som er bedre enn n\u00e5r skole og hjem drar i samme retning. Skoleforsker Thomas Nordahl", "Klassen fortsetter blant annet med vennegrupper, det er ikke vanlig overalt p\u00e5 femte trinn.", "\u2014 Det er like viktig med vennegrupper for de eldre trinnene p\u00e5 barneskolen. Ja, kanskje enda viktigere n\u00e5, sier Lorange.", "I ryddehum\u00f8r i h\u00f8stm\u00f8rket?", "Femteklassingene selv er ogs\u00e5 opptatt av \u00e5 f\u00f8lge aldersgrenser p\u00e5 sosiale medier, videospill og filmer. Regelen om \u00e5 ikke ha med telefonen inn p\u00e5 soverommet, er helt ok \u00e5 ha den ogs\u00e5.", "\u2014 Det er dumt \u00e5 holde p\u00e5 med elektronikk rett f\u00f8r man skal sove. Da f\u00e5r man d\u00e5rlig s\u00f8vn, mener Anna og Karin.  - Men hva med regelen om \u00e5 hva man skal gj\u00f8re n\u00e5r man har venner p\u00e5 bes\u00f8k?", "\u2014 Det er bra! Man blir jo med hverandre hjem for \u00e5 leke, ikke for \u00e5 sitte og se p\u00e5 en ny skjerm, sier Anna.", "\u2014 Det skjer aldri at det blir mye skjerm hos meg for jeg har en Legoby, forteller Simen.", "\u2014 Ja, og den er 23 kvadratmeter stor, skyter Kristoffer inn.", "\u2014 De som pleier \u00e5 v\u00e6re med meg hjem er veldig engasjerte i den. Vi kan leke i mange timer noen ganger, sier Simen.", "Skoleforskere har m\u00e5lt det man kaller foreldreklassemilj\u00f8. De ser at der foreldre f\u00e5r et godt milj\u00f8 sammen, blir de mer forn\u00f8yde og mer involvert i barnas skolegang.", "\u2014 Bygger man et godt milj\u00f8 blant elevene og blant foreldrene til disse, bygger man samtidig beskyttelsesfaktorer som \u00f8ker sannsynligheten for at barn og unge klarer seg fint faglig og sosialt. Alle i en klasse vinner p\u00e5 dette, ikke bare barn som er utsatte, sier Nordahl.", "Hans inntrykk er at de fleste foreldre opplever \u00e5 f\u00e5 s\u00e5 mye tilbake gjennom \u00e5 v\u00e6re delaktige, at det ikke kjennes som en belastning \u00e5 skulle v\u00e6re med p\u00e5 arrangementer knyttet til klassen.", "\u2014 For er det noe vi vet foreldre synes er belastende, s\u00e5 er det n\u00e5r barn har det vanskelig i skolen, faglig eller sosialt med krenkelser og mobbing. N\u00e5r barna har det bra, har de voksne det bra, sier Nordahl.", "Klassevettreglene har f\u00e5tt \u00abvirke\u00bb i noen uker i 5B. Lorange f\u00e5r tilbakemeldinger fra foreldre og barn om at de synes reglene bidrar positivt, og hun ser den samme utviklingen som barna forteller om:", "\u2014 Jeg h\u00f8rer foreldre si at de har merket at det er lettere \u00e5 f\u00e5 aksept for at barna ikke bare spiller n\u00e5r de bes\u00f8ker hverandre etter skoletid. Det har blitt lettere \u00e5 f\u00e5 dem til \u00e5 leke og interessere seg for andre ting ogs\u00e5.", "Vi kan p\u00e5virke og skape et godt klassemilj\u00f8 sammen. Og om vi voksne tilsynelatende ikke har s\u00e5 mye til felles, s\u00e5 har vi det viktigste til felles: barna. Cathrine Lorange, mamma i klasse 5B, Svendstuen skole", "\u00c5rlige foreldrefester er med \u00e5 skape et godt milj\u00f8 blant foreldrene i klassen.", "- Det er veldig mye lettere \u00e5 diskutere og ta opp temaer i en god tone p\u00e5 foreldrem\u00f8tene n\u00e5r vi allerede kjenner hverandre godt fra andre settinger, og vanskeligere \u00e5 v\u00e6re mistenksomme og \u00abkranglete\u00bb ovenfor hverandre. N\u00e5r det er sagt s\u00e5 gj\u00f8r l\u00e6rerne barna har hatt, og har i dag, en fantastisk jobb for \u00e5 skape et godt milj\u00f8 i klassen, sier hun.", "Lorange mener det er viktig \u00e5 innse at tiltak foreldre gj\u00f8r har en verdi.", "\u2014 Vi kan p\u00e5virke og skape et godt klassemilj\u00f8 sammen. Og om vi voksne tilsynelatende ikke har s\u00e5 mye til felles, s\u00e5 har vi det viktigste til felles: barna, sier hun.", "Her er flere inspirerende saker fra hverdag og skole:", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst.", "Sosialt", "Bursdager: Alle blir invitert som f\u00f8r. Enten alle guttene og/eller alle jentene.", "Vennegrupper: Fortsette med vennegrupper som f\u00f8r. Et meget viktig tiltak for et godt klassemilj\u00f8! Treffene skal v\u00e6re \u00ablavterskel hygge\u00bb. Og ogs\u00e5 et hyggelig treffpunkt for oss foreldre.", "NB! Viktig at vi foreldre f\u00f8lger opp n\u00e5r det er v\u00e5r tur til \u00e5 invitere. Dette er noe barna er opptatt av, og oppmerksomme p\u00e5 n\u00e5r vennetreff uteblir.", "Foreldrekontakt: Ta kontakt med hverandre hvis det er noe vi lurer p\u00e5/\u00f8nsker/reagerer p\u00e5. Ta umiddelbart kontakt med hverandre n\u00e5r konflikter mellom barna v\u00e5re oppst\u00e5r og hjelpe dem til \u00e5 f\u00e5 ordnet opp med en gang.", "\u00c5rlig foreldrefest fortsetter som f\u00f8r!", "Kontakt med skolen: Lav terskel for \u00e5 g\u00e5 \u00abtjenestevei\u00bb med skolen om det er noe vi lurer p\u00e5/\u00f8nsker/reagerer p\u00e5. Ogs\u00e5 for \u00e5 redusere faren for misforst\u00e5elser og baksnakk.", "Spr\u00e5kbruk blant barna: F\u00e5 bort bruken av krenkende og rasistisk spr\u00e5kbruk blant barna. Forslag til tiltak: Barna samler inn stygge ord de har h\u00f8rt brukt/bruker selv \u2013 som s\u00e5 puttes i en postkasse. Ordene blir s\u00e5 diskutert i klassen. Ordene plasseres under kategoriene \u00abakseptabelt\u00bb, \u00abuakseptabelt\u00bb og \u00abvet ikke\u00bb. Fors\u00f8k gjort p\u00e5 Lillemoen skole \u2013 med resultat.", "Snakke positivt om elever og l\u00e6rere i hverdagen! Viktig \u00e5 se etter det gode i hverandre.", "Nettvett", "Sosiale medier: Enighet om \u00e5 overholde aldersgrense p\u00e5 sosiale medier (Instagram, Facebook, Snap Chat (13 \u00e5r), og Whats app (16 \u00e5r). Det er en grunn til at disse aldergrensene er satt ...", "Filmer og spill med aldersgrense: Er noen med hjem og man skal se film/serier/dataspill over aldersgrensen b\u00f8r man f\u00e5 godkjenning av foreldrene f\u00f8rst. V\u00e6re spesielt bevisst barnas tilgang til You Tube.", "Mobilbruk: Mobilen brukes kun til hyggelige hilsener/beskjeder. Forslag: Ikke ringe/tekste til hverandre etter kl. 2030. Mobilen b\u00f8r ikke v\u00e6re p\u00e5 soverommet om natten.", "Tidsbruk: Bevissthet om spilltid/You tube/tv-tid. Vi foreldre m\u00e5 ta ansvar for at barna ikke \u00abbare\u00bb spiller n\u00e5r de er med hverandre hjem.", "Oss foreldre: V\u00e6re gode forbilder for v\u00e5re barn n\u00e5r det gjelder nettbruk, mobiltelefonbruk og sosiale medier.", "(Kilde: 5B, Svendstuen skole i Oslo)", "Vis fakta"]}, {"field": "category0", "value": "familieogoppvekst"}, {"field": "contenthash", "value": "d1c14636c83f8baf8d965ccbac95278b4aa7f451f520e425d69924c31ad00c6c"}, {"field": "createtime", "value": "2017-02-02T09:07:10.000Z"}, {"field": "description", "value": "Ekspert applauderer tiltaket."}, {"field": "heading", "value": ["Regler er tema p\u00e5 foreldrem\u00f8ter i hele Norge. Slik har denne klassen l\u00f8st det. -adressa.no", "Ikke ringe/tekste etter kl. 20.30", "Regler, regler, regler: Hva skal skolen egentlig blande seg i?", "Forsker: Fornuftige regler", "\u2014 Regler i det godes tjeneste", "Lek vinner over skjerm", "Beskyttelsesfaktorer", "Foreldrefester f\u00e5r \u00e6ren"]}, {"field": "id", "value": "6491016e5b84690ff25be54ed3ab9d22af750cf2"}, {"field": "keyword", "value": ["Sosiale medier", "Skole", "Mobbing", "Barn og unge"]}, {"field": "keywords", "value": "Sosiale medier,Skole,Mobbing,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["instagram", "facebook"]}, {"field": "kw-concept", "value": ["sosiale medier", "foreldre", "klasse", "regler", "barn", "skole"]}, {"field": "kw-entity", "value": ["familie", "grunnoppl\u00e6ringen", "mobbing", "simen", "lorange", "snap chat", "you tube", "kristoffer", "b. lorange", "anna og karin", "karin", "h\u00f8gskolen", "twitter", "whats", "simen og kristoffer", "legoby", "barn", "svendstuen", "lillemoen"]}, {"field": "kw-location", "value": ["hedmark", "oslo", "norge", "skole"]}, {"field": "kw-pageclass", "value": "article"}, {"field": "kw-person", "value": ["cathrine lorange", "thomas nordahl"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/017ccd58-bd43-4809-88c8-4e8692c96556?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Regler er tema p\u00e5 foreldrem\u00f8ter i hele Norge. Slik har denne klassen l\u00f8st det."}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Regler-er-tema-pa-foreldremoter-i-hele-Norge-Slik-har-denne-klassen-lost-det-6951b.html"}, {"field": "pageclass", "value": ["article"]}, {"field": "publishtime", "value": "2015-11-19T09:01:38.000Z"}, {"field": "recs-articleid", "value": "6951"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-11-19T09:01:38.000Z"}, {"field": "recs-rawtitle", "value": "Regler er tema p\u00e5 foreldrem\u00f8ter i hele Norge. Slik har denne klassen l\u00f8st det. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Ekspert applauderer tiltaket."}, {"field": "thumbnail", "value": "http://content-thumbnail.cxpublic.com/content/thumbnail200x150/6491016e5b84690ff25be54ed3ab9d22af750cf2.jpg?59949f53"}, {"field": "thumbnailfullheightdimensions", "value": "200x1942"}, {"field": "timestamp", "value": "2017-08-16T19:38:59.000Z"}, {"field": "title", "value": "Regler er tema p\u00e5 foreldrem\u00f8ter i hele Norge. Slik har denne klassen l\u00f8st det."}, {"field": "url", "value": "http://www.adressa.no/familieogoppvekst/Regler-er-tema-pa-foreldremoter-i-hele-Norge-Slik-har-denne-klassen-lost-det-6951b.html"}, {"field": "urlhash", "value": "6491016e5b84690ff25be54ed3ab9d22af750cf2"}], "score": 0.9017277, "siteId": "9222270286501375973", "id": "6491016e5b84690ff25be54ed3ab9d22af750cf2"}

