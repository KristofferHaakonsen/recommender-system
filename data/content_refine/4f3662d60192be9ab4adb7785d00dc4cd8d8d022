{"fields": [{"field": "modifiedtime", "type": "time", "value": "2013-10-29T07:57:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjetil bevanger", "annika hofgaard", "anders gravbr\u00f8t finstad", "nina e. eide", "frode \u00f8deg\u00e5rd"]}, {"field": "body", "value": ["Saken oppdateres.", "Et stort arbeid som beskriver naturens tjenester og verdier ble presentert i NOU 2013:10 ( Naturens goder \u2013 om verdier av \u00f8kosystemtjenester ). F\u00f8rste del av den femte rapporten fra FNs klimapanel (IPCC) er lagt fram, og Norge har f\u00e5tt sin f\u00f8rste klimaminister. Mange forskningsmilj\u00f8er har allerede stor kunnskap om hvilke effekter endringer i klima kan komme til \u00e5 f\u00e5 p\u00e5 flora og fauna. Det er avgj\u00f8rende at denne kunnskapen brukes i utformingen av en ny og helhetlig klimapolitikk.", "Naturen endres hele tiden. Endringer i forekomst og utbredelse av planter og dyr kan skyldes klimaforandringer, men ogs\u00e5 andre faktorer. NINAs forskere samler data og kunnskap om endringer i naturen s\u00e5 \u00e5 si hver dag, \u00e5ret igjennom. Til sammen h\u00e5per vi dette puslespillet kan bidra til \u00e5 gi svar p\u00e5 hvordan klima og andre p\u00e5virkninger former naturen og de tjenester og ressurser den byr p\u00e5.", "I Norge har dyr og planter de siste to millioner \u00e5r opplevd stadige skiftninger i milj\u00f8 og klima. Fra full nedising gjennom flere istider, til forholdsvis varme og tempererte forhold. I noen perioder har livsvilk\u00e5rene for en rekke arter v\u00e6rt sv\u00e6rt gode, i andre har det v\u00e6rt s\u00e5 kaldt at bare noen f\u00e5, spesialtilpassede arter har overlevd. For 40 000 \u00e5r siden fantes for eksempel fremdeles mammut i Norge, og for 9000 \u00e5r siden var store deler av dagens snaufjell skogkledt.", "Forskerne bak IPCC-rapporten forventer at klimaet vil endre seg forholdsvis mye de neste hundre \u00e5r. Norge har mange klimaregioner og -soner, med en flora og fauna som kan bli ber\u00f8rt av sm\u00e5 endringer i temperatur og nedb\u00f8r. Det forventes \u00f8kt gjennomsnittstemperatur, mer nedb\u00f8r, og mildere vinterklima med mindre sn\u00f8 og kortere perioder med is p\u00e5 vann og elver, samt hyppigere episoder med ekstremv\u00e6r. Klimaendringer vil imidlertid ikke p\u00e5virke solinnstr\u00e5lingen p\u00e5 v\u00e5re breddegrader unntatt ved \u00f8kt frekvens av skyet v\u00e6r. Vinterm\u00f8rket og polarnatta vil v\u00e6re der. Lys er en avgj\u00f8rende faktor for de fleste organismer, s\u00e5 hvordan \u00f8kt gjennomsnittstemperatur, mer nedb\u00f8r og hyppigere episoder med ekstremv\u00e6r vil p\u00e5virke plante- og dyrelivet i Norge er sv\u00e6rt vanskelig \u00e5 forutsi n\u00f8yaktig. Vi ser imidlertid allerede i dag effekter p\u00e5 norsk natur av de siste ti\u00e5rene med klimaendring.", "Insekter er gode indikatorer p\u00e5 forandringer i naturen. Gjennom kort generasjonslengde, stort reproduksjons- og spredningspotensiale, kan de raskt kolonisere nye omr\u00e5der; noen arter ekspanderer, andre g\u00e5r tilbake. Kalde vinterperioder og fuktig sommerklima kan v\u00e6re kritisk blant annet for nytteinsekter som pollinerer frukt og b\u00e6r. Truete arter som over tid er presset tilbake til sm\u00e5 leveomr\u00e5der, kan forsvinne helt ved mer ekstremv\u00e6r. Beitedyr som rein kan f\u00e5 problemer med mattilgangen om vinteren hvis perioder med mildv\u00e6r f\u00f8rer til isdannelse p\u00e5 bakken slik at tilgang til vegetasjonen blir problematisk. Lemen og mus er ogs\u00e5 s\u00e5rbare for endringer i vinterforholdene. Sm\u00e5gnagere er n\u00e6ringsgrunnlaget i mange \u00f8kosystemer og endringer i bestandene av disse vil p\u00e5virke mange andre arter.", "Framtidas forventede klimaendringer og konsekvensene av disse f\u00e5r stor oppmerksomhet i media og samfunnsdebatten. Det er imidlertid viktig \u00e5 huske at andre p\u00e5virkninger kan v\u00e6re minst like viktige, og at disse gjerne virker i et samspill med klima. Eksempelvis kan det v\u00e6re vanskelig \u00e5 fastsl\u00e5 om p\u00e5viste endringer av skoggrensa mot fjellet skyldes klimaendringer, lavere beitepress fra bufe og rein eller andre faktorer. Endringer i vegetasjonen p\u00e5 land er av stor betydning for mennesker og dyr som bruker landskapet. De kan ogs\u00e5 p\u00e5virke fisk gjennom avrenning fra nedb\u00f8rsfeltet. Klima og andre faktorer virker derfor sammen, og gir effekter p\u00e5 tvers av \u00f8kosystemer.", "Vi er blitt sv\u00e6rt effektive til \u00e5 fjerne spredningsbarrierer for mange dyre- og plantearter. Vi forflytter oss mer mellom kontinentene, b\u00e5de p\u00e5 land, p\u00e5 havet og gjennom lufta. Fra et biogeografisk synspunkt har denne globaliseringsprosessen \u00e5pnet nye ferdsels\u00e5rer, og satt i gang en homogeniseringsprosess av flora og fauna gjennom introduksjoner av nye arter. Slike fauna- og floraendringer har i utgangspunktet ingen ting med eksempelvis klimaendringer \u00e5 gj\u00f8re, men endret klima vil kunne gi enkelte nykommere bedre, eller d\u00e5rligere, livsbetingelser.", "Fremtidige konsekvenser av klimaendringer slik IPCC beskriver, dvs. \u00f8kt frekvens av orkaner, mer nedb\u00f8r og h\u00f8yere temperaturer, er scenarier som vekker uro hos mange. Uavhengig av om endringene er menneskeskapt eller ikke, eller hvilke tiltak som i dag blir gjort for \u00e5 redusere utslipp av klimagasser, vil fortsatte klimaendringer f\u00e5 konsekvenser b\u00e5de for mennesker og natur. Dagens kunnskap om klimasystemene og konsekvenser av endringer av disse for natur og mennesker, er heldigvis st\u00f8rre enn noen gang. Denne kunnskapen kan tas i bruk n\u00e5r den nye regjeringen skal utforme framtidas klima- og milj\u00f8politikk.", "Kunnskap \u00e5pner nye muligheter. Tiltak for \u00e5 redusere klimagassutslipp trenger ikke n\u00f8dvendigvis komme i konflikt med milj\u00f8politiske m\u00e5lsettinger om \u00e5 ta vare p\u00e5 naturmangfoldet, og de tjenester vi f\u00e5r derfra. Helhetlig planlegging og helhetlig politikk basert p\u00e5 viten om de ulike faktorene som i samspill p\u00e5virker naturen er imidlertid avgj\u00f8rende. Gjennom \u00e5 ta i bruk og bygge videre p\u00e5 den kunnskapen som allerede finnes, kan vi f\u00e5 klima\u2013 og milj\u00f8vennlige l\u00f8sninger for framtida."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "179a36f22558727e498f683b0cc1233e1eb67717b056191110beab9fe047e901"}, {"field": "createtime", "value": "2016-03-03T18:46:09.000Z"}, {"field": "description", "value": "Effekter av klimaendringer blir stadig oftere debattert, og kunnskap om konsekvenser av en natur i endring er viktigere enn noen gang."}, {"field": "dominantimage", "value": "http://www.adressa.no/meninger/article8526931.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4f3662d60192be9ab4adb7785d00dc4cd8d8d022.jpg?59380a65"}, {"field": "dominantthumbnaildimensions", "value": "300x169"}, {"field": "heading", "value": "Naturen og klimaet -adressa.no"}, {"field": "id", "value": "4f3662d60192be9ab4adb7785d00dc4cd8d8d022"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["\u00f8kt frekvens", "\u00f8kt gjennomsnittstemperatur", "natur", "hyppigere episoder", "klima", "endre", "klimaendring", "kunnskap"]}, {"field": "kw-entity", "value": "naturens"}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8526931.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Naturen og klimaet"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8526933.ece"}, {"field": "pageclass", "value": ["article"]}, {"field": "publishtime", "value": "2013-11-02T04:00:00.000Z"}, {"field": "recs-articleid", "value": "8526933"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-11-02T04:00:00.000Z"}, {"field": "recs-rawtitle", "value": "Naturen og klimaet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Effekter av klimaendringer blir stadig oftere debattert, og kunnskap om konsekvenser av en natur i endring er viktigere enn noen gang."}, {"field": "thumbnail", "value": "http://content-thumbnail.cxpublic.com/content/thumbnail200x150/4f3662d60192be9ab4adb7785d00dc4cd8d8d022.jpg?59380a65"}, {"field": "thumbnailfullheightdimensions", "value": "200x1215"}, {"field": "timestamp", "value": "2017-06-07T14:15:01.000Z"}, {"field": "title", "value": "Naturen og klimaet"}, {"field": "url", "value": "http://www.adressa.no/meninger/kronikker/article8526933.ece"}, {"field": "urlhash", "value": "4f3662d60192be9ab4adb7785d00dc4cd8d8d022"}], "score": 0.71199286, "siteId": "9222270286501375973", "id": "4f3662d60192be9ab4adb7785d00dc4cd8d8d022"}

