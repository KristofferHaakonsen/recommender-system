{"fields": [{"field": "modifiedtime", "type": "time", "value": "2012-06-20T11:33:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "At det er et n\u00e5l\u00f8ye \u00e5 komme videre i \u00abIdol\u00bb er det liten tvil om. Derfor f\u00f8ler Margaret og Bendik seg ekstra privilegerte over \u00e5 v\u00e6re de to eneste med bosted i Trondheim som ble sendt til runde to av talentkonkurransen.", "Hele 1700 var p\u00e5 audition i Trondheim i november, og etter \u00e5 ha sett og h\u00f8rt hvilket niv\u00e5 det var p\u00e5 enkelte av de som pr\u00f8vde seg, stusser de over at s\u00e5 f\u00e5 tr\u00f8ndere gikk videre.", "- Jeg tror kanskje juryen hadde litt tr\u00f8nderrock-innstilling da de kom hit, sier Bendik N\u00f8stdahl Julsrud.", "Samtidig synes b\u00e5de han og Margaret at det er merkelig at s\u00e5 mange som 50 stykker g\u00e5r videre fra Oslo-auditionen. Til sammen ni gikk videre fra Trondheim (de fleste var fra Nordland), 16 gikk videre fra Troms\u00f8 og 26 fra Stavanger.", "- Jeg tror de har lagt lista kjempeh\u00f8yt. Det var utrolig mange flinke folk p\u00e5 audition som satt p\u00e5 venterommet og sang og sto i. Jeg turte ikke, jeg var s\u00e5 nerv\u00f8s at jeg holdt p\u00e5 \u00e5 tisse p\u00e5 meg, sier Margaret Berger.", "- Hva var dere nerv\u00f8se for?", "- Vi ville ikke se at dr\u00f8mmen ble knust og at alt gikk i vasken. Marerittet er at nerv\u00f8siteten skal ta overh\u00e5nd. Det er mange dyktige som har r\u00f8ket ut p\u00e5 det.", "Margaret, som egentlig kommer fra Hitra, hadde neppe noen grunn til \u00e5 v\u00e6re redd. P\u00e5 forh\u00e5nd fikk hun lykke\u00f8nskinger fra klassevenninnen Rebecca, som ble nummer fire i fjor.", "For alt vi vet kan b\u00e5de Margaret og Bendik allerede v\u00e6re kastet ut av \u00abIdol\u00bb, siden det er stort tidsavvik mellom innspilling og tv-sending. Men uansett hvordan det har g\u00e5tt er b\u00e5de Margaret og Bendik fast bestemt p\u00e5 at de vil bruke livet sitt til \u00e5 st\u00e5 p\u00e5 en scene.", "- Jeg har kanskje ikke verdens beste stemme, men jeg er glad i \u00e5 underholde, sier Bendik.", "- Jeg vet ikke om jeg er flink til noe annet, istemmer Margaret med latter.", "Og siden auditionen ble spilt inn har ingenting f\u00e5tt dem til \u00e5 endre oppfatning om at \u00abIdol\u00bb er en kurant inngangsvei til popbransjen.", "- Sist sesong syntes jeg at konseptet var skikkelig teit og hadde fordommer langt uti serien. Jeg hadde aldri trodd at jeg selv skulle delta. Men det ble bedre og bedre. Det hele virker veldig \u00e6rlig p\u00e5 hvordan man blir forberedt p\u00e5 popbransjen, sier Margaret.", "- Har du en dr\u00f8m s\u00e5 melder du deg p\u00e5, sier Bendik.", "- Men varer holdbarheten til en \u00abIdol\u00bb-vinner lengre enn til neste vinner blir k\u00e5ret \u00e5ret etter, innvender vi.", "- Leverer du bra nok musikk s\u00e5 vil folk fortsette \u00e5 kj\u00f8pe platene dine. Kurt kommer helt klart til \u00e5 f\u00e5 et enormt press p\u00e5 seg til neste plate, sier Bendik.", "Jurymedlemmenes n\u00e5del\u00f8se kritikk av deltakerne er blitt kraftig kritisert, men Bendik og Margaret mener det er greit at jurymedlemmene er \u00e6rlige n\u00e5r de kommer til tilbakemelding. Til en viss grense.", "- Det er viktig at de ser an p\u00e5 personen om de er s\u00e5rbar. Om de t\u00e5ler \u00e5 f\u00e5 beinhard kritikk. Men noen av tilbakemeldingene er helt un\u00f8dvendige, sier Bendik, som for tiden avtjener verneplikten i Trondheim.", "For romkameratene hans har det ikke g\u00e5tt up\u00e5aktet hen at han var avbildet i \u00abIdol\u00bb-bladet. S\u00e5 de hengte opp et par hundre kopier av bildet rundt omkring p\u00e5 kasernen. I g\u00e5r kveld s\u00e5 Bendik seg selv p\u00e5 tv sammen med kompiser p\u00e5 \u00abIdol\u00bb-vorspiel. Det gruet han seg til da vi snakket med ham p\u00e5 forh\u00e5nd.", "- Man sier til seg selv f\u00f8r man g\u00e5r inn til juryen at man ikke skal v\u00e6re bajas og br\u00f8le JAAAA! hvis det g\u00e5r bra. Men det er vanskelig, sier Bendik.", "- Egentlig har jeg ikke lyst til \u00e5 v\u00e6re ute blant folk i kveld, sier han."]}, {"field": "category0", "value": "kultur"}, {"field": "category1", "value": "kultur|tv"}, {"field": "contenthash", "value": "d312e67b8fb38e02b434815297c065ddb2004b09d18a5bc21b3ec55003f9c1f5"}, {"field": "createtime", "value": "2016-04-15T19:40:37.000Z"}, {"field": "description", "value": "Margaret Berger (18) og Bendik N\u00f8stdahl Julsrud (19) er de eneste fra Trondheim som fikk v\u00e6re med videre i \u00abIdol\u00bb fra auditionen for Midt-Norge. - Merkelig. Niv\u00e5et var utrolig h\u00f8yt der, sier de."}, {"field": "dominantimage", "value": "http://www.adressa.no/incoming/article1076382.ece5/ALTERNATES/w980-default/ver2%20idol4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8524e0bf94a6e9250cd36f591c20c7ed102c0654.jpg?59803323"}, {"field": "dominantthumbnaildimensions", "value": "300x169"}, {"field": "heading", "value": "Stusser p\u00e5 tr\u00f8ndervraking -adressa.no"}, {"field": "id", "value": "8524e0bf94a6e9250cd36f591c20c7ed102c0654"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "tv"]}, {"field": "kw-classification", "value": "arts-and-entertainment"}, {"field": "kw-concept", "value": ["audition", "videre"]}, {"field": "kw-entity", "value": ["idol", "margaret og bendik", "kurt", "bendik og margaret", "rebecca"]}, {"field": "kw-location", "value": ["oslo", "midt-norge", "stavanger", "hitra", "trondheim", "troms\u00f8", "nordland"]}, {"field": "kw-pageclass", "value": "article"}, {"field": "kw-person", "value": ["bendik n\u00f8stdahl julsrud", "margaret berger"]}, {"field": "kw-taxonomy", "value": ["kultur", "kultur/tv"]}, {"field": "og-image", "value": "http://www.adressa.no/incoming/article1076382.ece5/ALTERNATES/w980-default/ver2%20idol4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stusser p\u00e5 tr\u00f8ndervraking"}, {"field": "og-type", "value": "article"}, {"field": "og-url", "value": "http://www.adressa.no/kultur/tv/article30072.ece"}, {"field": "pageclass", "value": ["article"]}, {"field": "publishtime", "value": "2004-02-07T09:55:14.000Z"}, {"field": "recs-articleid", "value": "898533"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|tv"}, {"field": "recs-publishtime", "value": "2004-02-07T09:55:14.000Z"}, {"field": "recs-rawtitle", "value": "Stusser p\u00e5 tr\u00f8ndervraking -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/tv"]}, {"field": "teaser", "value": "Margaret Berger (18) og Bendik N\u00f8stdahl Julsrud (19) er de eneste fra Trondheim som fikk v\u00e6re med videre i \u00abIdol\u00bb fra auditionen for Midt-Norge. - Merkelig. Niv\u00e5et var utrolig h\u00f8yt der, sier de."}, {"field": "thumbnail", "value": "http://content-thumbnail.cxpublic.com/content/thumbnail200x150/8524e0bf94a6e9250cd36f591c20c7ed102c0654.jpg?59803323"}, {"field": "thumbnailfullheightdimensions", "value": "200x1103"}, {"field": "timestamp", "value": "2017-08-01T07:52:03.000Z"}, {"field": "title", "value": "Stusser p\u00e5 tr\u00f8ndervraking"}, {"field": "url", "value": "http://www.adressa.no/kultur/tv/article30072.ece"}, {"field": "urlhash", "value": "8524e0bf94a6e9250cd36f591c20c7ed102c0654"}], "score": 0.8754916, "siteId": "9222270286501375973", "id": "8524e0bf94a6e9250cd36f591c20c7ed102c0654"}

