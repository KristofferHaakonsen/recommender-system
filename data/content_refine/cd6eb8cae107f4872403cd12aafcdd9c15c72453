{"fields": [{"field": "modifiedtime", "type": "time", "value": "2012-04-17T18:24:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hilde Klungs\u00f8yr og mannen Stig H\u00f8i\u00e5s, flyttet inn i 60-talls huset sitt i 1988.", "- Da var dette en firkantet kasse som ikke hadde v\u00e6rt pusset opp siden huset ble bygget i 1962. S\u00e5 vi skrellet ut det meste og pusset opp hele huset, forteller Hilde. I dag er ikke stort fra den oppussingen tilbake. Det eneste som finnes av det opprinnelige, er panelet hun har beholdt i takene og p\u00e5 vegger. Vi sier hun, alts\u00e5 Hilde, for det er i grunnen slik det er innerst i Bukkene Bruses vei i Trondheim. Hilde er designeren som bestemmer farger og l\u00f8sninger, mens mannen er murermesteren og h\u00e5ndverkeren som har l\u00e6rt seg til \u00e5 f\u00f8lge r\u00e5dene fra fruen i huset.", "- Jeg kan ikke tegne, sier den kreative damen, - men vi har l\u00e6rt oss \u00e5 kommunisere fram hvordan ting skal bli. Panelet f\u00e5r st\u00e5, fordi jeg liker naturlige materialer i kombinasjon med alt det sorte. Synes det tilf\u00f8rer noe mykt, sier hun.", "I et tidstypisk 60-talls hus er det normalt ikke satt av s\u00e6rlig plass til inngangspartiet. En kvadrat i vindfanget, f\u00f8r du kommer inn i trappegangen, er mest vanlig.", "- S\u00e5nn var det her ogs\u00e5, men i taket kan dere se at vi har bygget p\u00e5 i to omganger. Jeg hadde lyst til \u00e5 \u00e5pne opp enda mer, og skape et rom med milj\u00f8, sier Hilde og setter seg p\u00e5 en barkrakk foran baren i skifer og granitt.", "- Bar - i gangen?", "- Ja, hvorfor ikke. Tanken er at den som liker slikt skal kunne se Champions League med vennene her nede, eller man kan servere en aperitif for gjester her, f\u00f8r middagen. Det er da hyggelig, ikke sant?", "Man skulle tro at sorte gulv i granitt, og sorte vegger i en eller annen form, kunne bli rent for mye av det gode, men det er faktisk gjennomf\u00f8rt med stil.", "- Jeg overbeviste mannen min om at baren m\u00e5tte settes opp i skifer, og at vi burde ta igjen denne fasaden p\u00e5 to av veggene. Ettersom jeg ikke kan fordra garderobeskap, har jeg f\u00e5tt en hel vegg med forheng i skinn foran garderoben. Det er b\u00e5de penere og mer fleksibelt, i forhold til utnyttelse av plassen, mener Hilde.", "P\u00e5 den ene veggen henger et h\u00f8yglanspolert skap, et rektangul\u00e6rt skap og en benk fra Ikea, som en forlengelse av de rette linjene p\u00e5 veggen.", "- Her har jeg blandet god kunst og ikke s\u00e5 god kunst med mine egne bilder, og jeg mener bestemt at alt trenger ikke v\u00e6re s\u00e5 dyrt. Og i kroken fikk jeg satt inn en liten arbeidsplass.", "- Man kan godt blande kvaliteter, bare det passer i helheten.", "Klassisk sort og hvitt", "I trappene opp til andre etasje ligger ogs\u00e5 granittflis, og vi tenker at dette m\u00e5 da bli sinnssykt dyrt?", "- For den som ikke har en h\u00e5ndverker til \u00e5 gj\u00f8re jobben, blir det nok veldig dyrt, svarer den blonde damen i sort (!) f\u00f8r hun l\u00f8per opp trappene til hovedetasjen.", "En stor, hvit peis deler kj\u00f8kken og stue, med ildsteder vendt ut mot begge rommene.", "Ikeakj\u00f8kkenet er i h\u00f8yglanspolerte, sorte flater, mens veggene har hvit flis fra gulv til tak.", "- Tidligere hadde vi keramiske fliser i sort og hvitt p\u00e5 gulvet her, men det vil jeg ikke anbefale. Det skal ingenting til f\u00f8r de blir skadet, sier Hilde. I dag er det sort granitt som gjelder for alle gulv i nr 5.", "- Og n\u00e5 blir de som de er. Det kommer ikke p\u00e5 tale \u00e5 bryte opp gulvene en gang til n\u00e5, nei. Det er en vanvittig jobb, skj\u00f8nner du . . .", "- Men sorte kj\u00f8kkenskap - er ikke det fryktelig upraktisk?", "- Ikke for oss. Junior har flyttet ut, s\u00e5 vi er to voksne her, men jeg ville ikke anbefalt denne overflaten for sm\u00e5barnsfamilier. Det blir fort avtrykk, og selv om de forsvinner med en myk bomullsduk og vaskemiddel i sprayflaske, s\u00e5 tror jeg man ville bli ganske frustrert over sm\u00e5 syltet\u00f8yfingre.", "Vi har sett inn i det sorte, og latt oss overbevise. S\u00e5 lenge man er gjennomf\u00f8rt og g\u00e5r for en id\u00e9 f\u00e5r rommene s\u00e6rpreg. Det er gjennomf\u00f8rt, rett og slett. Hilde har sorte designm\u00f8bler i skinn fra Italia, spisebordet er ogs\u00e5 kj\u00f8pt der.", "M\u00e5 holde orden", "- Men jeg legger inn litt Ikea her og der, og litt st\u00e6sj og annet tull - det m\u00e5 til, det ogs\u00e5, smiler hun.", "P\u00e5 kj\u00f8kkenskapene st\u00e5r 12 elefanter i skinn, kj\u00f8pt p\u00e5 nettet. Og p\u00e5 toppen av kj\u00f8leskapet ved siden av hviler en hel buskap av porselenskyr i sort og hvitt. I det hele tatt har hun en tydelig forkj\u00e6rlighet for dyr i porselen.", "- Men grandanoisen min er mye snillere enn de som lever, sp\u00f8ker hun.", "- Liker du \u00e5 t\u00f8rke st\u00f8v?", "- Nei, ikke spesielt, men jeg m\u00e5 det her. Disse rommene mister fort glansen dersom man ikke holder det rent og ryddig. Og s\u00e5 har jeg oppdaget en annen ting; alt det sorte er drepende for planter. De d\u00f8r med en gang, derfor har jeg godtatt at her m\u00e5 vi ha falske planter.", "- Dessuten m\u00e5tte ja ha snakket med dem, og det klarer jeg ikke - det f\u00e5r andre ta seg av.", "Men. Nissen i f\u00f8rste etasje snakker hun med.", "- Han bor her, i det hj\u00f8rnet. Jeg er klar over at han ikke passer inn, men se p\u00e5 \u00f8ynene hans!", "- Du ser vel at han bare m\u00e5 f\u00e5 st\u00e5 i ro der . . . og han pleier jeg \u00e5 snakke med hver gang jeg t\u00f8rker st\u00f8v av ham, ler hun og blunker."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f9da400ee5e4f5db6c49a6f03a9b54b14835571065a1e7a00b42027ea83b3192"}, {"field": "createtime", "value": "2015-12-08T19:39:57.000Z"}, {"field": "description", "value": "- Man m\u00e5 t\u00f8rre, dersom man \u00f8nsker et hjem med personlig preg, sier Hilde Klungs\u00f8yr, og \u00e5pner d\u00f8rene til et hus, helt gjennomf\u00f8rt i sort."}, {"field": "dominantimage", "value": "http://www.adressa.no/incoming/article1239031.ece5/ALTERNATES/w980-default/hjemsort111"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd6eb8cae107f4872403cd12aafcdd9c15c72453.jpg?5976fd08"}, {"field": "dominantthumbnaildimensions", "value": "300x169"}, {"field": "heading", "value": "S\u00e6rt i sort granitt, skifer og skinn -adressa.no"}, {"field": "id", "value": "cd6eb8cae107f4872403cd12aafcdd9c15c72453"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["sort granitt", "sort"]}, {"field": "kw-entity", "value": ["bukkene bruses", "champions league"]}, {"field": "kw-location", "value": ["trondheim", "italia"]}, {"field": "kw-pageclass", "value": "article"}, {"field": "kw-person", "value": ["hilde klungs\u00f8yr", "stig h\u00f8i\u00e5s"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1239031.ece5/ALTERNATES/w980-default/hjemsort111"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00e6rt i sort granitt, skifer og skinn"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1050015.ece"}, {"field": "pageclass", "value": ["article"]}, {"field": "publishtime", "value": "2008-03-14T06:53:45.000Z"}, {"field": "recs-articleid", "value": "1674714"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-03-14T06:53:45.000Z"}, {"field": "recs-rawtitle", "value": "S\u00e6rt i sort granitt, skifer og skinn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Man m\u00e5 t\u00f8rre, dersom man \u00f8nsker et hjem med personlig preg, sier Hilde Klungs\u00f8yr, og \u00e5pner d\u00f8rene til et hus, helt gjennomf\u00f8rt i sort."}, {"field": "thumbnail", "value": "http://content-thumbnail.cxpublic.com/content/thumbnail200x150/cd6eb8cae107f4872403cd12aafcdd9c15c72453.jpg?5976fd08"}, {"field": "thumbnailfullheightdimensions", "value": "200x2050"}, {"field": "timestamp", "value": "2017-07-25T08:10:48.000Z"}, {"field": "title", "value": "S\u00e6rt i sort granitt, skifer og skinn"}, {"field": "url", "value": "http://www.adressa.no/forbruker/hjem/article1050015.ece"}, {"field": "urlhash", "value": "cd6eb8cae107f4872403cd12aafcdd9c15c72453"}], "score": 1.1492459, "siteId": "9222270286501375973", "id": "cd6eb8cae107f4872403cd12aafcdd9c15c72453"}

