{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Helse"}, {"field": "author", "value": "halvor ekeland"}, {"field": "body", "value": ["Saken oppdateres.", "Vi er omgitt av fristelser. Godteriet er veldig ofte plassert i n\u00e6rheten av kassen i butikken. Mange steder ligger det hurtigmatkjeder p\u00e5 omtrent hvert eneste gatehj\u00f8rne.", "Om du vil ned i vekt handler alt om \u00e5 f\u00e5 i seg mindre enn man forbrenner. Det i seg selv kan v\u00e6re utfordrende, spesielt dersom du ikke vet om de tingene som faktisk inneholder en del kalorier.", "Helsedirektoratet regner at en inaktiv kvinne har et daglig energiforbruk p\u00e5 rundt 2150 kalorier. For en inaktiv mann er det antatte daglige forbruket p\u00e5 2600 kalorier.", "Dette vil naturligvis variere fra person til person. Er du aktiv vil du naturlig forbrenne en del flere kalorier. Veier du mer vil ogs\u00e5 forbruket ditt g\u00e5 noe opp.", "2500 kalorier er ikke spesielt mye. Dette er alts\u00e5 det kroppen forbruker p\u00e5 de naturlige prosessen i kroppen i l\u00f8pet av dagen.", "Spiser du for eksempel 100 g sjokolade daglig vil du f\u00e5 i deg 468 ekstrakalorier. Gjentar du kosen daglig vil du i l\u00f8pet av en m\u00e5ned du legge p\u00e5 deg ca. 0.5 kilo. Og etter et \u00e5r vil ca. 7 ekstrakilo ha lagt seg p\u00e5 kroppen. Mange opplever at det er lett \u00e5 g\u00e5 opp i vekt, mens det er vanskeligere \u00e5 g\u00e5 ned i vekt.", "\u2013 Man kan spise litt av alt, men ikke for mye av det meste. Det handler om bevissthet og \u00e5 finne den rette balansen mellom inn og ut, forklarer fagansvarlig for kosthold i Grete Roede AS, Karoline Steenbuch Lied.", "Mat inneholder b\u00e5de karbohydrater, fett og proteiner. Noen varer inneholder viktige n\u00e6ringsstoffer, men samtidig inneholder de en del usunne stoffer. For store doser kalorier vil gj\u00f8re at du g\u00e5r opp i vekt. Det meste er greit \u00e5 spise litt av, det er n\u00e5r dosene blir for store at det ikke er bra for kroppen.", "F\u00f8rst ut er en frokostbord-favoritt som kanskje ikke burde v\u00e6re en frokostbord-favoritt. Mange er kanskje klar over at kjeks inneholder en del kalorier, men den b\u00f8r allikevel v\u00e6re med p\u00e5 denne listen.", "\u2013 Noen kjeks fremst\u00e5r litt sunnere som andre, som for eksempel Kornmo og Bixit fullkornsbarer. Disse inneholder mindre sukker og mindre fett og mer fiber enn mange andre kjekstyper, men det betyr ikke at det er greit \u00e5 spise disse hver dag, sier Lied.", "Hun legger til at disse \u00absunnere\u00bb kjeksene kan v\u00e6re gode \u00e5 innta dersom man er ute p\u00e5 langtur og trenger rask energi. Har du lavt blodsukker eller er midt i en trenings\u00f8kt kan slik kjeks v\u00e6re greit, men hun anbefaler \u00e5 ikke la kjeksen st\u00e5 p\u00e5 frokostbordet.", "\u2013 For er man opptatt av vekt og helse er det viktig \u00e5 huske at slike kjeks ofte kommer i tillegg til alt annet man spiser i l\u00f8pet av en dag, og da kan det lett ende med et overskudd av kalorier, forklarer hun.", "Det er mange sunne ingredienser i pesto. Det er en god ingrediens \u00e5 bruke i matlaging, men sausen inneholder mye umettet fett fra planteoljer, noe som gj\u00f8r at det ogs\u00e5 er mange kalorier i pesto.", "Hvor mye varierer imidlertid fra produkt til produkt.", "\u2013 I pesto vi kj\u00f8per i butikken kan n\u00e6ringsinnholdet variere noks\u00e5 mye. Jo mer olje, desto mer fett inneholder den \u2013 og desto fler kalorier, sier Lied.", "I tillegg vil innhold av ost, pinjekjerner og n\u00f8tter \u00f8ke fettinnholdet og dermed ogs\u00e5 kaloriinnholdet. Dessuten inneholder pesto en del salt, som i for store mengder ikke er bra for kroppen.", "Men hva om du er fryktelig glad i pesto?", "\u2013 Lager man pestoen selv kan man justere alt innholdet. Det viktigste r\u00e5det er nok \u00e5 begrense mengden man inntar, svarer Lied.", "Men sushi inneholder jo fisk og gr\u00f8nnsaker, tenker du kanskje.", "Ja, sushi inneholder flere stoffer som vi blir anbefalt \u00e5 spise mer av. Det er gr\u00f8nnsaker i sushi, men mengden er begrenset. Hovedproblemet er at noen typer sushi ogs\u00e5 inneholder ting vi b\u00f8r spise mindre av.", "\u2013 Velger man rene fiskebiter \u2013 som er r\u00e5 eller dampet \u2013 og uten ris, gj\u00f8r man et magert og sunt valg. Velger man imidlertid ukritisk kan m\u00e5ltidet bli en real kaloribombe, forklarer Lied.", "Blant annet inneholder soyasaus mye salt. Risen inneholder mange raske karbohydrater og er i tillegg tilsatt b\u00e5de sukker og eddik. I tillegg er noen sushibiter fritert, noe vi vet at ikke er spesielt magert.", "Laks er fet fisk, men vi blir anbefalt \u00e5 spise mer slik fisk fordi det er en kilde til sunt fett.", "Ja, vi har et punkt om gr\u00f8nnsaker i denne listen, nettopp fordi dette fort kan v\u00e6re et produkt som blir antatt \u00e5 v\u00e6re sunt.", "Toro kom nylig med en ny serie fersk pasta som inneholder 40 prosent gr\u00f8nnsaker. Det m\u00e5 vel v\u00e6re bra, tenker du?", "\u2013 Dette er ikke akkurat \u00abslankepasta\u00bb, om noen skulle tro det. Kaloriinnholdet er omtrent det samme som vanlig fersk pasta og fersk fullkornspasta. Videre er n\u00e6ringsinnholdet noks\u00e5 likt, forklarer Lied.", "Pastaen er med andre ord ganske lik som vanlig pasta, hva gjelder n\u00e6ringsinnhold. Gr\u00f8nnsaksvarianten har litt mer proteiner og kostfiber enn vanlig pasta, innholdet av fett og karbohydrater er ganske likt. Poenget med en slik type pasta m\u00e5 derfor v\u00e6re:", "\u2013 At pastaen inneholder mer gr\u00f8nnsaker er selvsagt positivt, men bare s\u00e5 lenge pastaen kommer i tillegg til andre gr\u00f8nnsaker, og ikke som en erstatning, sier Lied.", "\u2013 P\u00e5 kort tid har det v\u00e6rt en 22\u201326 prosent \u00f8kning i omsetning av glutenfrie varer, og antall produkter har g\u00e5tt fra rundt 60 til over 300. Dette til tross for at bare 1\u20133% av befolkningen har c\u00f8liaki, men mange har nok dessverre misforst\u00e5tt og tror dette er en sunn greie, sier Lied i Grete Roede.", "I glutenfrie varer er proteinet gluten tatt bort. Personer med c\u00f8liaki reagerer p\u00e5 dette proteinet og f\u00e5r betennelse i tynntarmen, noe som igjen gj\u00f8r at n\u00e6ringsstoffene i maten ikke blir tatt opp skikkelig.", "Glutenfri mat inneholder mindre n\u00e6ringsrike stoffer enn tilsvarende produkter med gluten. Blant annet er det mindre kostfiber og mineraler i glutenfri mat. For folk som ikke har c\u00f8liaki vil ikke glutenfri mat v\u00e6re sunnere, heller tvert imot, mener eksperten.", "\u2013 Gluten er tatt bort, mens stivelsen blir igjen. Og det er nettopp stivelse man b\u00f8r kutte ned p\u00e5 om man for eksempel vil ned i vekt. S\u00e5 lenge man t\u00e5ler gluten, er det absolutt ingen grunn til \u00e5 kutte ut matvarer som inneholder gluten, sl\u00e5r hun fast.", "Mindre fett er utvilsomt bra, men denne typen potetgull er bare mindre usunn. Den inneholder mindre fett, men det er ikke snakk om lite fett for det.", "\u2013 Fett er en smaksforsterker. N\u00e5r fettet fjernes m\u00e5 man erstatte med noe annet s\u00e5 det smaker godt \u2013 som salt, forklarer Lied.", "Og nettopp det er en stor ulempe med denne typen potetgull: Den inneholder vesentlig mye mer salt.", "Kanskje forbinder du \u00abyoghurt\u00bb med et sunnere alternativ n\u00e5r det gjelder is, men det er det ikke n\u00f8dvendigvis.", "Det er bare \u00e5 g\u00e5 og sammenligne selv. Vanlig jordb\u00e6r kuleis inneholder b\u00e5de f\u00e6rre kalorier og mindre fett, sammenlignet med yoghurtisen Dream Greek Style.", "I tillegg kan det fort tenkes at det man spiser mer av isen man tror er et sunnere alternativ. Kombinert blir dette riv, ruskende galt. Det finnes mindre usunne is-alternativer, det er bare \u00e5 sjekke varedeklarasjonen.", "H\u00e6? Frukt? Usunt?", "Frukt er i utgangspunktet sunt. Det inneholder mange viktige n\u00e6ringsstoffer. Allikevel kan t\u00f8rket frukt v\u00e6re vesentlig mindre sunt enn hva fersk frukt er, dersom du spiser litt vel mye. B\u00e5de fersk og t\u00f8rket frukt inneholder mye naturlig sukker.", "I den t\u00f8rkede frukten er det meste av vannet fordampet. Da blir konsentrasjon av sukker h\u00f8yere, noe som igjen gj\u00f8r kaloriinnholdet h\u00f8yere pr. 100 gram.", "\u2013 T\u00f8rket aprikos inneholder nesten fem ganger s\u00e5 mange kalorier som fersk aprikos. I tillegg er mye av den t\u00f8rkede frukten man f\u00e5r kj\u00f8pt tilsatt ekstra sukker, sier Lied.", "Energibarene kan absolutt v\u00e6re nyttig, men de inneholder mange kalorier. Noen energibarer skal gi deg energi til trening, andre energibarer skal hjelpe deg med restitusjonen.", "Felles for energibarene er at de inneholder en del kalorier. De kan gi deg energi til trening, men energi er jo kalorier. Samtidig kan de hjelpe deg med restitusjon, men kun dersom du trener hyppig.", "\u2013 En mosjonist som trener forbrenner kanskje 400 kcal p\u00e5 en halvtime. Du kan jo bare ta en tur p\u00e5 butikken og se hvor mange kalorier det er i slike energibarer En banan er mer enn nok for vanlige mennesker. Om du ikke spiser noe etter trening, om du venter til du kommer hjem, s\u00e5 tror jeg ikke du d\u00f8r av det heller, har professor ved seksjon for fysisk prestasjonsevne p\u00e5 Norges idrettsh\u00f8gskole, J\u00f8rgen Jensen, tidligere sagt.", "Her kan du lese at eksperten mener dette er det f\u00f8rste du b\u00f8r unng\u00e5 dersom du vil ned i vekt.", "\u2013 Mange forbinder \u00abhjemmelaget\u00bb med ekstra sunt, men det er viktig \u00e5 huske at disse er likt industrielt fremstilt som \u00abvanlige\u00bb knekkebr\u00f8d, sier Lied.", "Hun peker p\u00e5 at flere av disse knekkebr\u00f8dene inneholder mer fiber. Det er bra, men de inneholder kanskje ogs\u00e5 mer n\u00f8tter og fr\u00f8 enn vanlige knekkebr\u00f8d. Nok en gang anbefaler hun at man er bevisste.", "Generelt er mange knekkebr\u00f8d et sunt alternativ, men ogs\u00e5 her er det lett \u00e5 g\u00e5 i fellen. Noen inneholder mye salt, andre inneholder mange kalorier.", "Men nok en gang er det viktig \u00e5 v\u00e6re bevisst p\u00e5 innholdet. Knekkebr\u00f8d inneholder naturlig mange kalorier, men noen er alts\u00e5 vesentlig verre enn andre."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "147e2af3e9562566cc54d9af5351a60e9a3e4c4f268f12f05502bcc97bebdb7b"}, {"field": "createtime", "value": "2017-01-30T07:41:47.000Z"}, {"field": "description", "value": "Du vet at sjokolade er usunt. Men her er listen over ting du kanskje ikke visste at du b\u00f8r v\u00e6re forsiktig med."}, {"field": "heading", "value": ["Ti matvarer du b\u00f8r holde deg unna om du vil ned i vekt:", "\u2013 Handler om bevissthet", "Kjeks", "Pesto", "Sushi", "Gr\u00f8nnsakspasta", "Glutenfrie produkter", "Chips med mindre fett", "Yoghurtis", "T\u00f8rket frukt", "Energibarer", "Hjemmelaget knekkebr\u00f8d"]}, {"field": "id", "value": "7c27912db92d01e18fea1ef382e1ea844e7a0e77"}, {"field": "keyword", "value": "Helse"}, {"field": "keywords", "value": "Helse"}, {"field": "kw-category", "value": ["100sport", "sprek"]}, {"field": "kw-company", "value": "grete roede as"}, {"field": "kw-concept", "value": ["kalorier", "inneholder", "t\u00f8rket frukt", "sunt"]}, {"field": "kw-entity", "value": ["dream greek style", "norges", "kornmo og bixit"]}, {"field": "kw-pageclass", "value": "article"}, {"field": "kw-person", "value": ["karoline steenbuch lied", "grete roede", "j\u00f8rgen jensen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/423b020a-cde3-4b76-95ad-48b32f403ed2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti matvarer du b\u00f8r holde deg unna om du vil ned i vekt: - Mange har misforst\u00e5tt"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Ti-matvarer-du-bor-holde-deg-unna-om-du-vil-ned-i-vekt---Mange-har-misforstatt-229442b.html"}, {"field": "pageclass", "value": null}, {"field": "publishtime", "value": "2017-01-28T07:19:50.000Z"}, {"field": "recs-articleid", "value": "229442"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-01-28T07:19:50.000Z"}, {"field": "recs-rawtitle", "value": "Ti matvarer du b\u00f8r holde deg unna om du vil ned i vekt: - Mange har misforst\u00e5tt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Du vet at sjokolade er usunt. Men her er listen over ting du kanskje ikke visste at du b\u00f8r v\u00e6re forsiktig med."}, {"field": "thumbnail", "value": "http://content-thumbnail.cxpublic.com/content/thumbnail200x150/7c27912db92d01e18fea1ef382e1ea844e7a0e77.jpg?5895ca6a"}, {"field": "thumbnailfullheightdimensions", "value": "200x2372"}, {"field": "timestamp", "value": "2017-02-04T12:34:50.000Z"}, {"field": "title", "value": "Ti matvarer du b\u00f8r holde deg unna om du vil ned i vekt: - Mange har misforst\u00e5tt"}, {"field": "url", "value": "http://www.adressa.no/100Sport/sprek/Ti-matvarer-du-bor-holde-deg-unna-om-du-vil-ned-i-vekt---Mange-har-misforstatt-229442b.html"}, {"field": "urlhash", "value": "7c27912db92d01e18fea1ef382e1ea844e7a0e77"}], "score": 0.5566689, "siteId": "9222270286501375973", "id": "7c27912db92d01e18fea1ef382e1ea844e7a0e77"}

