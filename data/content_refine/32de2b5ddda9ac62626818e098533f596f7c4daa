{"fields": [{"field": "modifiedtime", "type": "time", "value": "2015-12-06T21:25:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trondheim", "Bruktmarked", "Bryggerekka", "Vintage"]}, {"field": "author", "value": "mari k. by rise"}, {"field": "body", "value": ["Saken oppdateres.", "Det er nesten som \u00e5 g\u00e5 inn i Skomakergata, dersom du tar turen til Bryggerekka Bruktmarked i Kj\u00f8pmannsgata en av s\u00f8ndagene f\u00f8r jul.", "Inne i en gammel handelsbrygge er tjue kremmere samlet for \u00e5 selge b\u00e5de brukte og h\u00e5ndlagede varer. Det er engelsk porselen, gamle kameltepper, selbuvotter, fattigmannss\u00f8lv, kjepphester, vintagekl\u00e6r (brukt, red.anm.) og julepynt. Og mye annet.", "I sommer ble markedet holdt ute p\u00e5 Kongens Allmenning , men tre s\u00f8ndager f\u00f8r jul har det flyttet innend\u00f8rs i en nyrestaurert brygge \u2013 som er et samarbeid mellom Trondheim kommune, arkitektstudenter fra NTNU og Midtbyen Management.", "LES OGS\u00c5: Bli med inn i den vernede brygga i Kj\u00f8pmannsgata", "- Det er som \u00e5 g\u00e5 p\u00e5 skattejakt! Det er s\u00e5 artig. Du kan finne alt mulig her, og du aner ikke hva du ender opp med. Se her hva jeg fant i dag, sier Melissa Engen Rings\u00f8 og viser fram en rosa termos med r\u00f8de blomster. Sammen med venninnen Kristin Aspaas tok hun en impulsiv tur til bruktmarkedet etter \u00e5 ha lest om det p\u00e5 Facebook.", "- Det er s\u00e5 bra at ting som noen er lei av, eller ser p\u00e5 som skrot, kan g\u00e5 videre til andre som blir kjempeglade for \u00e5 finne det. Og denne brygga har jo s\u00e5nn sjel at det blir en egen opplevelse \u00e5 handle her ogs\u00e5. Skikkelig julestemning, smiler Kristin Aspaas.", "- Kj\u00f8per dere julegaver her ogs\u00e5?", "- Ja, hvorfor ikke? I fjor ga du meg eggeglass fra et bruktmarked, Kristin. De var kjempefine, ikke bare noe du hadde rasket med deg fra en billigkjede. S\u00e5nn sett kan det ligge mer tanke bak en brukt gave. Dessuten er det bra \u00e5 tenke p\u00e5 at det er milj\u00f8vennlig julegavehandel, sier Melissa Engen Rings\u00f8.", "Selger Anne-Brit Stensrud kommer bort til venninnene og lurer p\u00e5 om de har sett det engelske benporselenet hennes.", "- M\u00f8nsteret p\u00e5 dette kakefatet er sjeldent, det heter Shelly. Se, s\u00e5 vakkert det er. Jeg vil egentlig ikke selge det, dette er gamle ting med sjel. Men jeg elsker \u00e5 handle p\u00e5 eBay p\u00e5 nett, og n\u00e5 har jeg har altfor mye st\u00e5ende hjemme, s\u00e5 jeg m\u00e5 selge unna litt, forklarer Stensrud, som er en av dem som har bestilt salgsplass denne s\u00f8ndagen.", "LES OGS\u00c5: Vinn julefesten med bruktskatter", "Godt tilbakelent mot den gamle t\u00f8mmerveggen sitter Audun Braseth, omgitt av bl\u00e5 juleplatter, sydvester og fat fra Halden.", "- Dette er norsk retro p\u00e5 sitt verste eller beste, gliser han. Han selger ogs\u00e5 kongelig dansk stengods, sjeldne papeg\u00f8yefat og ikke minst: Morens hjemmestrikkede selbuvotter.", "- Salget har g\u00e5tt forbl\u00f8ffende bra. Og jeg er imponert over hva arkitektstudentene har f\u00e5tt til inne i denne brygga. Dette er ungdommelig kreativitet p\u00e5 sitt beste. De er gode p\u00e5 bruktmarkeder i Danmark, der har jeg v\u00e6rt en del, men jeg m\u00e5 si at dette er bra det ogs\u00e5, sier Braseth.", "S\u00e5, inne i et dunkelt hj\u00f8rne av den gamle brygga, henger noe skj\u00f8rt og glitrende. Noe for Askepott.", "- Nei, disse er nok ikke for sm\u00e5 askepotter, dette er Frost-cape, fra barnefilmen Frost, forklarer Ida Hansen, som har laget dem. Venninnen, May Britt Kj\u00e6rvik, ba henne sy noen og ta dem med seg denne s\u00f8ndagen. Kj\u00e6rviks spesialitet et kjepphester.", "- Disse selger som hakket m\u00f8kk! I sommer solgte jeg flere til turister Kina og India. Eldre folk elsker dem, de blir st\u00e5ende og stryke over mulen p\u00e5 hesten, de forsvinner helt, dr\u00f8mmer seg tilbake til barndommen tipper jeg. Noen ganger kj\u00f8per de en kjepphest til seg selv \u2013 i stedet for til barnebarna, ler Kj\u00e6rvik.", "LES OGS\u00c5: Ti ting folk vil ha p\u00e5 martnan", "Nederst i \u00abhandelsgata\u00bb sitter Sophia Johansson og Caroline Naustvoll fra vintagebutikken Prisl\u00f8s. De selger brukte kl\u00e6r p\u00e5 ulike kafeer i byen, og i dag tilbyr de ogs\u00e5 kurs i \u00e5 sy b\u00e6renett \u2013 av brukte stoffer.", "- V\u00e5r kampsak er at gjenbruk kan v\u00e6re h\u00f8ykvalitet og stilfullt. Vi reiser rundt i hele verden og h\u00e5ndplukker ting med god kvalitet, fine m\u00f8nstre og lekre stoffer. S\u00e5 pr\u00f8ver vi \u00e5 finne ut mest mulig av historien bak hvert plagg, slik at vi kan skrive dette p\u00e5 en liten lapp vi legger ved plagget. Du skal v\u00e6re glad i kl\u00e6rne dine. Det skal ikke v\u00e6re s\u00e5nn at du skal p\u00e5 fest, kj\u00f8per et eller annet, for deretter kanskje aldri bruke det igjen. Gamle ting har affeksjonsverdi, de har levd et liv \u2013 i motsetning til personlighetsl\u00f8se ting fra H & M, sier en ivrig Johansson, som ble bitt av vintagebasillen da hun bodde i Cape Town i S\u00f8r-Afrika. N\u00e5 har hun permisjon fra studiene for \u00e5 drive med bruktsalg p\u00e5 heltid en stund.", "LES OGS\u00c5: Amerika m\u00f8ter Statsbygd i stua til Per", "- Det har blitt en helt annen kultur for vintage og second hand i Trondheim, det er tydelig at byen \u00f8nsker dette. Vi er heller ikke eksperter p\u00e5 vintage, men vi gj\u00f8r det likevel. N\u00e5 pr\u00f8ver vi \u00e5 overbevise folk om \u00e5 kj\u00f8pe gjenbruksjulegaver.", "- Folk er litt skeptiske?", "- Ja, det virker slik. Det er nok en del fordommer. Folk vil helst kj\u00f8pe ting som kan byttes \u2013 eller som er hjemmelaget. Men vi gir \u00e5pen bytterett, og vi kan lage fine julekort. P\u00e5 et marked som dette blir handelen ogs\u00e5 mer personlig, du kj\u00f8per direkte fra kilden og samtidig kan du kose deg med noe \u00e5 spise og drikke. V\u00e5r tanke bak er selvf\u00f8lgelig at dette er en form for handel som er klimavennlig, og vi \u00f8nsker \u00e5 v\u00e6re et alternativ til masseproduksjon \u2013 der alt er likt i form og m\u00f8nster, sier Johansson, og legger til:", "- Dessuten klipper vi av st\u00f8rrelsene p\u00e5 kl\u00e6rne. Det viktige er hvordan de f\u00f8les p\u00e5. Mange sier: \u00abJeg er en small\u00bb, men hvis du en dag ikke lenger er det, kan det g\u00e5 ut over selvf\u00f8lelsen. Derfor vil vi ikke fokusere p\u00e5 st\u00f8rrelser, selv om en del etterlyser dem, smiler Sophia Johansson.", "LES OGS\u00c5: Tenk nytt om bryggene", "Fire arkitektstudenter har samarbeidet med Trondheim kommune om prosjektet i Kj\u00f8pmannsgata, og i hele h\u00f8st har de revet plank, fjernet gamle gipsplater og f\u00e5tt fram det gamle t\u00f8mmeret. N\u00e5 st\u00e5r brygga slik den opprinnelig var: Med en langsg\u00e5ende \u00abgate\u00bb, med flere mindre handelsboder p\u00e5 hver side. Budsjettet har v\u00e6rt p\u00e5 om lag 300 000 kroner, men 250 000 er studentenes egeninnsats \u2013 som har v\u00e6rt gratis.", "Arkitektstudentene Kristin Solhaug N\u00e6ss og Ina Samdal, som har v\u00e6rt med p\u00e5 restaureringen av den gamle brygga, forteller at rundt 800 har bes\u00f8kt markedet s\u00e5 langt denne s\u00f8ndagen.", "LES OGS\u00c5: Hva kan bryggene brukes til?", "- M\u00e5let har v\u00e6rt \u00e5 f\u00e5 aktivitet inn i noen av de tomme bryggene her i Kj\u00f8pmannsgata, slik sett er dette en vitaliseringsprosess som vi gjerne fortsetter videre med, sier Kristin Solhaug N\u00e6ss.", "- Vi \u00f8nsket \u00e5 invitere offentligheten inn i denne brygga, som er en av byens best bevarte. Et marked som dette er enkelt og synlig, og en fin m\u00e5te \u00e5 vise fram brygga for byens befolkning. N\u00e5 st\u00e5r brygga akkurat slik den sto da handelsmannen Lorck eide den (flensburgeren Christian Andersen Lorck som kom til Trondheim i 1777, red.anm.). Det er mange historiske verdier som er bevart her, og alle m\u00f8blene dere ser n\u00e5, har vi bygget av materialet som er revet, forteller Ina Samdal.", "Hva som skjer videre med eventuell virksomhet i brygga er enn\u00e5 uklart.", "- Vi skal ha en evaluering etter jul, sammen med Midtbyen Management og huseieren. S\u00e5 f\u00e5r vi se hva resultatet blir, sier Samdal.", "LES OGS\u00c5: Brygge f\u00e5r nye ben \u00e5 st\u00e5 p\u00e5"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "b4776cc5828d5741242b7a1bffcfcc4616884d10c0f23c7a8a31b77adda16cdb"}, {"field": "createtime", "value": "2017-04-30T09:53:25.000Z"}, {"field": "description", "value": "Lyst p\u00e5 en annerledes julehandel? I en vel bevart handelsbrygge i Kj\u00f8pmannsgata f\u00e5r du alt fra hjemmelagde kjepphester til r\u00f8de stiletter og kameltepper."}, {"field": "dominantimage", "value": "http://www.adressa.no/nyheter/trondheim/article11893778.ece/svnba6/ALTERNATES/w980-default/20151206_RichardSagen_Julemarked-BRYGGA474.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/32de2b5ddda9ac62626818e098533f596f7c4daa.jpg?598f2408"}, {"field": "dominantthumbnaildimensions", "value": "300x169"}, {"field": "heading", "value": ["- I fjor ga du meg brukte eggeglass til jul! -adressa.no", "Brukte eggeglass til jul", "Norsk retro", "Kjepphester til India", "Gjenbruk som kampsak", "- Kj\u00f8p brukte julegaver!", "Liv i bryggene"]}, {"field": "id", "value": "32de2b5ddda9ac62626818e098533f596f7c4daa"}, {"field": "keyword", "value": ["Trondheim", "Bruktmarked", "Bryggerekka", "Vintage"]}, {"field": "keywords", "value": "Trondheim,Bruktmarked,Bryggerekka,Vintage"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-company", "value": ["ebay", "facebook"]}, {"field": "kw-concept", "value": ["tanke bak", "brygga", "gamle brygga", "brukte eggeglass", "gamle ting", "norsk retro", "brukte", "annerledes julehandel"]}, {"field": "kw-entity", "value": ["noe for askepott", "statsbygd", "kongens allmenning", "skomakergata", "kristin", "bryggerekka bruktmarked", "midtbyen management", "shelly", "kj\u00f8pmannsgata", "sophia johansson og caroline naustvoll", "frost", "liv", "prisl\u00f8s", "kristin solhaug n\u00e6ss og ina samdal", "kina og india"]}, {"field": "kw-location", "value": ["danmark", "cape town", "s\u00f8r-afrika", "trondheim", "halden", "india"]}, {"field": "kw-pageclass", "value": "article"}, {"field": "kw-person", "value": ["audun braseth", "sophia johansson", "ina samdal", "kristin solhaug n\u00e6ss", "ida hansen", "kristin aspaas", "anne-brit stensrud", "may britt kj\u00e6rvik", "christian andersen lorck", "caroline naustvoll", "melissa engen rings\u00f8"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article11893778.ece/svnba6/ALTERNATES/w980-default/20151206_RichardSagen_Julemarked-BRYGGA474.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- I fjor ga du meg brukte eggeglass til jul!"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2015/12/06/I-fjor-ga-du-meg-brukte-eggeglass-til-jul-11893791.ece"}, {"field": "pageclass", "value": ["article"]}, {"field": "publishtime", "value": "2015-12-06T21:03:07.000Z"}, {"field": "recs-articleid", "value": "11893791"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2015-12-06T21:03:07.000Z"}, {"field": "recs-rawtitle", "value": "- I fjor ga du meg brukte eggeglass til jul! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Lyst p\u00e5 en annerledes julehandel? I en vel bevart handelsbrygge i Kj\u00f8pmannsgata f\u00e5r du alt fra hjemmelagde kjepphester til r\u00f8de stiletter og kameltepper."}, {"field": "thumbnail", "value": "http://content-thumbnail.cxpublic.com/content/thumbnail200x150/32de2b5ddda9ac62626818e098533f596f7c4daa.jpg?598f2408"}, {"field": "thumbnailfullheightdimensions", "value": "200x2170"}, {"field": "timestamp", "value": "2017-08-12T15:51:36.000Z"}, {"field": "title", "value": "Her kan du gj\u00f8re en annerledes julehandel"}, {"field": "url", "value": "http://www.adressa.no/nyheter/trondheim/2015/12/06/I-fjor-ga-du-meg-brukte-eggeglass-til-jul-11893791.ece"}, {"field": "urlhash", "value": "32de2b5ddda9ac62626818e098533f596f7c4daa"}], "score": 0.4494825, "siteId": "9222270286501375973", "id": "32de2b5ddda9ac62626818e098533f596f7c4daa"}

