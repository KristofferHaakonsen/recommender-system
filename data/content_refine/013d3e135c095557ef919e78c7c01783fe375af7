{"fields": [{"field": "modifiedtime", "type": "time", "value": "2012-10-12T07:28:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["thoralf berg. professor", "h\u00f8gskolen i s\u00f8r-tr\u00f8ndelag"]}, {"field": "body", "value": ["Saken oppdateres.", "Det finnes ikke kilder som forteller hvordan oppsetningen i 1824 artet seg. Trolig var den tro mot en oppsetningspraksis som var skapt i l\u00f8pet av stykkets f\u00f8rste hundre scene\u00e5r. Den f\u00f8rste kjente Jeppe-oppsetningen i Trondheim ble imidlertid s\u00e5 popul\u00e6r at hovedrolleinnehaveren gj\u00f8rtler P. Alberg s\u00f8rget for f\u00f8lgende \u00abannonse\u00bb i Adresseavisen noen dager etter premieren: \u00abDa Adskillige \u00f8nske nok engang at see Comedien Jeppe paa Bjerget opf\u00f8rt, saa agter Undertegnede at lade den opf\u00f8re f\u00f8rstkommende 1ste Marts, som er Fastelavns-Mandag\u00bb.", "At Jeppe paa Bierget ble det mest popul\u00e6re Holberg-stykket i Trondheim, vitner de mange oppsetningene p\u00e5 byens teater i seg selv om. F\u00f8r Tr\u00f8ndelag Teaters to siste Jeppe-premierer, er stykket vist i over 40 oppsetninger.", "Hvor forskjellige de har v\u00e6rt, kan nok diskuteres. I hovedsak har de fremst\u00e5tt som nyanser og varianter av hverandre slik at det etter hvert festet seg en bestemt m\u00e5te \u00e5 spille stykket p\u00e5. Det ble etablert en oppsetningstradisjon som antok form av en konvensjon. Dette gjaldt b\u00e5de hvordan Jeppe ble spilt, scenografien og kostymene.", "Jeppe er blitt fremstilt som en godslig og omfangsrik drukkenbolt som mer eller mindre har sjanglet over de skr\u00e5 bredder. Han er godmodig, hyggelig; ja, n\u00e6rmest sjarmerende elskverdig. Selvsagt oppn\u00e5r han publikums sympati og medf\u00f8lelse n\u00e5r han blir sl\u00e5tt, pisket, gjort til hanrei eller utnyttet \u00f8konomisk av \u201dvennen\u201d Jakob og de herskende i samfunnet.", "\u00c5pningsscenografien har vist en litt sliten dansk bondeg\u00e5rd, og baroninteri\u00f8ret har v\u00e6rt dominert av den gedigne sengen som Jeppe har v\u00e5knet i. Kostymene har v\u00e6rt typiske bondedanske, og for baronens folk forfinete og uniformsaktige.", "Denne tradisjonen eller snarere konvensjonen fulgte de tre f\u00f8rste oppsetningene av Jeppe paa Bierget p\u00e5 Tr\u00f8ndelag Teater. Om den f\u00f8rste med premiere i teatrets \u00e5pningssesong, skrev en kritiker at den fortalte publikum at det nystartede teatret visste at det var noe som het tradisjonell Holberg-stil. I hovedrollen fors\u00f8kte riktig nok Einar Sissener seg med en vri i retning av en \u00e5 fremstille Jeppe som en byproletar. Av enkelte kritiker ble han umiddelbart arrestert for dette som et eneste stort feilgrep. Med den neste Jeppe paa Bierget med premiere 17. mai 1946 var det full fart tilbake til tradisjonen. Ingolf Rogde spilte Jeppe bredt folkelig anlagt og fikk publikum til \u00e5 \u00absitte med klumpen i halsen\u00bb.", "Til markering av teatrets 25-\u00e5rsjubileum i 1962 ble Jeppe paa Bierget oppf\u00f8rt som festforestilling 14. oktober. I hovedrollen gjestet Ingolf Rogde som hadde rukket \u00e5 spille rollen over 500 ganger. M\u00e5ten \u00e5 spille Jeppe p\u00e5 hadde han imidlertid beholdt. Forskjellen l\u00e5 kun i at Rogde n\u00e5 spilte \u00abubegripelig mye bedre\u00bb i forholdt til 1946-versjonen. Publikum satte pris p\u00e5 denne sv\u00e6rt tradisjonstro Jeppe-oppsetningen. Fortsatt h\u00f8rer den med blant teatrets f\u00f8rtitalls mest bes\u00f8kte oppsetninger.", "Tradisjonsbruddet kom med Terje M\u00e6rlis oppsetning med premiere 11. november 1983. Allerede \u00e5pningsscenen markerte endringen med en Jeppe som befant seg i krigssonen under den f\u00f8rste verdenskrig. Frode Rasmussen spilte en krigsskadet og traumatisert hjemvendt soldat-Jeppe. Denne Jeppe gjennomskuet spillet samfunnets herskere drev med han, og endte som en politisk Jeppe som representerte en fare for baronen og hans samfunnsordning. For publikum handlet det ikke om sympati og medf\u00f8lelse med Jeppe, men \u00e5 ta stilling til en politisk Jeppe.", "Den versjonen av Jeppe paa Bierget som for tiden spilles p\u00e5 Tr\u00f8ndelag Teater, inneb\u00e6rer i aller h\u00f8yeste grad et tradisjonsbrudd. Konseptet er et ganske annet og gir selvsagt en helt annen oppsetning enn de som er vist tidligere. N\u00e5 dreier det seg om Jeppe i et realityshow og \u00e5 kunne forholde seg til flere fiksjonsplan i oppsetningen. Scenografiske elementer illuderer steder for handlingen, og kostymer er moderne.", "S\u00e5 forskjellig er oppsetningen fra originalen og tidligere Jeppe-oppsetninger p\u00e5 byens teater at plakaten burde ha informert om at til tross for at teksten i hovedsak er den samme som i originalen, er dette en Jeppe paa Bierget etter en id\u00e9 av Ludvig Holberg.", "Er oppsetningen en skivebom? Om ja; hvem sin m\u00e5lskive bommes det i s\u00e5 fall p\u00e5? Dreier det seg om en skive for et publikum som kjenner teksten, som \u201dvet\u201d hvordan Jeppe skal spilles, og som \u00f8nsker en oppsetning tiln\u00e6rmet lik originalen? Handler det i s\u00e5 m\u00e5te om en skivebom hvor selve blinken utgj\u00f8r en eller annen variant av oppsetningskonvensjonen for Jeppe paa Bierget?", "Vil oppsetningen oppleves som en skivebom for publikummere som m\u00f8ter en Jeppe-oppsetning for f\u00f8rste gang, og som stiller med en skive uten inntegnede forventninger? Treffer enkelte scener eller sekvenser i oppsetningen skiva for disse? Ja, kanskje til og med den svarte blinken?", "En innertier er i alle fall Jan S\u00e6lids fremf\u00f8ring av Jeppe. Maken til variert gestikulering, n\u00f8ye tilpasset mimikk, dansende bevegelser rundt bardisken og ballettaktig m\u00e5te \u00e5 vise en \u201ddritings\u201d Jeppe p\u00e5, er sjelden kost p\u00e5 norske scener.", "For et sammensatt publikum finnes og fungerer mange slags oppsetninger av Jeppe paa Bierget."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "93656ba04bff8181a8861bd694f73f1a8229bf954ec65d63d4afab3d45e2bd5a"}, {"field": "createtime", "value": "2017-03-20T07:18:26.000Z"}, {"field": "description", "value": "Helt siden den f\u00f8rste oppsetningen av Ludvig Holbergs Jeppe paa Bierget p\u00e5 teatret i Lille Gr\u00f8nnegade i K\u00f8benhavn i 1722, er stykket fremf\u00f8rt i mange slags versjoner. P\u00e5 teatret i Trondheim er det vist tre typer Jeppe-oppsetninger etter den f\u00f8rste i 1824."}, {"field": "dominantimage", "value": "http://www.adressa.no/incoming/article6398681.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/013d3e135c095557ef919e78c7c01783fe375af7.jpg?58cf8242"}, {"field": "dominantthumbnaildimensions", "value": "300x169"}, {"field": "heading", "value": "Mange slags Jeppe paa Bierget. -adressa.no"}, {"field": "id", "value": "013d3e135c095557ef919e78c7c01783fe375af7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["paa", "byens teater", "teater", "oppsetning"]}, {"field": "kw-entity", "value": ["undertegnede", "jakob", "comedien jeppe", "bjerget", "holberg", "jeppe", "marts", "p. alberg", "lille gr\u00f8nnegade", "bierget", "tr\u00f8ndelag teater", "fastelavns-mandag", "adresseavisen", "adskillige"]}, {"field": "kw-location", "value": ["trondheim", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["jan s\u00e6lids", "terje m\u00e6rlis", "ludvig holbergs jeppe", "einar sissener", "frode rasmussen", "ludvig holberg", "ingolf rogde"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6398681.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mange slags Jeppe paa Bierget."}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6398667.ece"}, {"field": "pageclass", "value": ["article"]}, {"field": "publishtime", "value": "2012-10-12T04:00:08.000Z"}, {"field": "recs-articleid", "value": "6398667"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-10-12T04:00:08.000Z"}, {"field": "recs-rawtitle", "value": "Mange slags Jeppe paa Bierget. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Helt siden den f\u00f8rste oppsetningen av Ludvig Holbergs Jeppe paa Bierget p\u00e5 teatret i Lille Gr\u00f8nnegade i K\u00f8benhavn i 1722, er stykket fremf\u00f8rt i mange slags versjoner. P\u00e5 teatret i Trondheim er det vist tre typer Jeppe-oppsetninger etter den f\u00f8rste i 1824."}, {"field": "thumbnail", "value": "http://content-thumbnail.cxpublic.com/content/thumbnail200x150/013d3e135c095557ef919e78c7c01783fe375af7.jpg?58cf8242"}, {"field": "thumbnailfullheightdimensions", "value": "200x1531"}, {"field": "timestamp", "value": "2017-03-20T07:18:26.000Z"}, {"field": "title", "value": "Mange slags Jeppe paa Bierget."}, {"field": "url", "value": "http://www.adressa.no/meninger/kronikker/article6398667.ece"}, {"field": "urlhash", "value": "013d3e135c095557ef919e78c7c01783fe375af7"}], "score": 2.0313897, "siteId": "9222270286501375973", "id": "013d3e135c095557ef919e78c7c01783fe375af7"}

