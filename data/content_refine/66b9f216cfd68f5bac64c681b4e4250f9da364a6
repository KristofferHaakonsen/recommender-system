{"fields": [{"field": "modifiedtime", "type": "time", "value": "2012-04-12T10:27:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje andersen - f\u00e6drelandsvennen / adresseavisen"}, {"field": "body", "value": ["Saken oppdateres.", "Mona Lisa", "Universalgeniet Leonardo da Vinci malte det ber\u00f8mte portrettet av Mona Lisa i \u00e5rene 1503 til 1506. Kvinnen med det underfundige smilet har fascinert eksperter og beundrere i hundrevis av \u00e5r, - og fortsetter \u00e5 gj\u00f8re det. Maleriet, som m\u00e5ler 53 x 77 cm, henger i dag trygt forvart bak skuddsikkert glass i Louvre i Paris. Det trengs, for det ble stj\u00e5let i 1911 (kom til rette i 1913) og angrepet med syre i 1956.", "Skal du se maleriet m\u00e5 du belage deg p\u00e5 k\u00f8er og et mylder av mennekser som er ute i samme \u00e6rend. Men ikke gi opp, Mona Lisa er verd ventetiden.", "Og Paris? Jo, den franske hovedstaden er alltid verd et bes\u00f8k.", "Nett: www.louvre.fr", "Det sixtinske kapell", "Man m\u00e5 til Roma og Vatikanet for \u00e5 se \u00abCapella Sistina\u00bb som i utgangspunktet er pavens huskapell. Kapellet er verd et bes\u00f8k i seg selv, men det er freskene i takhvelvingen som f\u00f8rst og fremst trekker publikum. De ble malt av Michelangelo (Buonarroti) i \u00e5rene 1508 \u2013 1512 og regnes som et h\u00f8ydepunkt i h\u00f8yrenessansens malerkunst. Michelangelo malte i \u00e5rene 1536 til 1541 dommedagsfreskene som kan sees bak alteret.", "Selve kapellet stod ferdig i 1481. Langveggene er rikt utsmykket med fresker av en rekke andre kjente kunstnere.", "N\u00e5r man f\u00f8rst er i Vatikanet er selvsagt Peterskirken et must.", "Roma blir man aldri ferdig med; den lange historien, stemningen og mylderet av vakre og spennende steder \u00e5 bes\u00f8ke.", "Nett: www.vatican.va", "Den sixtinske madonna", "Mesteren bak maleriet er Raffaello Santi, bedre kjent som rett og slett Rafael. Et av de interessante poengene med maleriet \u00abDen sixtinske madonna\u00bb (Maria med den hellige Sixtus og Barbara) er at de to sm\u00e5 englene Rafael har plassert helt nederst, faktisk er mer kjent enn selve maleriet. De s\u00f8te, uskyldige englebarna gjengis p\u00e5 plakater, glansbilder og illustrasjoner i de merkeligste sammenhenger.", "Maleriet er et av Rafaels mest kjente og befinner seg i \u00abStaatliche Kunstsammlungen Dresden\u00bb, i galleriet Gem\u00e4ldegalerie Alte Meister", "Dresden er en spennende tysk by med flotte kunstsamlinger. I februar 1945 ble Dresden s\u00e5 \u00e5 si jevnet med jorden i det st\u00f8rste bombeangrepet under verdenskrigen. Stein for stein blir imidlertid flere av de viktigste delene av den gamle byen bygget opp igjen.", "Nett: www.skd-dresden.de", "Las Meninas", "Diego Rodr\u00edguez de Vel\u00e1zquez malte \u00abLas Meninas\u00bb (Hoff-fr\u00f8knene) i 1656 mens han var hoffmaler hos kong Filip den 4. i Madrid. Maleriet gir et unikt bilde av livet ved det spanske hoffet.", "Vel\u00e1zquez er en av de viktigste spanske malerne p\u00e5 1600-tallet. Flere av hans arbeider befinner seg i Museo del Prado i Madrid, et museum som for \u00f8vrig har en av de st\u00f8rste kunstsamlingene i Europa.", "Den spanske hovedstaden er ogs\u00e5 et godt reisem\u00e5l i seg selv, s\u00e5 hit er det mange grunner for \u00e5 reise p\u00e5 et kort eller lengre bes\u00f8k.", "Nett: www.museodelprado.es", "Stjernenatt", "Den nederlandske maleren Vincent van Gogh slutter aldri \u00e5 fascinere. Han solgte bare ett eneste maleri mens han levde, i dag omsettes bildene hans for astronomiske summer. De fleste av hans viktigste bilder finnes i Rijksmuseum Vincent van Gogh i Amsterdam, mens andre er spredd ut hos store museer andre steder.", "\u00abStjernenatt\u00bb fra 1889 regnes som et av van Goghs hovedverk og henger i Museum of Moderen Art i New York.", "Trenger man egentlig noen annen begrunnelse for \u00e5 reise til New York? Byen som aldri sover og som alltid fascinerer. Dessuten er hyperlave flybilletter enda en begrunnelse for \u00e5 dra av g\u00e5rde.", "Nett: www.moma.org", "Selvportrett i pelsk\u00e5pe", "Albrecht D\u00fcrers \u00ab Selbstbildnis im Pelzrock\u00bb ansees som et av de mest ber\u00f8mte portrettene i malerkunsten. D\u00fcrer ville aldri selge bildet, som er malt i \u00e5ret 1500. Maleriet er i dag utstilt i Alte Pinakothek i M\u00fcnchen.", "M\u00fcnchen er Tysklands 3. st\u00f8rste by med over 1 milllion innbyggere. Byen er S\u00f8r-Tysklands fremste kultursentrum med en rekke museer.", "Nett: www.pinakothek.de", "Natteravner", "Melankoli er et gjennomgangstema i mange av bildene til amerikaneren Edward Hopper (1882 \u2013 1967). Kanskje mer enn i noe annet av maleriene hans kommer det fram i \u00abNighthawks at the Diner\u00bb fra 1942 der Hopper skildrer noen mennesker sammen i en gatekafe, - sammen, men likevel hver for seg.", "Bildet befinner seg i Chicago Institute of Arts.", "Chicago er den tredje st\u00f8rste byen i USA, s\u00e5 her er det tilbud for enhver ogs\u00e5 ut over \u00e5 beundre \u00abNighthawks\u00bb.", "Nett: www.artic.edu", "Den brukne s\u00f8yle", "Meksikanske Frida Kahlo regnes som ev av de viktigste moderne malerne, og \u00abThe Broken Column\u00bb er trolig hennes viktigste arbeid. Det er, som de fleste av Kahlos bilder, dramatisk. Et selvportrett som beretter om mye smerte.", "Maleriet kan sees i Museo Dolores Olmedo Patino i Xochimilco i Mexico.", "En gylden anledning til \u00e5 reise til Mexicos hovedstad og nettopp i Xochimilco befinner man seg i den historiske delen av byen.", "Nett: www.museodoloresolmedo.org.mx", "Doge Leonardo Loredan", "Et makel\u00f8st portrett av Dogen i Venezia bringer deg til National Gallery i London. Museet har en enorm samling viktig kunst, men akkurat dette 62 x 45 cm store portrettet er kanskje h\u00f8ydepunktet. Leonardo Loredan var doge i Venezia fra 1501 til 1521. Maleren Giovanni Bellini fullf\u00f8rte portrettet i 1502 da Loredan ny i sin maktposisjon.", "Portrettet er tilsynelatende en pinlig n\u00f8yaktig gjengivelse, men uttrykker og makt og rikdom.", "Bellini levde hele sitt liv i Venezia og var aktiv i 65 \u00e5r.", "London er byen om hvilken det er uttalt: \u00abDen som er lei av London, er ogs\u00e5 lei av livet\u00bb.", "Nett: www.nationalgallery.org.uk", "Nattevakten", "Man kommer ikke utenom Rembrandt Harmenszoon van Rijn blant verdens st\u00f8rste malere, og maleriet \u00abNattevakten\u00bb (egentlig Kaptein Frans Banning Cocqs milit\u00e6rkompani) er trolig hans mest kjente. Det er et fantastisk bilde med en utrolig n\u00f8yaktighet i detaljene samtidig som alt er underordnet helheten.", "Maleriet finnes i Rijksmuseum i Amsterdam som har en stor samling av Rembrandts fantastiske bilder.", "Nederlands hovedstad er lett tilgjengelig fra Norge, ta en langweekend og bruk tiden godt i de mange museene og samlingene.", "Nett: www.rijksmuseum.nl"]}, {"field": "category0", "value": "forbruker"}, {"field": "contenthash", "value": "cb22d9b2fc5058e157129b597d73c69a27dbac0ac72846bdde5abf5cf9476b68"}, {"field": "createtime", "value": "2017-03-21T12:56:55.000Z"}, {"field": "description", "value": "\u00c5 se kunst kan v\u00e6re en god begrunnelse for \u00e5 reise. Her er et forslag til ti reiser til ti av verdens kanskje viktigste malerier."}, {"field": "dominantimage", "value": "http://www.adressa.no/incoming/article1340286.ece5/ALTERNATES/w980-default/FV_Maleri-The_Nightwatch_by_Rembrandt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66b9f216cfd68f5bac64c681b4e4250f9da364a6.jpg?595a32f0"}, {"field": "dominantthumbnaildimensions", "value": "300x169"}, {"field": "heading", "value": "Ti byer, ti kunstverk -adressa.no"}, {"field": "id", "value": "66b9f216cfd68f5bac64c681b4e4250f9da364a6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-company", "value": "vinci"}, {"field": "kw-concept", "value": ["ber\u00f8mte portrettet", "portrett", "maleri", "sixtinske madonna", "byen", "malt"]}, {"field": "kw-entity", "value": ["stein", "diner", "louvre", "vatikanet", "s\u00f8r-tysklands", "sixtus og barbara", "rembrandt harmenszoon van rijn", "dogen", "nattevakten", "moderen art", "staatliche kunstsammlungen dresden", "goghs", "michelangelo", "museum of moderen art", "national gallery", "raffaello santi", "museo dolores olmedo patino", "maria", "rijksmuseum vincent van gogh", "rafael", "kahlos", "rembrandt harmenszoon", "buonarroti", "rembrandts", "kaptein frans banning cocqs", "peterskirken", "capella sistina", "diego rodr\u00edguez de vel\u00e1zquez", "roma og vatikanet", "selbstbildnis", "rijksmuseum", "nighthawks", "d\u00fcrers", "hoff", "alte pinakothek", "tysklands", "las meninas", "pelzrock", "filip", "the broken column"]}, {"field": "kw-location", "value": ["europa", "london", "roma", "m\u00fcnchen", "amsterdam", "norge", "new york", "mexico", "paris", "prado", "venezia", "madrid", "xochimilco"]}, {"field": "kw-pageclass", "value": "article"}, {"field": "kw-person", "value": ["edward hopper", "vincent van gogh", "diego rodr\u00edguez", "leonardo loredan", "mona lisa", "giovanni bellini", "frida kahlo", "rijksmuseum vincent"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1340286.ece5/ALTERNATES/w980-default/FV_Maleri-The_Nightwatch_by_Rembrandt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti byer, ti kunstverk"}, {"field": "og-type", "value": "article"}, {"field": "og-url", "value": "http://www.adressa.no/forbruker/article1431815.ece"}, {"field": "pageclass", "value": ["article"]}, {"field": "publishtime", "value": "2010-01-22T13:39:23.000Z"}, {"field": "recs-articleid", "value": "1111459"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2010-01-22T13:39:23.000Z"}, {"field": "recs-rawtitle", "value": "Ti byer, ti kunstverk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "\u00c5 se kunst kan v\u00e6re en god begrunnelse for \u00e5 reise. Her er et forslag til ti reiser til ti av verdens kanskje viktigste malerier."}, {"field": "thumbnail", "value": "http://content-thumbnail.cxpublic.com/content/thumbnail200x150/66b9f216cfd68f5bac64c681b4e4250f9da364a6.jpg?595a32f0"}, {"field": "thumbnailfullheightdimensions", "value": "200x3203"}, {"field": "timestamp", "value": "2017-07-03T12:05:04.000Z"}, {"field": "title", "value": "Ti byer, ti kunstverk"}, {"field": "url", "value": "http://www.adressa.no/forbruker/article1431815.ece"}, {"field": "urlhash", "value": "66b9f216cfd68f5bac64c681b4e4250f9da364a6"}], "score": 0.49938932, "siteId": "9222270286501375973", "id": "66b9f216cfd68f5bac64c681b4e4250f9da364a6"}

