{"fields": [{"field": "modifiedtime", "type": "time", "value": "2012-04-17T19:06:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas skybakkmoen"}, {"field": "body", "value": ["Saken oppdateres.", "Skuespillerfoajeen p\u00e5 NRK Marienlyst i Oslo: 18 morgentr\u00f8tte skuespillere samler seg rundt et stort trebord. I hendene har de dagens f\u00f8rste kaffekopp og det tjukke manuset for episode tre av krimserien \u00abBlitz\u00bb. Det er andre og siste dag med lesepr\u00f8ve for Radioteaterets oppsetning av tr\u00f8nderforfatter Skagens kritikerroste 2001-utgivelse. Stemmene summer behagelig, fnisinga sitter allerede l\u00f8st. Og s\u00e5, uten forvarsel, stiger verdalingen Paul Ottar Hagas bassfulle stemme i det teppebelagte rommet.", "\u2013 Du har h\u00f8rt om bombeattentatet i Oslo? Veit du k\u00e6m som ble dr\u00e6pt?", "Det er Hagas rollefigur Ivar Damg\u00e5rd som snakker. Og Damg\u00e5rd er hardkokt krimreporter i Adresseavisen.", "I tospann med journalistkollega William Schr\u00f8der, spilt av Terje Ranes, fors\u00f8ker han \u00e5 oppklare tre forbrytelser p\u00e5 \u00e9n gang: Et mystisk forsvinningsnummer, ranet av en pengetransport og mordet p\u00e5 en s\u00f8kkrik skipsreder. Til h\u00f8sten, sannsynligvis i september, f\u00e5r radiopublikummet h\u00f8re hvordan det hele ender. P1 er Norges st\u00f8rste radiokanal, og en fjerdedel av alle l\u00f8rdagslytterne skrur seg inn p\u00e5 Radioteaterets krim hver eneste helg.", "- Norge er det landet i Norden som fortsatt har et vitalt radioteater, forklarer instrukt\u00f8r Nils Nordberg stolt. - For skuespillerne handler det om \u00e5 gjenskape situasjoner uten \u00e5 v\u00e6re i dem. Alt er jo en illusjon i radio, sier han, og tilf\u00f8yer: - Og dette er jo en gammel dr\u00f8m for meg. \u00c5 samle et stjernelag fra den nobleste av alle landsdeler.", "Replikkene kastes fram og tilbake over bordet, alle i ulike sjatteringer av tr\u00f8ndersk dialekt.", "- D\u00e6ven s\u00f8kki, utbryter Haga, helt i tr\u00e5d med manus.", "Anne Krigsvoll har stemmen til politibetjent Anne Kolbj\u00f8rnsen.", "- Det er en stor utfordring. Man skal skape bilder med stemmen. Og slik f\u00e5r man stor frihet til \u00e5 forme rollen sin selv, sier hun i en r\u00f8ykepause.", "I radioteatersammenheng er Krigsvoll for veteran \u00e5 regne.", "\u2013 Det er en kj\u00e6rkommen bi-inntekt. Og dette viser jo at kvinner over 50 likevel f\u00e5r noe \u00e5 gj\u00f8re, ler den erfarne skuespilleren, og hinter til den siste tidens debatt rundt Mari Maurstads utspill om rollet\u00f8rke.", "S\u00e5 kan Krigsvoll ogs\u00e5 takke NRK for at hennes egen rolle for anledningen er omskapt til kvinne: Forfatter Fredrik Skagen d\u00f8pte nemlig sin egen politibetjent \u00abArne\u00bb.", "Den gjennomg\u00e5ende historien i h\u00f8respillet er alvorlig nok. Ungjenta Cecilie Nilsen forsvinner sporl\u00f8st etter \u00e5 ha blitt avbildet relativt lettkledd i det kul\u00f8rte bladet \u00abBlitz\u00bb. I Radioteaterets oppsetning er det Espen L\u00f8v\u00e5s som bekler rollen som den usympatiske og sm\u00e5feite nakenfotografen Jan Brekkedal.", "\u2013 F\u00e5 sje et sultent blikk! Et \u00e6-vil-ha-d\u00e6-kom-\u00e5-ta-m\u00e6-blikk, sier L\u00f8v\u00e5s, til latter blant kollegene.", "Instrukt\u00f8r Nordberg humrer med. Etterp\u00e5 bekrefter han den gode stemninga.", "\u2013 Jeg har gode vibber p\u00e5 det her. Vi jobber p\u00e5 en b\u00f8lge av inspirasjon, og det g\u00e5r fort i svingene. Men jeg m\u00e5tte si det til gjengen den f\u00f8rste dagen, alts\u00e5: Hjelp oss litt n\u00e5 da, s\u00e5 dette ikke blir altfor artig!"]}, {"field": "category0", "value": "kultur"}, {"field": "contenthash", "value": "e6a46733dc1b15adab134c2599cc586dcdf21b8067b3bcdc046d1a1f6060674e"}, {"field": "createtime", "value": "2017-07-25T03:25:08.000Z"}, {"field": "description", "value": "Fredrik Skagens kriminalroman \u00abBlitz\u00bb blir h\u00f8respill i NRK Radioteateret. Alt som kryper og g\u00e5r av tr\u00f8nderske skuespillere i Oslo er blitt rekruttert til rollelista."}, {"field": "dominantimage", "value": "http://www.adressa.no/incoming/article1234690.ece5/ALTERNATES/w980-default/radioteateret3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8a086e69e78d4c0c2633f067f15a84b44544e3c9.jpg?5976ba14"}, {"field": "dominantthumbnaildimensions", "value": "300x169"}, {"field": "heading", "value": ["- D\u00e6ven s\u00f8kki! -adressa.no", "\u2013 En illusjon", "Ingen rollet\u00f8rke", "Alvorlig humor"]}, {"field": "id", "value": "8a086e69e78d4c0c2633f067f15a84b44544e3c9"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "blitz"}, {"field": "kw-concept", "value": ["radioteaterets oppsetning", "radioteater", "skuespillere", "rolle", "stemme"]}, {"field": "kw-entity", "value": ["norges", "marienlyst", "adresseavisen", "radioteateret", "arne", "skagens"]}, {"field": "kw-location", "value": ["norden", "oslo"]}, {"field": "kw-pageclass", "value": "article"}, {"field": "kw-person", "value": ["paul ottar hagas", "fredrik skagen", "nils nordberg", "mari maurstads", "cecilie nilsen", "anne krigsvoll", "jan brekkedal", "william schr\u00f8der", "terje ranes", "anne kolbj\u00f8rnsen", "espen l\u00f8v\u00e5s", "ivar damg\u00e5rd"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1234690.ece5/ALTERNATES/w980-default/radioteateret3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- D\u00e6ven s\u00f8kki!"}, {"field": "og-type", "value": "article"}, {"field": "og-url", "value": "http://www.adressa.no/kultur/article1030097.ece"}, {"field": "pageclass", "value": ["article"]}, {"field": "publishtime", "value": "2008-02-14T11:14:38.000Z"}, {"field": "recs-articleid", "value": "1692478"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-02-14T11:14:38.000Z"}, {"field": "recs-rawtitle", "value": "- D\u00e6ven s\u00f8kki! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Fredrik Skagens kriminalroman \u00abBlitz\u00bb blir h\u00f8respill i NRK Radioteateret. Alt som kryper og g\u00e5r av tr\u00f8nderske skuespillere i Oslo er blitt rekruttert til rollelista."}, {"field": "thumbnail", "value": "http://content-thumbnail.cxpublic.com/content/thumbnail200x150/8a086e69e78d4c0c2633f067f15a84b44544e3c9.jpg?5976ba14"}, {"field": "thumbnailfullheightdimensions", "value": "200x1493"}, {"field": "timestamp", "value": "2017-07-25T03:25:08.000Z"}, {"field": "title", "value": "- D\u00e6ven s\u00f8kki!"}, {"field": "url", "value": "http://www.adressa.no/kultur/article1030097.ece"}, {"field": "urlhash", "value": "8a086e69e78d4c0c2633f067f15a84b44544e3c9"}], "score": 1.0070316, "siteId": "9222270286501375973", "id": "8a086e69e78d4c0c2633f067f15a84b44544e3c9"}

