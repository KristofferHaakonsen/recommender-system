{"fields": [{"field": "modifiedtime", "type": "time", "value": "2016-02-26T08:55:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Hund", "dyr", "S\u00f8r-Tr\u00f8ndelag", "Nord-Tr\u00f8ndelag"]}, {"field": "author", "value": "lina leth-olsen"}, {"field": "body", "value": ["Saken oppdateres.", "Det finnes omtrent 500 000 hunder i Norge, cirka 20 prosent av husstandene har hund, og 10 prosent av husstandene vurderer \u00e5 skaffe seg hund. Adresseavisen har kastet et n\u00e6rmere blikk p\u00e5 hund og hundehold i Tr\u00f8ndelag. I l\u00f8pet av de n\u00e6rmeste dagene vil vi publisere flere saker om hund. Kanskje tar vi for oss akkurat din rase.", "Her er en liste over de mest f\u00f8dte hundene fra fem kommuner i Tr\u00f8ndelag.", "Engelsk setter", "Cavalier king Charles spaniel", "Pomeran", "Staffordshire bull terrier", "Sch\u00e4ferhund, normalh\u00e5r", "Lise Garberg (37) eier Kennel Omnsfjelltoppen og har hundene Engertoppens Arven (6), Dell'a Rosa (4), Omnsfjelltoppens Pink (1) og Omnsfjelltoppens Ah Pink Princess blir 1 \u00e5r i juli.", "- Hvorfor valgte du engelsk setter?", "- Familien min har hatt b\u00e5de irsk settere, gordonsettere og pointere i hus, men engelsk setter ble den fuglehunden som passet best med tanke p\u00e5 bruksm\u00e5te og hushold. Jeg bruker hundene mine til jakt, jaktpr\u00f8ver og utstilling, men det er fortsatt 300 hverdager igjen i \u00e5ret. Da er jeg avhengig av at hundene er rolige \u00e5 ha i hus, og at de g\u00e5r godt sammen med barn og andre hunder. En engelsk setter er godlynt, energisk og sv\u00e6rt utholdende. Den trenger mye mosjon for \u00e5 trives maksimalt. Noe som passer meg og min familie godt.", "- Hva er det beste med din hund?", "- Det jeg liker best med min rase er at de er flotte familiehunder som elsker \u00e5 v\u00e6re med sammen meg uansett hvor vi ferdes. De er tillitsfulle hunder. De kan brukes til jakt, jaktpr\u00f8ver, apportpr\u00f8ver, sn\u00f8rekj\u00f8ring, agility og lydighetskonkurranser. Engelsk setter er en perfekt familiehund for oss som elsker og ferdes i fjell og mark.", "Les ogs\u00e5: Dette er Norges mest popul\u00e6re hund", "- Hva er den st\u00f8rste utfordringen med din hund?", "- En engelsk setter, og alle typer fuglehunder, krever en del mosjon for og holdes i form og for at de skal trives. F\u00e5r de ikke tilstrekkelig mosjon kan de bli rastl\u00f8se og urolige \u00e5 ha i hus.", "- Hva er den beste opplevelsen du har delt med din hund?", "- De beste opplevelsene jeg har med mine hunder er n\u00e5r vi jakter eller driver med jaktpr\u00f8ver sammen, og jeg ser at hundene vil gj\u00f8re alt de kan for \u00e5 glede meg. Dette er et samarbeid man gleder seg over som fuglehundeier. Et samarbeid man f\u00e5r over tid og gjennom masse trening. Hvis jeg skal nevne en spesiell opplevelse sammen med mine hunder m\u00e5 det v\u00e6re en jaktdag h\u00f8sten 2014. V\u00e6ret var perfekt, og hundene presterte og fikk tak i fugl. Jeg elsker hundene mine, men er bevisst p\u00e5 at de er hunder, og ikke barna mine.", "Les ogs\u00e5: Dette er Tr\u00f8ndelags mest popul\u00e6re hundenavn", "Elghund", "Gordon setter", "Engelsk setter", "Dvergpinscher", "Fransk bulldog", "Jan O. Damli (50) og Nisse (9).", "- Hvorfor valgte du elghund?", "- Jeg har alltid hatt sansen for denne rasen, b\u00e5de som turkamerat, jaktkompis og familiehund. De er hengivne og l\u00e6revillige, trofaste og smarte \u2013 men har av og til litt for mange egne meninger (de kan v\u00e6re veldig strie hvis de f\u00e5r sjansen).", "- Hva er det beste med din hund?", "- Norsk elghund gr\u00e5 (gr\u00e5hund) er en urhund, en s\u00e6regen norsk rase som er uredd og den blir ofte veldig tett knyttet til sin eier. Nettopp derfor er en gr\u00e5hund den perfekte turkamerat. Den er alltid klar til en tur: p\u00e5 ski, p\u00e5 jakt eller en kj\u00f8retur i bilen p\u00e5 biltreff. Samtidig er den kj\u00e6rlig og kontakts\u00f8kende, en fin familiehund.", "- Hva er den st\u00f8rste utfordringen med din hund?", "- Denne rasen har noen utfordringer. Tidligere var rasen kjent for \u00e5 v\u00e6re en hissig g\u00e5rdshund som bare sto ute p\u00e5 tunet og bjeffet p\u00e5 alt og alle. Den ble ogs\u00e5 regnet for \u00e5 v\u00e6re ganske aggressiv siden den \u00abbare sto bundet ute p\u00e5 tunet\u00bb, og kun hadde kontakt med eier og andre under jakten. Etter hvert har det blitt avlet p\u00e5 utstillingsegenskaper og jaktegenskaper. Hundene har flyttet inn i huset og blitt mye mer sosialisert og er dermed blitt et familiemedlem. Fortsatt kan rasen v\u00e6re veldig stri og den krever klare grenser. Kamp om rangen i flokken gj\u00f8r at gr\u00e5hunden trenger klare grenser, den kan finne p\u00e5 \u00e5 sette seg over mennesker i rangstigen hvis den f\u00e5r sjansen.", "LES OGS\u00c5: Lar du hunden slikke deg i fjeset?", "- Hva er den beste opplevelsen du har delt med din hund?", "- Nisse har imponert meg mange ganger ute p\u00e5 tur og jakt. Det \u00e5 se hunden eksplodere i glede og fart n\u00e5r den slippes, n\u00e5r den kommer tilbake p\u00e5 innkalling mens han smiler og logrer, n\u00e5r han ruller seg i lyng eller sn\u00f8, n\u00e5r han st\u00e5r midt ute i elva og drikker \u2013 men mest av alt n\u00e5r vi er p\u00e5 jakt og vi kommer n\u00e6r elgen. H\u00f8sten 2014 var vi ute i et forferdelig v\u00e6r med kraftig vind og regn. Nisse viste tydelig at det var elg i lia, men det var vanskelig \u00e5 lokalisere den p\u00e5 grunn av veldig mye v\u00e6r og kort sikt. Vi mistet stadig \u00abteften\u00bb og m\u00e5tte finne tilbake til riktig omr\u00e5de. Plutselig reiste det seg en stor elgokse p\u00e5 cirka 15 meters avstand i ett tett skogholt. Nisse br\u00e5stoppet mens jeg pr\u00f8vde \u00e5 f\u00e5 den i siktet. Dessverre var skogen for tett og vi m\u00e5tte bare la den g\u00e5 uten at vi fikk en skuddsjanse. Senere viste det seg at det var en okse med 16 spir p\u00e5 hodet, den st\u00f8rste jeg hadde v\u00e6rt borti p\u00e5 jakt. Det er en opplevelse jeg aldri kommer til \u00e5 glemme \u2013 og jeg hadde trolig aldri kommet i n\u00e6rheten av denne oksen uten at Nisse hadde funnet den.", "Irsk setter", "Siberian husky", "Norsk elghund, gr\u00e5", "Sch\u00e4ferhund, normalh\u00e5r", "Cocker spaniel", "Petter Steen Angell (50), Lisa-Britt Sivertsson-Angell (47) og hunden Caizer p\u00e5 10 m\u00e5neder.", "- Hvorfor valgte du irsk setter?", "- Vi hadde hatt et \u00f8nske om \u00e5 ha hund i mange \u00e5r, s\u00e5 da vi kj\u00f8pte hus skaffet vi samtidig hunden Caizer. Petter er jeger s\u00e5 vi ville ha en fuglehund, i tillegg til en sosial hund siden jaktperioden er kort. Hunden er sterk og egner seg ogs\u00e5 til \u00e5 b\u00e6re kl\u00f8v, noe som er bra n\u00e5r vi er p\u00e5 tur i marka og i fjellet. Han er glad i mennesker.", "- Hva er det beste med din rase?", "- Det er en sosial og glad rase.", "- Hva er den st\u00f8rste utfordringen med din rase?", "- Det er en egen og sta hund. Den har litt tungt for \u00e5 l\u00e6re fordi fokuset er alle andre steder, men det er bare \u00e5 jobbe p\u00e5. De er l\u00e6revillige ogs\u00e5. De har den lengste ungdomstida av de aller fleste hunder.", "- Hva er den beste opplevelsen du har delt med din hund?", "- Da vi hentet ham hos oppdretteren, f\u00f8rste gang han fikk stand p\u00e5 orrfugl, sn\u00f8rekj\u00f8ring p\u00e5 ski og mye mer.", "Jack russel terrier", "Labrador retriever", "Breton", "Engelsk setter", "Norsk elghund, gr\u00e5", "Karin Jegtvik (34) Fabel Jegtvik-Haug (7) og Gaute Ulvik Haugan (40). Hunden Knutsen (2,5).", "- Hvorfor valgte du Jack russel terrier?", "- Vi ville ha en hund som ikke er for stor, men som likevel er mye hund. Jacker er spreke og l\u00e6rer fort. De er artige, spretne og veldig sosiale. Jeg ville ha en kompis \u00e5 g\u00e5 p\u00e5 tur med, jogge og g\u00e5 p\u00e5 ski sammen med. Fabel ville ha en lekekompis og en \u00e5 trene opp. Gaute ville ha en fotvarmer, og noen som faktisk h\u00f8rer etter ham ...", "- Hva er det beste med din rase?", "- Det beste med Jack russell er at de er spreke og artige, samtidig som de er kosete og sosiale. De er veldig snille, og har mye personlighet.", "- Hva er den st\u00f8rste utfordringen med din rase?", "- Utfordringa er at de trenger mye mosjon og hjernetrim, og terrieren i dem kan bli litt vel mye \u00abvakthund\u00bb. De bjeffer mye. P\u00e5 katter, p\u00e5 biler med hengere, traktorer, mopeder, n\u00e5r noen kommer, n\u00e5r noen drar. Og det er vanskelig \u00e5 venne dem av med dette.", "- Hva er den beste opplevelsen du har delt med din hund?", "- Jeg (Karin) husker da jeg kom hjem etter flere uker i Bergen, og han ble s\u00e5 glad at han b\u00e5de bjeffa, peip og skalv av glede. Han er alltid veldig, veldig glad n\u00e5r vi kommer hjem og er en helt fantastisk velkomstkomit\u00e9. S\u00e5 hver dag vi kommer hjem og er slitne etter jobb og skole, stiger hum\u00f8ret betraktelig n\u00e5r Knutsen tar imot oss.", "Gordon setter", "Norsk elghund, gr\u00e5", "Samojedhund", "Kleinspitz", "Engelsk setter", "Rolf Bye (39) og Kjersti Grandell Singsaas (37) og hundene Mountaineer\u2019s Hollywood (6) og Soknah\u00e5gg\u00e5n\u2019s Sedona (10 mnd).", "- Hvorfor valgte du gordonsetter?", "- Det var egentlig veldig tilfeldig. Jeg var ivrig st\u00f8kkjeger i mange \u00e5r, f\u00f8r jeg fikk jakte litt med min brors engelsk setter, og jeg fikk skutt b\u00e5de ryper og tiur med denne hunden. Dermed var jeg bitt av basillen, og jeg (Rolf) bestemte meg fort for \u00e5 g\u00e5 til anskaffelse av en fuglehund. Et s\u00f8skenbarn anbefalte meg \u00e5 kj\u00f8pe en gordonsettervalp, hvor hans hannhund var far. Dette ble gjort, og jeg angrer ikke p\u00e5 det. Hunden fikk navnet Cora, f\u00f8dt i 2003.", "- Hva er det beste med din hund?", "- Det beste med gordonsetteren er at den er harmonisk, snill, sterk mentalt, tillitsfull og den er \u00e6rlig. Den t\u00e5ler lange og harde jaktdager p\u00e5 fjell og i skog. T\u00e5ler at du som eier setter krav til den. Den er ogs\u00e5 en god familiehund.", "- Hva er den st\u00f8rste utfordringen med din hund?", "- Alle raser har sine utfordringer, og det gjenspeiler nok dressuren. Det er vi eiere som bestemmer hvilke utfordringer en hund vil og kan gi oss. Gordonsetteren er kjent for \u00e5 v\u00e6re lettdressert, men det finnes ogs\u00e5 noen unntak.", "- Hva er den beste opplevelsen du har delt med din hund?", "- N\u00e5 har vi v\u00e5r 6. og 7. hund i hus, og alle hundene har gitt oss spesielle \u00f8yeblikk og opplevelser. Jeg deltar en del p\u00e5 jaktpr\u00f8ver b\u00e5de vinter og h\u00f8st, s\u00e5 det er kanskje der de st\u00f8rste \u00f8yeblikkene har v\u00e6rt.", "P\u00e5 jakt er det Texas Ranger som har gjort meg mest t\u00e5rev\u00e5t. Vi var p\u00e5 jakt i skogen p\u00e5 Lundamo, og Tex var med som l\u00e6regutt sammen med Cora (som var skogsfuglhund). Denne dagen var det l\u00e6regutten som ble mester p\u00e5 skog. Jeg finner ham i stand p\u00e5 kanten av ei lita myr, g\u00e5r p\u00e5 i etapper, og opp kommer det en stor tiur. Jeg skyter og ser at jeg vingeskyter den. Roper apport til Tex f\u00f8r tiuren n\u00e5r bakken. B\u00e5de hund og tiur forsvinner for meg bak en kolle, og da jeg kommer dit ligger Tex p\u00e5 ryggen til tiuren og har bitt seg fast i nakken p\u00e5 den. Texas Ranger hadde g\u00e5tt p\u00e5 den store fuglen med d\u00f8dsforakt, og han risikerte \u00e5 f\u00e5 juling av vingene. Senere fikk jeg ogs\u00e5 felt ei r\u00f8y for hunden. Den dagen kommer jeg aldri til \u00e5 glemme, og er den mest t\u00e5rev\u00e5te jaktdagen jeg har hatt s\u00e5 langt.", "Tallene denne saken er basert p\u00e5 er hentet fra Norsk Kennel Klub (NKK), og viser antall registrerte valpef\u00f8dsler. Tallene gjenspeiler ikke det reelle antall valper som blir boende i Tr\u00f8ndelag, siden bostedsadresse for valpene etter de har forlatt oppdretter ikke registreres hos NKK."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "dc5db7c41d662b43318683d990f57b283316d6e42441c969841fa51e337af0e0"}, {"field": "createtime", "value": "2016-02-25T19:16:54.000Z"}, {"field": "description", "value": "- Det \u00e5 se hunden eksplodere i glede og fart n\u00e5r den slippes, er noe av det beste jeg opplever, sier elghundeier, Jan O. Damli."}, {"field": "dominantimage", "value": "http://www.adressa.no/incoming/article12201805.ece/vrq9vo/ALTERNATES/w980-default/hundmontasje2123.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c49094cb8122b862fe0b12ee5bb6f670b9bcc3e5.jpg?5980664d"}, {"field": "dominantthumbnaildimensions", "value": "300x169"}, {"field": "heading", "value": ["Disse hundene f\u00f8des det flest av i Tr\u00f8ndelag -adressa.no", "Trondheim:", "Steinkjer:", "Stj\u00f8rdal:", "Levanger:", "Melhus:"]}, {"field": "id", "value": "c49094cb8122b862fe0b12ee5bb6f670b9bcc3e5"}, {"field": "keyword", "value": ["Hund", "dyr", "S\u00f8r-Tr\u00f8ndelag", "Nord-Tr\u00f8ndelag"]}, {"field": "keywords", "value": "Hund,dyr,S\u00f8r-Tr\u00f8ndelag,Nord-Tr\u00f8ndelag"}, {"field": "kw-category", "value": ["nyheter", "sortrondelag"]}, {"field": "kw-classification", "value": "pets"}, {"field": "kw-concept", "value": ["engelsk setter", "hund"]}, {"field": "kw-entity", "value": ["caizer", "nisse", "cora", "charles", "texas ranger", "knutsen", "norsk kennel klub", "jack"]}, {"field": "kw-location", "value": ["lundamo", "tr\u00f8ndelag", "norge", "gordon", "bergen"]}, {"field": "kw-pageclass", "value": "article"}, {"field": "kw-person", "value": ["petter steen angell", "jan o. damli", "gaute ulvik haugan", "karin jegtvik", "rolf bye"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article12201805.ece/vrq9vo/ALTERNATES/w980-default/hundmontasje2123.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Disse hundene f\u00f8des det flest av i Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/2016/02/25/Disse-hundene-f%C3%B8des-det-flest-av-i-Tr%C3%B8ndelag-12176261.ece"}, {"field": "pageclass", "value": ["article"]}, {"field": "publishtime", "value": "2016-02-25T19:14:15.000Z"}, {"field": "recs-articleid", "value": "12176261"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2016-02-25T19:14:15.000Z"}, {"field": "recs-rawtitle", "value": "Disse hundene f\u00f8des det flest av i Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "- Det \u00e5 se hunden eksplodere i glede og fart n\u00e5r den slippes, er noe av det beste jeg opplever, sier elghundeier, Jan O. Damli."}, {"field": "thumbnail", "value": "http://content-thumbnail.cxpublic.com/content/thumbnail200x150/c49094cb8122b862fe0b12ee5bb6f670b9bcc3e5.jpg?5980664d"}, {"field": "thumbnailfullheightdimensions", "value": "200x3009"}, {"field": "timestamp", "value": "2017-08-01T11:30:21.000Z"}, {"field": "title", "value": "Disse hundene f\u00f8des det flest av i Tr\u00f8ndelag"}, {"field": "url", "value": "http://www.adressa.no/nyheter/sortrondelag/2016/02/25/Disse-hundene-f%c3%b8des-det-flest-av-i-Tr%c3%b8ndelag-12176261.ece"}, {"field": "urlhash", "value": "c49094cb8122b862fe0b12ee5bb6f670b9bcc3e5"}], "score": 0.7066098, "siteId": "9222270286501375973", "id": "c49094cb8122b862fe0b12ee5bb6f670b9bcc3e5"}

