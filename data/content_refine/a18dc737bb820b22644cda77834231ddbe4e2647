{"fields": [{"field": "modifiedtime", "type": "time", "value": "2015-01-19T09:52:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hanna zethelius", "familieprat", "kristine grue langset"]}, {"field": "body", "value": ["Saken oppdateres.", "Det tok litt tid f\u00f8r foreldrene skj\u00f8nte at Isa (3) faktisk ikke bare kunne bokstavene, hun hadde s\u00e5 sm\u00e5tt begynt \u00e5 sette sammen ord ogs\u00e5.", "Stores\u00f8steren var begynt p\u00e5 skolen. Leksene p\u00e5 kj\u00f8kkenbordet hadde en voldsom tiltrekningskraft p\u00e5 Isa.", "- Hun satte seg sammen med Eir og ville lese, hun l\u00f8ste sm\u00e5 kryssordoppgaver med ord som \u00absol\u00bb, \u00abbok\u00bb og lignende, forteller moren Laila Didriksen.", "Siden 1997 har norske barn startet skolen som 6-\u00e5ringer. Men hva gj\u00f8r man hvis barnet ikke passer inn p\u00e5 sitt \u00e5rskull, dersom foreldrene mener at barnet kan ha godt av fremskutt skolestart?", "I disse dager har flere av landets kommuner frist for s\u00f8knader om fremskutt eller utsatt skolestart. I oppl\u00e6ringsloven heter det:", "\u00abGrunnskoleoppl\u00e6ringa skal til vanleg ta til det kalender\u00e5ret barnet fyller 6 \u00e5r.  (...) Dersom foreldra s\u00f8kjer om det eller samtykkjer, kan kommunen etter sakkunnig vurdering la eit barn ta til p\u00e5 skolen eitt \u00e5r f\u00f8r n\u00e5r det innan 1. april har fylt 5 \u00e5r.\u00bb", "PPT skriver en sakkyndig vurdering som legges ved s\u00f8knaden til kommunen som gj\u00f8r vedtak.", "Utdanningsdirektoratet forteller at det ikke foreligger noen nasjonale retningslinjer eller anbefalinger. Kommunene m\u00e5 selv lage retningslinjer, og involvere PPT. Det er heller ingen form for innrapportering rundt hvor mange som s\u00f8ker om dette p\u00e5 nasjonalt plan.", "Da Isa som tre\u00e5ring helt ut av det bl\u00e5 begynte \u00e5 vise tegn til \u00e5 ikke lenger ville g\u00e5 i barnehagen, skj\u00f8nte foreldrene f\u00f8rst ingenting.", "- Det var gr\u00e5t og tenners gnissel hver bidige morgen. Vi spurte i barnehagen om hun ble ertet, om hun var ensom, om det virket som om noe plaget henne. Men der fortalte de om den Isa vi var vant til. Hun som smiler og traller og synger. Men hjemme var det et styr. Allerede p\u00e5 kvelden begynte diskusjonen om barnehagen, forteller Didriksen til Familieprat.", "Etter noen m\u00e5neder fant foreldrene ut at hun rett og slett kjedet seg i barnehagen.", "- Hun ville g\u00e5 p\u00e5 skolen s\u00e5nn som Eir, gj\u00f8re lekser s\u00e5nn som Eir, l\u00e6re matte s\u00e5nn som Eir, forteller moren.", "Isa ble vurdert av PPT rett etter fylte fire \u00e5r. De gjorde dermed et unntak fra regelen om at barn som er f\u00f8dt etter 1. april ikke skal vurderes, Isa er f\u00f8dt i mai. Hun ble da vurdert med en test der hun l\u00f8ste oppgaver, samt at PPT gjorde intervjuer og observasjoner i barnehagen. Hun ble vurdert til \u00e5 ha en \u00absosial alder\u00bb tilsvarende 5 og et halvt \u00e5r.", "PPT skrev en anbefaling til kommunen der de anbefalte at Isa fikk begynne p\u00e5 skolen et \u00e5r tidligere og kommunen fattet et vedtak om innvilgning.", "- Den dagen vi fortalte hva den testen egentlig var, og at hun skulle f\u00e5 begynne i \u00abmaxiklubben\u00bb sammen med dem som var ett \u00e5r eldre, kan jeg med h\u00e5nden p\u00e5 hjertet si er den lykkeligste dagen i Isas liv, sier moren.", "Les ogs\u00e5", "Lenge leve lesestunden?", "Slik f\u00e5r du kontroll p\u00e5 leksene", "F\u00e5 en f\u00f8rsteklasses skolestart", "Ingebj\u00f8rg T\u00f8nnesen, psykolog i PP-tjenesten i Stavanger kommune, har mange \u00e5rs erfaring med \u00e5 vurdere s\u00f8knader om fremskutt skolestart.", "Hvert \u00e5r er 1500 elever som starter i 1. klasse hvert \u00e5r i Stavanger, T\u00f8nnesen ansl\u00e5r at de f\u00e5r inn mellom fem og ti s\u00f8knader i \u00e5ret.", "- Informasjon fra foreldre, standardisert kartlegging (TRAS og Alle Med) og fri beskrivelse fra barnehage ligger til grunn for v\u00e5r vurdering, sammen med en evnetest som vi i PPT gj\u00f8r av barnet. Evnetesten best\u00e5r av en verbal del, en praktisk/visuell del og en tempodel. Dette til sammen gj\u00f8r at vi f\u00e5r et klart inntrykk av utviklingsniv\u00e5. Kriteriet for \u00e5 f\u00e5 fremskutt skolestart er at barnet skal v\u00e6re minst p\u00e5 niv\u00e5 med 6-\u00e5ringen kognitivt, sosialt og motorisk, forteller hun.", "Med begrepet \u00abminst p\u00e5 niv\u00e5 med 6-\u00e5ringen kognitivt\u00bb menes at barnets score p\u00e5 evnetesten vurderes opp mot snittet for en seks\u00e5ring som er f\u00f8dt midt i \u00e5ret.", "\u00abMinst p\u00e5 niv\u00e5 med 6-\u00e5ringen sosialt og motorisk\u00bb vurderes ut fra informasjon og kartlegging fra barnehagen, informasjon fra foresatte, sammenholdt med informasjon fra testresultater og klinisk inntrykk i testsituasjonen.", "I Stavanger kommune er det mest s\u00f8knader p\u00e5 vegne av jenter som kommer inn, jenter f\u00f8dt i januar og februar.", "- Noen f\u00e5 ganger opplever vi at det g\u00e5r litt prestisje i det fra foreldrenes side, men stort sett er det s\u00f8knader som springer ut fra et \u00f8nske om barnets beste. Enkelte foreldre fra andre land synes barn begynner for sent p\u00e5 skolen i Norge, men dette synspunktet vil ikke bli vektlagt n\u00e5r vi vurderer om et barn skal begynne tidligere, forteller T\u00f8nnesen.", "- Vi legger vekt p\u00e5 foreldrenes beskrivelse,  men tenker at barnehagen har bedre sammenligningsgrunnlag med tanke p\u00e5 hva som er aldersadekvat utvikling. Vi legger i liten grad vekt p\u00e5  om et barn mister den ene eldre bestevennen sin fra barnehagen, vi vil heller se p\u00e5 om barnet konsekvent trekkes mot eldre barn. Ligger en sak og vipper, vil man se n\u00f8yere p\u00e5 barnehagens kartlegging, erfaringer til eldre s\u00f8sken i familien, barnets h\u00f8yde/st\u00f8rrelse og p\u00e5 f\u00f8dselsdato, og da vil det vil ha betydning om barnet er f\u00f8dt 2. januar eller 30. mars, legger hun til.", "- Hva er dine r\u00e5d til foreldre som vurderer om barnet b\u00f8r begynne ett \u00e5r f\u00f8r p\u00e5 skolen?", "- Hvis du lurer p\u00e5 dette som forelder, ville jeg nok latt barnet bli vurdert. Alt utenom evnetesten skjer uten at barnet involveres, og de fleste barna som kommer til testing synes det er kjekt.", "Sp\u00f8rsm\u00e5l foreldre kan stille seg er: Virker barnet klart for skolestart, er de opptatt av og l\u00e6rer tall og bokstaver? Trekker barnet mot eldre barn i barnehagen? Vil barnet kjede seg og f\u00e5 for lite utfordringer ved \u00e5 g\u00e5 i barnehagen ett \u00e5r til?", "- Er svaret ja p\u00e5 disse sp\u00f8rsm\u00e5lene, kan det v\u00e6re riktig \u00e5 begynne et \u00e5r f\u00f8r. Det er noen f\u00e5 som s\u00f8ker om opprykk senere i skolel\u00f8pet, disse skulle kanskje hatt fremskutt skolestart allerede fra start, sier hun.", "Samtidig minner psykologen om at man skal v\u00e6re klar over at dette er e t valg som gj\u00f8res for hele skolel\u00f8pet, ikke bare f\u00f8rsteklasse, men for 13 \u00e5r .", "- Barnet m\u00e5 ha en trygghet i seg selv. Det m\u00e5 kunne svare for hvorfor det begynte ett \u00e5r tidligere p\u00e5 skolen, for disse sp\u00f8rsm\u00e5lene vil komme garantert og det m\u00e5 kunne t\u00e5le \u00e5 v\u00e6re yngst i alle sammenhenger, n\u00e5r det kommer i puberteten, til konfirmasjon, russetid osv, sier T\u00f8nnesen.", "Lykkelige barn er en st\u00f8tteforening for foreldre med barn som tenker raskere enn gjennomsnittet.", "- Fremskutt skolestart er et hyppig diskutert sp\u00f8rsm\u00e5l hos oss, forteller leder Ieva Fredriksen.", "Foreningen teller 300 medlemmer over hele landet. Fredriksen forteller at enkelte foreldre fortviler over at 1. april er satt som absolutt grense for \u00e5 bli vurdert, andre om tungvinte prosesser i kommunen der foreldre opplever at de ikke blir lyttet til, og opplevelsen av at enkelte saksbehandlere synes \u00e5 v\u00e6re farget av at de i utgangspunktet ikke \u00f8nsker at barn begynner ett \u00e5r f\u00f8r de skal.", "- Vi ser helt klart at for noen barn er det viktig b\u00e5de faglig og sosialt \u00e5 f\u00e5 lov til \u00e5 starte p\u00e5 skolen ett \u00e5r tidligere.Noen evnerike barn er faglig modne, men ikke moden for skolesystemets rammer eller emosjonelt umodne, de b\u00f8r da f\u00e5 faglige utfordringer og tilpasset opplegg siste \u00e5ret i barnehagen, sier Fredriksen.", "N\u00e5 et halvt \u00e5r etter skoleoppstart kan Laila Didriksen igjen skrive under p\u00e5 at skolestart var det eneste riktige for datteren.", "Vi er veldig forn\u00f8yde og hun er veldig forn\u00f8yd. Jeg tenker med gru p\u00e5 hvordan det hadde v\u00e6rt hvis ikke hun hadde f\u00e5tt begynne. Vi har hatt den f\u00f8rste evalueringssamtalen med l\u00e6reren og Isa er der hun skal v\u00e6re, sier Didriksen.", "N\u00e5 leser jenta, som f\u00f8rst i mai fyller seks \u00e5r, Karsten og Petra-b\u00f8ker p\u00e5 egenh\u00e5nd.", "I forkant av oppstartenmanglet det ikke p\u00e5 negative kommentarer. Det ble sagt at foreldrene tok fra henne ett \u00e5r av barndommen, at de valgte det for at de ville hun skulle bli noe stort og s\u00e5 videre.", "Isa virker \u00e5 tilegne seg kunnskap lett, mor er lege, far er ingeni\u00f8r. Men moren er tydelig p\u00e5 at datteren ikke skal p\u00e5dyttes noen spesifikk utdannelse eller yrke.", "- N\u00e5 for tiden er uansett yrkesvalget prinsesse, ler hun.", "Les ogs\u00e5:", "Mener alle kan klare en god treer eller firer i matte", "Dersom du mener barnet ditt har behov for ett ekstra utviklingss\u00e5r f\u00f8r skolestart, m\u00e5 du s\u00f8ke om dette.", "Mange kommuner har s\u00f8knadsfrist i januar eller februar.", "Utsatt skolestart er hjemlet i oppl\u00e6ringsloven.", "Det samme er muligheten for \u00e5 bli vurdert for fremskutt skolestart, det \u00e5 starte p\u00e5 skolen ett \u00e5r tidligere enn normal ordning.", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst"]}, {"field": "category0", "value": "familieogoppvekst"}, {"field": "contenthash", "value": "7f608d225756f114d7fcfb95a9f7df2d9944240f4aaa1bae01d393c80070baba"}, {"field": "createtime", "value": "2015-04-26T23:40:57.000Z"}, {"field": "description", "value": "Lurer du p\u00e5 om fremskutt skolestart kan v\u00e6re noe for ditt barn? Her er ekspertenes r\u00e5d."}, {"field": "dominantimage", "value": "http://www.adressa.no/incoming/article10556760.ece/ydbru5/ALTERNATES/w980-default/isa.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a18dc737bb820b22644cda77834231ddbe4e2647.jpg?599679a6"}, {"field": "dominantthumbnaildimensions", "value": "300x169"}, {"field": "heading", "value": ["Isa (5) ble sjeleglad da hun fikk begynne p\u00e5 skolen ett \u00e5r f\u00f8r -adressa.no", "Ingen tall p\u00e5 hvor mange som begynner tidligere", "Gr\u00e5t og tenners gnissel", "- Minst p\u00e5 niv\u00e5 med 6-\u00e5ringen", "- Legger lite vekt p\u00e5 om et barn mister den ene eldre bestevennen sin", "- Foreldre opplever at de ikke blir lyttet til", "Har ikke manglet p\u00e5 negative kommentarer"]}, {"field": "id", "value": "a18dc737bb820b22644cda77834231ddbe4e2647"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "foreldre", "fremskutt skolestart"]}, {"field": "kw-entity", "value": ["familie", "facebookgruppe og twitterprofil", "familieprat", "t. det", "karsten og petra", "alle med", "eir", "t\u00f8nnesen"]}, {"field": "kw-location", "value": ["stavanger", "norge", "isa"]}, {"field": "kw-pageclass", "value": "article"}, {"field": "kw-person", "value": ["ieva fredriksen", "laila didriksen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10556760.ece/ydbru5/ALTERNATES/w980-default/isa.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Isa (5) ble sjeleglad da hun fikk begynne p\u00e5 skolen ett \u00e5r f\u00f8r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10556761.ece"}, {"field": "pageclass", "value": ["article"]}, {"field": "publishtime", "value": "2015-01-19T09:52:41.000Z"}, {"field": "recs-articleid", "value": "10556761"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-01-19T09:52:41.000Z"}, {"field": "recs-rawtitle", "value": "Isa (5) ble sjeleglad da hun fikk begynne p\u00e5 skolen ett \u00e5r f\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Lurer du p\u00e5 om fremskutt skolestart kan v\u00e6re noe for ditt barn? Her er ekspertenes r\u00e5d."}, {"field": "thumbnail", "value": "http://content-thumbnail.cxpublic.com/content/thumbnail200x150/a18dc737bb820b22644cda77834231ddbe4e2647.jpg?599679a6"}, {"field": "thumbnailfullheightdimensions", "value": "200x1896"}, {"field": "timestamp", "value": "2017-08-18T05:22:46.000Z"}, {"field": "title", "value": "Da Isa (5) ikke lenger ville i barnehagen skj\u00f8nte foreldrene ingenting"}, {"field": "url", "value": "http://www.adressa.no/familieogoppvekst/article10556761.ece"}, {"field": "urlhash", "value": "a18dc737bb820b22644cda77834231ddbe4e2647"}], "score": 0.65411323, "siteId": "9222270286501375973", "id": "a18dc737bb820b22644cda77834231ddbe4e2647"}

