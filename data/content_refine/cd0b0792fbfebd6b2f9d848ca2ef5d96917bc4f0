{"fields": [{"field": "modifiedtime", "type": "time", "value": "2012-06-19T12:39:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["terje carlsen", "sosiolog"]}, {"field": "body", "value": ["Saken oppdateres.", "Anno 1689 den 11. desember ble det holdt alminnelig skatteting p\u00e5 Berg i Stod Prestegjeld i Nord-Tr\u00f8ndelag. Samtidig ble dom avsagt over Ingbret Michelsen Braset for \u00abat vere forfaren udj adtschiellige daarlige Konster at bede til Jordeguder for siuge och Suage mennicher\u00bb. Ingebret Michelsen Bratset var alts\u00e5 ingen ond mann i v\u00e5r tids optikk. Men han hadde beg\u00e5tt det som etter loven ble kalt signeri, for \u00f8vrig det samme som Lisbeth Nypan fra Strinda ble henrettet for i 1670.", "Men i 1689 tenkte man alts\u00e5 annerledes. Opplysningstidens fornuft og respekt for menneskeverdet hadde begynt \u00e5 sige inn. Tilsidesettelsen av d\u00f8dsdommer i Finnmark i 1663 er et indisium p\u00e5 dette. I formildende retning fremhevet da ogs\u00e5 retten at det var lenge siden Michelsen Braset hadde beg\u00e5tt \u00abforbrytelsene\u00bb. Derfor fikk Michelsen Braset en forholdsvis mild dom. Straffen besto i at han skulle underlegge seg Kirkens tukt, som kunne bety offentlig skrifting, og \u00e5 betale de fattige tre 3 riksdalere. I dag skjer skriftingen p\u00e5 Helsedirektoratets R\u00f8yketelefon, og avlatet gjennom en s\u00e6rskatt p\u00e5 tobakksprodukter.", "Denne lille historien illustrerer et skifte i maktteknikker fra middelalderens og klassisismens politi med d\u00f8dsstraff og heksebrenning som eksemplets makt, til det moderne samfunns mer subtile former for disiplinering gjennom normaliteten som eksemplets makt, der referanser til den ideale livsstil spiller en vesentlig rolle. Ved \u00e5 referere til tall som KMI normalvekt 18.5-24.9 som uttrykk for sunn livsstil, kan helsemyndighetene si til den overvektige at han er feit, fr\u00e5tsende og lat p\u00e5 n\u00f8ytral m\u00e5te (jf. katolsk teologi om d\u00f8dssyndene).", "I utgangspunktet er normaliteten som det refereres til en tom st\u00f8rrelse. Det er gjennom nitide beskrivelser av avviket at normaliteten oppst\u00e5r. Det underliggende budskap er at den som er overvektig eller har h\u00f8yt kolesterol selv er skyld i om han blir syk. Han vet det bare ikke selv. Det er i en slik optikk vi n\u00e5 kan se Helsedirektoratets nye holdningskampanje mot tobakksr\u00f8yking, der virkemidlene, det vil si beskrivelsene av avviket, er s\u00e5 sterke at selv NRK Dagsrevyen fant det n\u00f8dvendig \u00e5 advare seerne mot sterke bilder i reportasjen mandag 2. januar.", "Det er her det nye overmenneske i Helsedirektoratets tapning vokser frem, et menneske som ikke innehar sveklingtilb\u00f8yligheter til \u00e5 ty til kunstige stimulanser. P\u00e5 mange m\u00e5ter er dette en renhetsideologi og dyrking av den sterke som bare har sin ekvivalent i ideologier som vi helst ikke vil identifisere oss med. Men forholder man seg til ortodoks politisk filosofi, s\u00e5 har slike holdningskampanjer sterke likhetstrekk med Goebbels propagandafilmer om den onde j\u00f8de.", "Tidligere kampanjer hadde ogs\u00e5 lignende trekk. Helsedirekt\u00f8r Bj\u00f8rn-Inge Larsen kan p\u00e5st\u00e5 s\u00e5 mye han vil at virkemidlene fra helsemyndighetenes side frem til n\u00e5 har v\u00e6rt for snille. Men putt for eksempel j\u00f8de eller muslim i stedet for r\u00f8yker inn i f\u00f8lgende annonse fra det statlige Kreftregisteret fra 1994: \u00abSamfunnet kan ikke skaffe arbeid til alle. Sett r\u00f8ykerne (les: j\u00f8dene) bakerst i k\u00f8en\u00bb. Eller denne: \u00abDet finnes ikke skoleplasser til alle som vil ga. Noen m\u00e5 holdes utenfor. R\u00f8ykerne (les: j\u00f8dene) skader seg selv og de vet det betyr at de ikke vil ta til seg l\u00e6rdom. Hva skal de med skoleplass?\u00bb", "Det er uomtvistelig at r\u00f8yking sett p\u00e5 gruppeniv\u00e5 gir en rekke helseskader, og forkorter liv. P\u00e5 individniv\u00e5 kan man ikke v\u00e6re s\u00e5 like sikker. Andre faktorer kan v\u00e6re mer avgj\u00f8rende for en sykdomsutvikling. \u00c5 gi folk en f\u00f8lelse av \u00e5 v\u00e6re mindreverdige, kan ha st\u00f8rre sykdomsskapende konsekvenser for et menneske enn om det r\u00f8yker. Det finnes i dag ikke noe mer nedklasset enn en r\u00f8yker med Kols og hvite tennissokker som lytter til DDE i en campingvogn. Dette er Vestens svar p\u00e5 kolonitidens svarte. Jeg mener Helsedirektoratets holdningskampanje mot tobakk g\u00e5r altfor langt, og at den kan v\u00e6re helseskadelig.", "Mennesket er f\u00f8rst og fremst et meningsskapende vesen. Mening er ul\u00f8selig knyttet til identitet. I dag vet medisinen at tap av identitet og verdighet har omfattende helsemessige konsekvenser. Studier av mobbeobjekter og mennesker som er blitt degradert i arbeidsliv og sosialt bekrefter at det kan gi opphav til varige og dramatiske psykiske, og kroppslige sykdommer. Det igjen gj\u00f8r at en p\u00e5 ny m\u00e5 se p\u00e5 det kunstige skillet mellom soma og psyke som Helsedirektoratets holdningskampanjer opererer med.", "Det er som legen og NTNU-forskeren Linn Getz skriver om at ikke bare livsstilen og den biomedisinske risikoprofilen som avgj\u00f8r helsen, men ogs\u00e5 sosial rang og anseelse. N\u00e5r r\u00f8ykerne plasseres i et utenforskap, forsterker det negative helseeffekter. \u00abAlt dette er dokumentert. \u00c5 forst\u00e5 hvordan det skjer, forutsetter en helhetlig modell for samordning av kunnskaper fra omr\u00e5der som i dag er sv\u00e6rt spesialiserte\u00bb, skriver hun (Aftenposten 23. mars 2009). Medikalisering av menneskets hverdag som helsemyndighetene v\u00e5re driver med, kan alts\u00e5 ha h\u00f8yst alvorlige konsekvenser. Det griper ikke minst uheldig inn i folks naturlige evne til \u00e5 h\u00e5ndtere liv, sykdom og d\u00f8d p\u00e5."]}, {"field": "category0", "value": "meninger"}, {"field": "contenthash", "value": "fa40e008268a9f108420edf8a31eecacca079554b03e95a981573fcff893c1c5"}, {"field": "createtime", "value": "2016-01-10T20:21:35.000Z"}, {"field": "description", "value": "Jeg mener Helsedirektoratets holdningskampanje mot tobakk g\u00e5r altfor langt, og at den kan v\u00e6re helseskadelig."}, {"field": "dominantimage", "value": "http://www.adressa.no/incoming/article2128685.ece5/ALTERNATES/w980-default/kronikk1301"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd0b0792fbfebd6b2f9d848ca2ef5d96917bc4f0.jpg?59667794"}, {"field": "dominantthumbnaildimensions", "value": "300x169"}, {"field": "heading", "value": "R\u00f8ykekampanje gj\u00f8r skade -adressa.no"}, {"field": "id", "value": "cd0b0792fbfebd6b2f9d848ca2ef5d96917bc4f0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["holdningskampanje", "r\u00f8yker", "sterke", "menneske", "eksemplets makt", "dag", "j\u00f8de"]}, {"field": "kw-entity", "value": ["kreftregisteret", "aftenposten", "strinda", "michelsen bratset", "ingbret michelsen braset", "jordeguder", "konster", "kirkens", "helsedirektoratets r\u00f8yketelefon", "suage", "goebbels", "vestens", "kols", "dagsrevyen", "stod prestegjeld", "michelsen braset"]}, {"field": "kw-location", "value": ["finnmark", "nord-tr\u00f8ndelag", "berg"]}, {"field": "kw-pageclass", "value": "article"}, {"field": "kw-person", "value": ["lisbeth nypan", "bj\u00f8rn-inge larsen", "linn getz"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2128685.ece5/ALTERNATES/w980-default/kronikk1301"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "R\u00f8ykekampanje gj\u00f8r skade"}, {"field": "og-type", "value": "article"}, {"field": "og-url", "value": "http://www.adressa.no/meninger/article1756735.ece"}, {"field": "pageclass", "value": ["article"]}, {"field": "publishtime", "value": "2012-01-13T08:36:55.000Z"}, {"field": "recs-articleid", "value": "3172961"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-13T08:36:55.000Z"}, {"field": "recs-rawtitle", "value": "R\u00f8ykekampanje gj\u00f8r skade -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jeg mener Helsedirektoratets holdningskampanje mot tobakk g\u00e5r altfor langt, og at den kan v\u00e6re helseskadelig."}, {"field": "thumbnail", "value": "http://content-thumbnail.cxpublic.com/content/thumbnail200x150/cd0b0792fbfebd6b2f9d848ca2ef5d96917bc4f0.jpg?59667794"}, {"field": "thumbnailfullheightdimensions", "value": "200x1482"}, {"field": "timestamp", "value": "2017-07-12T19:25:08.000Z"}, {"field": "title", "value": "R\u00f8ykekampanje gj\u00f8r skade"}, {"field": "url", "value": "http://www.adressa.no/meninger/article1756735.ece"}, {"field": "urlhash", "value": "cd0b0792fbfebd6b2f9d848ca2ef5d96917bc4f0"}], "score": 0.72045666, "siteId": "9222270286501375973", "id": "cd0b0792fbfebd6b2f9d848ca2ef5d96917bc4f0"}

