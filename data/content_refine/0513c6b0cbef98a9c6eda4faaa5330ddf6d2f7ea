{"fields": [{"field": "modifiedtime", "type": "time", "value": "2012-04-23T09:32:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi pr\u00f8vde \u00e5 finne ut av mysteriet - og tok med oss to av entusiastene: Iselin Aakre (16) og Kristin Krogh (18) p\u00e5 kino for \u00e5 se \u00abHarry Potter og fangen fra Azkaban\u00bb - s\u00e5 langt opus tre i en lang rekke med filmatiseringer basert p\u00e5 J. K. Rowlings b\u00f8ker. Her f\u00f8lger vi en mer moden hovedperson (han har rukket \u00e5 bli 13 \u00e5r) i jakten p\u00e5 hemmeligheten om sin egen fortid.", "- Hvorfor er det slik enorm interesse for Harry Potters univers?", "- Kanskje kommer det av at b\u00f8kene - og filmene - er bl\u00e5st opp voldsomt i media. De er jo n\u00e6rmest genierkl\u00e6rt, svarer Kristin.", "- Da blir man gjerne nysgjerrig p\u00e5 hva dette er, og vil lese, sier Iselin.", "Den prosessen startet tidlig for begge, takket v\u00e6re yngre s\u00f8sken som hadde f\u00e5tt b\u00f8kene i gave. Dermed hadde forfatteren taket p\u00e5 dem!", "Sin egen film", "- En kanadisk psykolog har uttalt at man blir mer psykisk stabil n\u00e5r man leser Harry Potter-b\u00f8ker, understreker Iselin. - Mange vil faktisk ikke se filmene fordi man f\u00e5r \u00f8delagt bildene man har laget i sitt eget hode n\u00e5r man leser. Man kan jo bli temmelig skuffet n\u00e5r bok blir til film!", "- Hvilket inntrykk sitter dere igjen med etter denne filmen?", "- Denne var bra! Begge er enige om det. - De to f\u00f8rste filmene var mer for barn, n\u00e5 blir hovedpersonen eldre - og dermed blir handlingen mer m\u00f8rk i takt med karakterens utvikling. Det er bra.", "- \u00abFangen fra Azkaban\u00bb er yndlingsboka mi, den tok seg riktig godt ut p\u00e5 film, smiler Iselin forn\u00f8yd.", "Dagen med Harry", "- Harry Potter er ikke ren fantacy-litteratur. Det stemmer ikke, sier Kristin. - Akkurat som i filmene er det en blanding av mange sjangrer, mange lag som byr p\u00e5 noe for alle - uansett alder. - Det er veldig lett \u00e5 kjenne seg igjen i hovedpersonen, mener Iselin.", "- Hvordan arter en dag i Harry Potters selskap seg for dere?", "De unge damene smiler nesten litt brydd, ingen m\u00e5 innbille seg at de er s\u00e5 oppslukt av fenomenet at de bruker all sin fritid p\u00e5 den unge trollmannen. Ikke g\u00e5r de inn for \u00e5 sette rekorder i antall ganger p\u00e5 kino i Harrys selskap heller, selv om Iselin s\u00e5 den f\u00f8rste filmen tre ganger.", "Etter skoletid er det rett p\u00e5 internett for begge. Sjekker ut om det er nye e-postmeldinger om helten, om forlagenes nettsider har noe nytt \u00e5 melde - n\u00e5r kommer neste bok?", "- P\u00e5 nettet kan du finne mye rart vet du, stadig nye ting om Harry. Strikkeoppskrifter for eksempel, sier Iselin og drar frem et fargerikt skjerf. Ikke hvilket som helst: Voldemort-skjerfet, nemlig!", "- Matoppskrifter myldrer det av, her f\u00e5r du vite alt om hva karakterene spiser. Og Harry Potter-vitser - men de er temmelig teite!", "Av og til blir dagen ikke lang nok. - Da leser vi b\u00f8kene p\u00e5 senga - om igjen og om igjen, betror Kristin oss. - Blar ofte tilbake for \u00e5 finne ut hva var det egentlig Harry sa, oppdager stadig nye ting, sier Iselin som gir J. K. Rowlings mye av \u00e6ren for at interessen for b\u00f8ker har blitt s\u00e5 stor blant unge mennesker.", "Dyster slutt?", "Syv b\u00f8ker har forfatteren lovet at det skal bli. S\u00e5 er det slutt. Hvilken slutt undrer Kristin og Iselin - og frykter det verste. Kanskje d\u00f8r b\u00e5de Harry Potter og Voldemort, frykter de. Garantert forsvinner Voldemort, men Harry stakkar, hvilken skjebne skal han f\u00e5? - Det kan da ikke ende s\u00e5 f\u00e6lt - det g\u00e5r da bare ikke an!", "Store forventninger", "Om den unge trollmannen finner frem til sannheten bak foreldrenes tragiske bortgang - eller om den r\u00f8mte straffangen - og meget farlige trollmannen Sirius Svart f\u00e5r sin hevn, skal vi imidlertid ikke r\u00f8pe her. Da kan vi heller fastsl\u00e5 at forventningene er skyh\u00f8ye. Trondheim Kino har god plass, og setter opp filmen i tre saler. Det er forh\u00e5ndssolgt 1916 billetter foran norgespremi\u00e8ren p\u00e5 fredag - uten at det i utgangspunktet er et oppsiktsvekkende tall. Stille f\u00f8r stormen, f\u00e5r vi tro.", "Skolestart: Nytt skole\u00e5r p\u00e5 Galtvort h\u00f8yere skole for hekseri og trolldom. Elevene str\u00f8mmer til!Skumle ting skjer: Harry Potter (Daniel Radcliffe), Hermine Grang (Emma Watson) og Ronny Wilterson (Rupert Grint) s\u00f8ker trygghet bak gresskarhaugen.De sjele-sugende desperantene inntar Galtvort."]}, {"field": "category0", "value": "arkiv"}, {"field": "contenthash", "value": "2455c6ce233bb78e74513d2eae6003139eb9a71464a4b109da2dab4bfca3fca8"}, {"field": "createtime", "value": "2015-10-26T09:35:58.000Z"}, {"field": "description", "value": "N\u00e5r Harry Potter svinger tryllestaven sin, forhekser han fansen i hopetall. Hvorfor har han slik makt?"}, {"field": "dominantimage", "value": "http://www.adressa.no/incoming/article1086211.ece5/ALTERNATES/w980-default/ver2%20Potterfans1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0513c6b0cbef98a9c6eda4faaa5330ddf6d2f7ea.jpg?599963d9"}, {"field": "dominantthumbnaildimensions", "value": "300x169"}, {"field": "heading", "value": "Hva er det med Harry? -adressa.no"}, {"field": "id", "value": "0513c6b0cbef98a9c6eda4faaa5330ddf6d2f7ea"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-classification", "value": "arts-and-entertainment"}, {"field": "kw-concept", "value": ["unge trollmannen", "film", "bok"]}, {"field": "kw-entity", "value": ["harry potter og voldemort", "sirius svart", "kristin og iselin", "galtvort", "aakre", "voldemort", "azkaban", "j. k. rowlings", "kino"]}, {"field": "kw-location", "value": "iselin"}, {"field": "kw-pageclass", "value": "article"}, {"field": "kw-person", "value": ["hermine grang", "emma watson", "rupert grint", "harry potter", "kristin krogh", "daniel radcliffe", "ronny wilterson"]}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1086211.ece5/ALTERNATES/w980-default/ver2%20Potterfans1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er det med Harry?"}, {"field": "og-type", "value": "article"}, {"field": "og-url", "value": "http://www.adressa.no/arkiv/article16364.ece"}, {"field": "pageclass", "value": ["article"]}, {"field": "publishtime", "value": "2004-06-10T09:23:06.000Z"}, {"field": "recs-articleid", "value": "2491612"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2004-06-10T09:23:06.000Z"}, {"field": "recs-rawtitle", "value": "Hva er det med Harry? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "N\u00e5r Harry Potter svinger tryllestaven sin, forhekser han fansen i hopetall. Hvorfor har han slik makt?"}, {"field": "thumbnail", "value": "http://content-thumbnail.cxpublic.com/content/thumbnail200x150/0513c6b0cbef98a9c6eda4faaa5330ddf6d2f7ea.jpg?599963d9"}, {"field": "thumbnailfullheightdimensions", "value": "200x1086"}, {"field": "timestamp", "value": "2017-08-20T10:26:33.000Z"}, {"field": "title", "value": "Hva er det med Harry?"}, {"field": "url", "value": "http://www.adressa.no/arkiv/article16364.ece"}, {"field": "urlhash", "value": "0513c6b0cbef98a9c6eda4faaa5330ddf6d2f7ea"}], "score": 0.7844293, "siteId": "9222270286501375973", "id": "0513c6b0cbef98a9c6eda4faaa5330ddf6d2f7ea"}

