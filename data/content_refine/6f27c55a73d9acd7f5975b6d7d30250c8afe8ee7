{"fields": [{"field": "modifiedtime", "type": "time", "value": "2017-01-13T05:06:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "\u2013 Det er liten grunn til \u00e5 ha noen forh\u00e5pning om at det skal komme noe ut av dette, sier seniorforsker Marte Heian-Engdal ved PRIO.", "Verken Israel eller Palestina deltar p\u00e5 fredskonferansen i Paris. Israels statsminister Benjamin Netanyahu latterliggj\u00f8r m\u00f8tet som en siste \u00abkrampetrekning\u00bb fra fortida f\u00f8r en ny tid gj\u00f8r seg gjeldende. Han venter p\u00e5 at Donald Trump skal overta som president i USA og trekke opp en linje som etter alt \u00e5 d\u00f8mme vil bli langt mer vennlig innstilt overfor den israelske regjeringen.", "\u00abHold ut, Israel, 20. januar n\u00e6rmer seg raskt\u00bb, skrev Trump p\u00e5 Twitter i slutten av desember.", "Spesielt den palestinske siden er n\u00e5 urolig, forteller utenriksminister B\u00f8rge Brende (H). Han har denne uka bes\u00f8kt b\u00e5de Netanyahu og palestinernes president Mahmoud Abbas for \u00e5 diskutere situasjonen med dem f\u00f8r m\u00f8tet i Paris.", "If\u00f8lge Heian-Engdal har franskmennene neppe noen tro p\u00e5 at de skal klare \u00e5 f\u00e5 i gang en ny fredsprosess slik situasjonen n\u00e5. M\u00e5let er snarere \u00e5 f\u00e5 verdenssamfunnet p\u00e5 banen igjen etter en periode der konflikten mellom Israel og Palestina har druknet i annen regional elendighet.", "\u2013 Jeg tror konferansen er et signal fra Frankrike og andre akt\u00f8rer om at man snart er forsynt av mangel p\u00e5 framgang, sier hun.", "Det franske vertskapet opplyser selv at m\u00e5let er \u00e5 gi ny kraft til budskapet om at tostatsl\u00f8sningen er riktig vei \u00e5 g\u00e5 i Midt\u00f8sten.", "Over 70 land og internasjonale organisasjoner skal delta p\u00e5 m\u00f8tet, og USAs utenriksminister John Kerry har bekreftet at han kommer. Han holdt nylig en tale der han sa at den politikken Netanyahu f\u00f8rer, trekker mot \u00e9n stat heller enn to.", "\u2013 Den israelske statsministeren st\u00f8tter offisielt en tostatsl\u00f8sning, men koalisjonen han n\u00e5 leder, er den mest h\u00f8yreorienterte i israelsk historie, sa Kerry.", "\u2013 De g\u00e5r i retning av \u00e9n stat. Israel har i \u00f8kende grad befestet kontrollen over mye av Vestbredden til egne form\u00e5l og i praksis reversert den overgangen til st\u00f8rre palestinsk selvstyre som Oslo-avtalen tok til orde for, sa han.", "Fredsprosessen mellom Israel og Palestina har st\u00e5tt p\u00e5 stedet hvil siden forrige initiativ, som ble ledet av Kerry selv, br\u00f8t sammen i april 2014.", "I mellomtida har israelske bosetninger fortsatt \u00e5 spise av de omr\u00e5dene som etter planen skal utgj\u00f8re en framtidig palestinsk stat. I dag bor det rundt 400.000 israelske bosettere p\u00e5 den okkuperte Vestbredden og 200.000 israelere i \u00d8st-Jerusalem, som Israel har annektert.", "Bekymringen er at byggingen bare skal akselerere n\u00e5r Trump overtar som president.", "Brende trekker dessuten fram Trumps l\u00f8fte om \u00e5 flytte USAs ambassade i Israel fra Tel Aviv til Jerusalem som problematisk. Jerusalem er ikke internasjonalt anerkjent som Israels hovedstad.", "\u2013 Dette engasjerer meget sterkt, ikke bare p\u00e5 palestinsk side, men i hele den arabiske verden. Jeg tror en eventuell flytting vil skape sterke reaksjoner i mange arabiske land, sier Brende til NTB.", "Hvilke skritt USA velger \u00e5 ta videre, blir if\u00f8lge ham avgj\u00f8rende for arbeidet for \u00e5 f\u00e5 partene til forhandlingsbordet igjen."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "f63bdf9c98593df6fc82309712de92dc18041a59bd7540c0066ba00597db1c56"}, {"field": "createtime", "value": "2017-01-13T05:08:54.000Z"}, {"field": "description", "value": "Over 70 land samles i Paris s\u00f8ndag for \u00e5 bygge st\u00f8tte til en tostatsl\u00f8sning for Palestina. Bare fem dager etter kan Donald Trump skubbe alt over ende."}, {"field": "dominantimage", "value": "http://www.adressa.no/incoming/article14054664.ece/ypx5ri/ALTERNATES/w980-default/tb9c85460.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6f27c55a73d9acd7f5975b6d7d30250c8afe8ee7.jpg?58eb36c6"}, {"field": "dominantthumbnaildimensions", "value": "300x169"}, {"field": "heading", "value": ["Trump kaster skygge over fredskonferanse i Paris -adressa.no", "Ber Israel holde ut", "Vil jobbe for to stater", "Fastl\u00e5st", "Ambassadestrid"]}, {"field": "id", "value": "6f27c55a73d9acd7f5975b6d7d30250c8afe8ee7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-classification", "value": "law-government-and-politics"}, {"field": "kw-concept", "value": ["stat", "palestinsk", "kaster skygge", "israelsk"]}, {"field": "kw-entity", "value": ["israel og palestina", "twitter", "midt\u00f8sten"]}, {"field": "kw-location", "value": ["paris", "oslo", "jerusalem", "\u00f8st-jerusalem", "israel", "palestina", "frankrike", "vestbredden", "tel aviv"]}, {"field": "kw-pageclass", "value": "article"}, {"field": "kw-person", "value": ["john kerry", "benjamin netanyahu", "b\u00f8rge brende", "mahmoud abbas", "donald trump", "marte heian-engdal"]}, {"field": "kw-taxonomy", "value": ["nyheter", "nyheter/utenriks"]}, {"field": "og-image", "value": "http://www.adressa.no/incoming/article14054664.ece/ypx5ri/ALTERNATES/w980-default/tb9c85460.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trump kaster skygge over fredskonferanse i Paris"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/2017/01/13/Trump-kaster-skygge-over-fredskonferanse-i-Paris-14054665.ece"}, {"field": "pageclass", "value": ["article"]}, {"field": "publishtime", "value": "2017-01-13T05:06:41.000Z"}, {"field": "recs-articleid", "value": "14054665"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2017-01-13T05:06:41.000Z"}, {"field": "recs-rawtitle", "value": "Trump kaster skygge over fredskonferanse i Paris -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/utenriks"]}, {"field": "teaser", "value": "Over 70 land samles i Paris s\u00f8ndag for \u00e5 bygge st\u00f8tte til en tostatsl\u00f8sning for Palestina. Bare fem dager etter kan Donald Trump skubbe alt over ende."}, {"field": "thumbnail", "value": "http://content-thumbnail.cxpublic.com/content/thumbnail200x150/6f27c55a73d9acd7f5975b6d7d30250c8afe8ee7.jpg?58eb36c6"}, {"field": "thumbnailfullheightdimensions", "value": "200x1317"}, {"field": "timestamp", "value": "2017-04-10T07:39:50.000Z"}, {"field": "title", "value": "Trump kaster skygge over fredskonferanse i Paris"}, {"field": "url", "value": "http://www.adressa.no/nyheter/utenriks/2017/01/13/Trump-kaster-skygge-over-fredskonferanse-i-Paris-14054665.ece"}, {"field": "urlhash", "value": "6f27c55a73d9acd7f5975b6d7d30250c8afe8ee7"}], "score": 1.0978668, "siteId": "9222270286501375973", "id": "6f27c55a73d9acd7f5975b6d7d30250c8afe8ee7"}

