{"fields": [{"field": "modifiedtime", "type": "time", "value": "2012-04-17T11:25:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Bombycilla garrulus er sidensvansens vitenskapelige navn. Det betyr, fritt oversatt, noe slikt som \u00abpratsom og kledd i silke\u00bb (bombycilla av det greske bombyx = silke og garrulus, som betyr pratsom eller snakkesalig). Fuglens offisielle norske navn, sidensvans, er en fornorskning av det tyske navnet \u00abSeidenschwanz\u00bb, som rett og slett betyr silkestjert. Som det vitenskapelige navnet henspiller det p\u00e5 fuglens bl\u00f8te og silkeaktige fj\u00e6rdrakt. S\u00e5 kanskje burde sidensvansen hete silkestjert p\u00e5 norsk.", "H\u00f8rer hjemme i nord", "Sidensvansen h\u00f8rer hjemme i de nordligste delene av barskogsbeltet. I Norge hekker den f\u00f8rst og fremst i furuskogene i de \u00f8stlige delene av Finnmark, gjerne i \u00f8de omr\u00e5der langt fra folk. B\u00e5de av denne grunn og fordi den er stillferdig og lite synlig i n\u00e6rheten av redet, ble det f\u00f8rste kjente norske redefunnet gjort s\u00e5 sent som i 1868, i det omr\u00e5det som n\u00e5 er \u00d8vre Anarjohka nasjonalpark. Men noen redefunn er ogs\u00e5 gjort i s\u00f8rlige h\u00f8yereliggende og fjelln\u00e6re barskoger, s\u00e6rlig i Hedmark og Oppland. Mye tyder for eksempel p\u00e5 at minst ett par hekket i de \u00f8verste furuskogene i V\u00e5g\u00e5 i Gudbrandsdalen sommeren 1860, alts\u00e5 \u00e5tte \u00e5r f\u00f8r det f\u00f8rste \u00aboffisielle redefunnet\u00bb i Finnmark. I sin dagbok noterte i hvert fall den kjente naturelskeren og forstmannen J. B. Barth, som den 5. august 1860 befant seg i V\u00e5g\u00e5, at han hadde sett et kull \u00abnetop flyvedyktige Unger\u00bb av sidensvans.", "Trekker s\u00f8rover", "N\u00e5r h\u00f8sten kommer legger sidensvansene, eller alts\u00e5 silkestjertene, ut p\u00e5 vandring. De forlater da hekkeomr\u00e5dene og begir seg s\u00f8rover p\u00e5 jakt etter rogneb\u00e6r, som er den viktigste vinterf\u00f8den. Men de spiser ogs\u00e5 andre b\u00e6rslag som krekling, einerb\u00e6r og heggeb\u00e6r samt b\u00e6r av hagtorn, krossved og berberis, og dessuten b\u00e5de nyper og epler. Men rogneb\u00e6r er og blir favorittkosten utover h\u00f8sten og vinteren, og en flokk sidensvans kan sette til livs store mengder. Fra fuglene ankommer en rogn som st\u00e5r r\u00f8d og tung av b\u00e6r og til treet er ribbet kan det g\u00e5 forbausende kort tid, slik at neste m\u00e5ltid m\u00e5 inntas i et annet tre. P\u00e5 denne m\u00e5ten \u00abspiser\u00bb sidensvansene seg s\u00f8rover fra hekkeomr\u00e5det.", "Finner maten", "De har som andre fugler en forbl\u00f8ffende evne til \u00e5 finne frem til trakter som er rike p\u00e5 n\u00e6ring. For rogneb\u00e6rh\u00f8sten kan som kjent variere mye, b\u00e5de fra landsdel til landsdel og lokalt fra bygd til bygd. Men sidensvansene finner frem dit det er b\u00e6r, og i de \u00e5rene b\u00e6rene glimrer med sitt frav\u00e6r gj\u00f8r sidensvansene det samme. Er det store mengder b\u00e6r i en landsdel kan fuglene holde til der hele vinteren, men om n\u00f8dvendig g\u00e5r ferden videre s\u00f8rover og ut av landet, hvor de ogs\u00e5 lever av b\u00e6r av forskjellige slag. Enkelte \u00e5r kan sidensvansene trekke langt nedover i Europa og i mer sjeldne tilfeller s\u00e5 langt mot s\u00f8r som til Middelhavet og til og med over til Nord-Afrika. Sommers dag derimot lever sidensvansen for det meste av insekter, som ogs\u00e5 ungene mates med. Den tar ogs\u00e5 flyvende arter som fanges i luften ikke ulikt en fluesnapper eller som en svale n\u00e5r enkelte insektarter svermer.", "Fargerik", "Av utseende er den st\u00e6rstore sidensvansen noe av det vakreste og mest fargerike som finnes av fugler i v\u00e5r fauna. Et karakteristisk kjennetegn er som nevnt toppen som begge kj\u00f8nn har p\u00e5 hodet. Fj\u00e6rdrakten er p\u00e5 ryggen og undersiden fra gr\u00e5brun til r\u00f8dbrun med en stor og tydelig svart flekk i strupen. P\u00e5 vingene finnes r\u00f8de, gule, hvite og svarte tegninger, og p\u00e5 den m\u00f8rke stjerten er det et tydelig gult endeb\u00e5nd. V\u00e5rherre eller hans \u00abfuglemaler\u00bb har nok hatt en lystig stund da sidensvansen ble fargelagt!", "I tillegg til det farverike utseendet, er mange mennesker fascinert av lyden som sidensvansen frembringer. Sangen h\u00f8rer vi sjelden her s\u00f8rp\u00e5, men den ringlende kontaktlyden som h\u00f8res ut som en liten bjelle, og som stiger i b\u00e5de intensitet og styrke f\u00f8r fuglene letter, er en opplevelse \u00e5 lytte til. Ofte kan vi ogs\u00e5 h\u00f8re denne lyden fra en flokk f\u00f8r vi ser den, for den b\u00e6rer godt i ellers stille h\u00f8st- og vinterdager.", "Har du ikke sett sidensvansene hittil i h\u00f8st, er det p\u00e5 tide \u00e5 ta en tur ut i helgen som kommer for \u00e5 se og lytte om du kan finne noen. Lyden er ikke til \u00e5 ta feil av, og f\u00e5r du \u00f8ye p\u00e5 en flokk i kikkerten f\u00e5r du nyte synet og vurdere om ikke silkestjert er et like velegnet navn som det norsktyske sidensvans."]}, {"field": "category0", "value": "forbruker"}, {"field": "category1", "value": "forbruker|fritid"}, {"field": "contenthash", "value": "3fc4995991ec519eb15353afd1dcdc77623d3eaf5b0493426b77f16f36ca69da"}, {"field": "createtime", "value": "2015-12-28T15:06:51.000Z"}, {"field": "description", "value": "S\u00e5 er de her igjen, disse utrolig vakre fuglene med tydelig topp p\u00e5 hodet, silkemyk fj\u00e6rdrakt og en lyd som mest av alt minner om tusen sm\u00e5 bjeller som ringler i vinden."}, {"field": "dominantimage", "value": "http://www.adressa.no/incoming/article1275964.ece5/ALTERNATES/w980-default/Paa_tur_sidensvans"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2371dc767655821d8eec8f33a8607ecfe41049a1.jpg?594d4016"}, {"field": "dominantthumbnaildimensions", "value": "300x169"}, {"field": "heading", "value": "Silkestjerter fra nordkalotten -adressa.no"}, {"field": "id", "value": "2371dc767655821d8eec8f33a8607ecfe41049a1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["fritid", "forbruker"]}, {"field": "kw-classification", "value": "hobbies-and-interests"}, {"field": "kw-concept", "value": ["h\u00f8rer hjemme", "vitenskapelige navn", "sidensvans"]}, {"field": "kw-entity", "value": ["middelhavet", "nord-afrika", "hedmark og oppland", "seidenschwanz", "gudbrandsdalen", "\u00f8vre anarjohka", "unger"]}, {"field": "kw-location", "value": ["europa", "finnmark", "v\u00e5g\u00e5", "norge"]}, {"field": "kw-pageclass", "value": "article"}, {"field": "kw-person", "value": "j. b. barth"}, {"field": "kw-taxonomy", "value": ["forbruker", "forbruker/fritid"]}, {"field": "og-image", "value": "http://www.adressa.no/incoming/article1275964.ece5/ALTERNATES/w980-default/Paa_tur_sidensvans"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Silkestjerter fra nordkalotten"}, {"field": "og-type", "value": "article"}, {"field": "og-url", "value": "http://www.adressa.no/forbruker/fritid/article1188462.ece"}, {"field": "pageclass", "value": ["article"]}, {"field": "publishtime", "value": "2008-11-06T12:27:43.000Z"}, {"field": "recs-articleid", "value": "1522382"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|fritid"}, {"field": "recs-publishtime", "value": "2008-11-06T12:27:43.000Z"}, {"field": "recs-rawtitle", "value": "Silkestjerter fra nordkalotten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/fritid"]}, {"field": "teaser", "value": "S\u00e5 er de her igjen, disse utrolig vakre fuglene med tydelig topp p\u00e5 hodet, silkemyk fj\u00e6rdrakt og en lyd som mest av alt minner om tusen sm\u00e5 bjeller som ringler i vinden."}, {"field": "thumbnail", "value": "http://content-thumbnail.cxpublic.com/content/thumbnail200x150/2371dc767655821d8eec8f33a8607ecfe41049a1.jpg?594d4016"}, {"field": "thumbnailfullheightdimensions", "value": "200x1645"}, {"field": "timestamp", "value": "2017-06-23T16:21:42.000Z"}, {"field": "title", "value": "Silkestjerter fra nordkalotten"}, {"field": "url", "value": "http://www.adressa.no/forbruker/fritid/article1188462.ece"}, {"field": "urlhash", "value": "2371dc767655821d8eec8f33a8607ecfe41049a1"}], "score": 1.0003192, "siteId": "9222270286501375973", "id": "2371dc767655821d8eec8f33a8607ecfe41049a1"}

