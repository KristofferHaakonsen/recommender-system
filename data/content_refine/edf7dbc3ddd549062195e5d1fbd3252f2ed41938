{"fields": [{"field": "modifiedtime", "type": "time", "value": "2015-07-18T09:47:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "andreas ryen eidem"}, {"field": "body", "value": ["Saken oppdateres.", "\u2013Du har vel ikke tenkt \u00e5 presentere meg som et s\u00e5nt nettroll?", "31 \u00e5r gamle Atle Frenvik Sveen er den brysomme passasjeren p\u00e5 rute 22 fra Vestlia i Trondheim.", "Ikke bakerst i bussen med beina over setene foran. Nei. Den unge Gl\u00f8shaugen-utdannede ingeni\u00f8ren fra \u00c5ssiden i Drammen sitter pent og pyntelig.", "Han har alltid hatt en smarttelefon i siden til byens busselskap. Han ansl\u00e5r \u00e5 ha tvitret om AtB et par hundre ganger.", "\u2013 De som f\u00f8lger meg p\u00e5 Twitter forventer nesten \u00e5 f\u00e5 noen sure bussoppgulp om morgenen, sier Atle i leddbussen p\u00e5 vei bort fra arbeidsplassen, et kartselskap p\u00e5 Pirsenteret.", "Denne uken har han levd opp til forventningene. AtBs hamskifte til sommerruter har f\u00e5tt Atle, og andre reisende, til \u00e5 rase i sosiale medier.", "En av hans meldinger lyder:", "\u00abP\u00e5 kontoret til @atb_no: Kan vi gj\u00f8re noe mer faen p\u00e5 sommeren enn \u00e5 kutte halvparten av rutene? Vi kan la de gjenv\u00e6rende g\u00e5 5 min f\u00f8r?!\u00bb.", "\u2013 Du har ikke vurdert \u00e5 kj\u00f8pe deg bil?", "\u2013 Som jeg skrev en gang, det beste argumentet for \u00e5 ha bil i Trondheim er jo AtB!", "\u2013 Folk klagde f\u00f8r ogs\u00e5, men n\u00e5 er det mye enklere og synligere.", "Regiondirekt\u00f8r Roger Helde i Forbrukerr\u00e5det i Midt-Norge viser til et skifte med internett og smarttelefonen.", "\u2013 Opplever du at et flyselskap ikke hjelper deg n\u00e5r flyet er innstilt, kan du g\u00e5 rett inn p\u00e5 Facebook-siden til selskapet og klage. Eller du kan tvitre om det. Det kunne man ikke f\u00f8r, og det kan v\u00e6re veldig effektivt, sier Helde.", "Antallet henvendelser til Forbrukerr\u00e5det har g\u00e5tt ned de siste \u00e5rene. Men Helde vil ikke si at det er fordi folk i stedet tar en vendetta i sosiale medier.", "\u2013 Vi har opplevd en stor oppgang i meglingssaker. Men nettet har f\u00f8rt til st\u00f8rre forbrukermakt. Bedrifter og andre er redde for omd\u00f8mmet sitt \u2013 det er lett \u00e5 miste, sier Helde.", "Hvor mange klager selskapene f\u00e5r via sosiale medier, er vanskelig \u00e5 tallfeste. Norwegians offisielle Facebook-side har over 600 000 tilhengere. Den siste uken i juni hadde i underkant av 100 personer skrevet inn p\u00e5 veggen deres. En postet et bilde av en \u00f8delagt koffert. En med brudebilde som profilbilde spurte om det er mulig \u00e5 ha med seg blomsterbukett p\u00e5 flyet.", "\u2013 Det har vi ikke tall p\u00e5. Vi har en hel avdeling som sitter og besvarer p\u00e5 Facebook og Twitter. Det er en mulighet for passasjerene \u00e5 si hva de synes, og en mulighet for oss til \u00e5 svare. Det er positivt, sier pressekontakt Charlotte Holmberg Jacobsson i Norwegian p\u00e5 sp\u00f8rsm\u00e5l om antall henvendelser.", "Se for deg f\u00f8lgende utfordring p\u00e5 en flyplass. Reisende mener det er for lang ventetid ved bagasjeb\u00e5ndet. Hva ville du gjort om du var flyplassjef? Satt inn tiltak for at bagasjeutleveringen skulle g\u00e5 fortere?", "Ved flyplassen i Houston gjorde man nettopp dette, men klagingen fortsatte. Da flyttet man gaten lenger vekk, og folk m\u00e5tte g\u00e5 den tida de hadde ventet. Klagene forsvant.", "I kommunikasjonsbransjen snakker man om \u00e5 utforme en situasjon. I stedet for \u00e5 gj\u00f8re noe med virkeligheten, gj\u00f8r man noe med opplevelsen av den.", "Psykolog Torkjell Winje sier at vi alle filtrerer verden gjennom oppmerksomhetsfiltre.", "\u2013 Emmanuel Kant sa at en ting er ikke en ting, men den er slik den framst\u00e5r for meg. To personer ved et samleb\u00e5nd kan oppleve situasjonen helt forskjellig. All forskning viser at du styres av f\u00f8lelsen der og da. Har du det d\u00e5rlig, er du oppmerksom p\u00e5, og ser, det negative, sier Winje.", "\u2013 Kan man si at det \u00e5 klage er en positiv egenskap?", "\u2013 Det vil v\u00e6re positivt \u00e5 klage p\u00e5 det som er urettferdig, det som gj\u00f8r deg syk \u2013 de store sp\u00f8rsm\u00e5lene. Men \u00e5 klage p\u00e5 sm\u00e5ting jevnt over er en negativ egenskap. De som klager mye kan v\u00e6re misforn\u00f8yd med ting ellers i livet, sier Winje.", "\u2013 For mange selskaper handler sosiale medier om \u00e5 f\u00e5 flest mulig likes, da m\u00e5 de t\u00e5le \u00e5 f\u00e5 d\u00e5rlige tilbakemeldinger, mener busspassasjer Atle Frenvik Sveen, som har funnet seg til rette p\u00e5 en av restaurantene p\u00e5 Solsiden.", "31-\u00e5ringen viser til \u00e5rets bommert i sosiale medier-markedsf\u00f8ring i \u00e5r \u2013 Freias kampanje #detn\u00e6re.", "Freia \u00f8nsket solskinnshistorier, men folket ville heller snakke om palmeolje. Da blogger Sophie Elise Isachsen, en av landets mest omtalte, skrev om palmeolje fra regnskogen i p\u00e5skeeggene, var kampanjen offisielt en fiasko.", "For Atle er det en hobby. Foruten skyts mot AtB har han klaget til Vinmonopolet under \u00f8lslipp, p\u00e5 Microsoft-spam, p\u00e5 manglende str\u00f8mmefunksjon hos HBO Nordic. Han har hatt lengre e-postfeider med Byavisa, og det samme med et menighetsblad.", "Men det er AtBs lysegr\u00f8nne busser som f\u00e5r ham til \u00e5 se r\u00f8dt. En bussj\u00e5f\u00f8r er ikke alltid en mann med godt hum\u00f8r. Bare sp\u00f8r Atle.", "\u2013 For ett \u00e5r siden var det en syklist i veien. Bussj\u00e5f\u00f8ren \u00e5pner d\u00f8ra og skriker ut: \u00abDrit i \u00e5 sykle n\u00e5, kj\u00f8r bil, din idiot.\u00bb Men det kan v\u00e6re noen gullkorn ogs\u00e5. Som sj\u00e5f\u00f8ren som fikk sp\u00f8rsm\u00e5l om hva som var galt med t:kortet til noen, og svarte: \u00abJeg vet da faen. Jeg har frikort p\u00e5 bussen, jeg.\u00bb Det er morsomt, men jeg tenker ogs\u00e5 at det kan gj\u00f8re AtB som selskap oppmerksom p\u00e5 hvilke sj\u00e5f\u00f8rer man har. Det er litt tanken, sier Atle.", "\u2013 Eh, ska vi sj\u00e5, ja. 18.50 g\u00e5r den, ja.", "I et dunkelt rom i Kongens gate i Trondheim sentrum sitter fire personer vendt bort fra hverandre foran store arbeidspulter.", "AtBs kundebehandlere er kledd i pene piquetskjorter. Strengt tatt burde de hatt p\u00e5 seg den gule overtrekksdressen til narkofremstiller Walter White i \u00abBreaking Bad\u00bb \u2013 s\u00e5 mye spytt og ukvemsord de f\u00e5r slengt etter seg.", "\u2013 Ja, det er lettere \u00e5 v\u00e6re sint p\u00e5 nett og Facebook enn over skranken, sier kundebehandler Arne Vang Stene (21).", "\u2013 Man m\u00e5 holde seg i skinnet. Hvis ikke, f\u00e5r jeg vel h\u00f8re det av henne, sier kundebehandler Vegard Kvam Susegg (22). De kaster et blikk over til markeds- og kommunikasjonsdirekt\u00f8r Grete Opsal i AtB p\u00e5 sp\u00f8rsm\u00e5l om det kan v\u00e6re fristende \u00e5 svare med samme mynt.", "Hver dag kj\u00f8rer AtBs sj\u00e5f\u00f8rer rundt p\u00e5 100 000 passasjerer. Selskapet har 94 ruter i Trondheim og omegn. Flere tusen avganger. Mye kan g\u00e5 galt, noe g\u00e5r galt, men en hel del funker ogs\u00e5 bra. Opsal viser til at selskapet oppn\u00e5dde en kundetilfredshet p\u00e5 80 i siste unders\u00f8kelse, der 100 er topp.", "\u2013 Vi setter stor pris p\u00e5 tilbakemeldinger. Hvis mange forteller om fulle busser p\u00e5 en rute, kan det f\u00f8re til at vi setter inn en buss til. Men jobben best\u00e5r mest i \u00e5 gi ruteinformasjon, det er ikke bare klager, sier Grete Opsal.", "Tilbakemeldinger med banning og stygg spr\u00e5kbruk slettes fra AtBs Facebook-side. Noen har visstnok blitt utestengt.", "I juni hadde AtB 160 henvendelser via Facebook og Twitter. I mai cirka 100.", "En glad busspassasjer melder:", "\u00abTil bussj\u00e5f\u00f8ren p\u00e5 rute 9 fra Lund\u00e5sen i dag tidlig kl. 06.50 \u2013 takk for at du ga oss en litt bedre start p\u00e5 dagen! Du lyste opp en gr\u00e5v\u00e6rsdag!\u00bb.", "Opsal sier at dersom det legges ut bilder av en sj\u00e5f\u00f8r som prater i telefonen, eller andre som kan gjenkjennes, s\u00e5 slettes dette.", "\u2013 Det fjerner vi av hensyn til personvernet, sier Opsal.", "\u2013 Men det er jo viktig at slike ting kommer fram?", "\u2013 Jo, og vi tar det videre med sj\u00e5f\u00f8ren det gjelder, sier Opsal.", "Psykolog Torkjell Winje mener det er fullt mulig \u00e5 bestemme seg for \u00e5 bli en mer positiv person.", "\u2013 Det kan \u00f8ves opp, for eksempel ved at du skriver ned tre ting du er takknemlig for n\u00e5r du legger deg. Du bruker viljen til \u00e5 bestemme deg for hva du skal v\u00e6re oppmerksom p\u00e5. Slik man tvinger seg til \u00e5 lese til eksamen, sier Winje.", "\u00abForvent deg overstekt biff som sv\u00f8mmer i industriell bearn\u00e9ssaus (...) Prisene er p\u00e5 gourmetmatniv\u00e5, noe disse restaurantene absolutt ikke serverer.\u00bb", "Av 197 vurderte restauranter i Trondheim er Egons beste p\u00e5 en 88. plass p\u00e5 brukerstyrte Tripadvisor. Egon Solsiden er sist p\u00e5 148. plass. 1,8 milliarder i omsetning i Norge kan ikke kj\u00f8pe god omtale.", "Driftsleder i Norrein-Gruppen/Egon Restauranter, Dan Robert Halshamn, svarer fra en bil i fart.", "\u2013 Fabrikklaget bearn\u00e9ssaus ... Hvis den som skrev det hadde stilt sp\u00f8rsm\u00e5l til v\u00e5re servit\u00f8rer, ville beskjeden v\u00e6rt at alle v\u00e5re sauser lages p\u00e5 stedet med egne oppskrifter. Og gourmetpriser \u2013 hvis du ser p\u00e5 de gode r\u00e5varene vi serverer, s\u00e5 har vi ikke veldig store marginer p\u00e5 de dyreste rettene, sier Halshamn, s\u00f8nn av Egon-gr\u00fcnder Roger Halshamn som startet opp Egon for 30 \u00e5r siden.", "P\u00e5 Egon-restaurantenes Facebook-sider er folk mer posivite, snittet er fire av fem stjerner.", "\u2013 Det er alltid en liten prosent som ikke liker at du m\u00e5 bestille i baren. Forel\u00f8pig er vi blant de restaurantkjedene som har klart \u00e5 tilfredsstille markedet best. Vi setter pris p\u00e5 tilbakemeldinger og jobber for \u00e5 f\u00e5 flere, sier Dan Robert Halshamn.", "\u2013 Er dere opptatt av rangeringer?", "\u2013 Vi f\u00f8lger med, men jobber ikke aktivt som en del restauranter gj\u00f8r \u2013 som f\u00e5r venner og bekjente til \u00e5 hype og skape toppscore, hevder Halshamn.", "\u2013 Du mener det foreg\u00e5r?", "\u2013 Ja, helt bevisst. Jeg bor ikke i Trondheim og kan ikke uttale meg skr\u00e5sikkert hvordan det er der. Men det er viden kjent at det foreg\u00e5r, dessverre, sier Halshamn, som ikke vil si hvem han sikter til.", "\u2013 Jeg vil uansett ikke komme godt ut av denne saken. Jeg er mistenksom overfor alle!", "\u2013 Er du sikker p\u00e5 at du er i riktig business?", "\u2013 Jo, jeg liker mat!", "33 \u00e5r gamle Christopher Vrioni fra London driver Super Hero Burger i Olav Tryggvasons gate. Da Ukeadressa er innom, er restauranten rangert som den beste i Trondheim p\u00e5 Tripadvisor.", "\u00abJeg har v\u00e6rt mange steder i Europa og USA for \u00e5 spise burger, dette stedet er et av de beste\u00bb, skriver en forn\u00f8yd gjest.", "\u2013 Folk er litt lei av pretensi\u00f8se restauranter. Vi er et \u00abno nonsense\u00bb- sted, lager burgeren selv, sier Christopher og slenger et kj\u00f8ttstykke p\u00e5 kullgrillen.", "To ten\u00e5ringsjenter fra Malvik er innom burgersjappa for f\u00f8rste gang. Uvitende om at de er p\u00e5 Trondheims beste restaurant.", "\u2013 Vi har bare kj\u00f8rt forbi her med bussen. Det hender vi klager. En gang klaget jeg p\u00e5 maten p\u00e5 T.G.I. Fridays, men jeg har ikke klaget over internett, forteller Helene St\u00f8len (16).", "Christopher lar media v\u00e6re media n\u00e5r kundene er innom \u2013 de har hans fulle oppmerksomhet ved disken.", "\u2013 Oppfordrer dere kunder til \u00e5 rangere businessen deres?", "\u2013 Hvis du ser p\u00e5 Facebook-siden v\u00e5r, oppfordrer vi uten \u00e5 si det. Noe annet ville v\u00e6rt \u00e5 bryte reglene. We don\u2019t kiss your arse, sier engelskmannen.", "Han viser fram en skjermdump av en god vurdering p\u00e5 Tripadvisor, lagt ut p\u00e5 Facebook-siden deres.", "Tr\u00f8nderen Alexander Bones er kj\u00f8kkensjef og muligens en superhelt n\u00e5r han tar av sine markante briller.", "\u2013 Hvis folk klager, vil vi at de skal si det til oss. Ikke bare skrive det til alle andre. Vi fikser problemet f\u00f8r det blir et problem, sier Bones.", "Jentene fra Malvik gir dommen der og da:", "\u2013 Kjempegodt!", "Forsker Eivind St\u00f8 ved Statens institutt for forbruksforskning har studert forbrukeradferd siden 80-tallet. Han mener b\u00e5de bransjene og folk flest har god kunnskap om hva man har av rettigheter i dag.", "\u2013 Men folk klager nok for lite. B\u00e5de de som selger og de som produserer har godt av \u00e5 f\u00e5 tilbakemelding. Hvis du er p\u00e5 romantisk middag p\u00e5 en restaurant og ikke er forn\u00f8yd med maten, s\u00e5 \u00f8delegger det stemningen \u00e5 klage. Men hva skjer da? Du g\u00e5r dit aldri igjen. Ved \u00e5 gi tilbakemelding, kan ting rettes opp. Terskelen for klaging m\u00e5 bli s\u00e5 lav som mulig, s\u00e5nn at man kan klage uten \u00e5 tape ansikt, sier St\u00f8.", "Hobbyklager Atle Frenvik Sveen har spist pannekake med ost og skinke. Han har drukket et par \u00f8l, forklart hva han mener med \u00e5 omtale seg selv som \u00abgeohipster\u00bb (et begrep om unge, utypiske i kartbransjen \u2013 Atle har blant annet p\u00e5 fritida laget et interaktivt \u00f8lkart der du kan finne n\u00e6rmeste pub, pol og bryggeri).", "Pannekaken var verken god nok for skryt eller d\u00e5rlig nok for klaging. Nettrollet lar telefonen ligge. Selv har han ingen grunn til \u00e5 klage, toroms, samboer og fast jobb. Av og til er han selv i kontakt med kunder.", "\u2013 \u00c5 diskutere med kunder er ikke det artigste jeg vet. Jeg pr\u00f8ver \u00e5 gj\u00f8re det minst mulig \u2013 det er mange rare sp\u00f8rsm\u00e5l. Jeg har sympati med dem som jobber med kundebehandling.", "\u2013 Du m\u00f8ter ikke deg selv i d\u00f8ra her?", "\u2013 Jeg ser at jeg noen ganger klager p\u00e5 saker det finnes en forklaring p\u00e5. Men av og til m\u00e5 jeg f\u00e5 v\u00e6re kunde og klage litt selv ogs\u00e5. Skal man bare akseptere at ting er s\u00e5nn?"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "357956deea47e98382e914de3c42ba21242cd29f52d8a618dba68c1c8e212f5c"}, {"field": "createtime", "value": "2016-02-04T18:25:33.000Z"}, {"field": "description", "value": "If\u00f8lge Atle Frenvik Sveen er ikke bussj\u00e5f\u00f8ren alltid en mann med godt hum\u00f8r."}, {"field": "dominantimage", "value": "http://www.adressa.no/pluss/magasin/article11327700.ece/8l9ccm/ALTERNATES/w980-default/Korigert%20cover%20Klagerne7866878756.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/edf7dbc3ddd549062195e5d1fbd3252f2ed41938.jpg?597efd2f"}, {"field": "dominantthumbnaildimensions", "value": "300x169"}, {"field": "heading", "value": ["Kunden har alltid nett -adressa.no", "Smarttelefonskifte", "Klagene som forsvant", "Sinte sj\u00e5f\u00f8rer", "Skylleb\u00f8ttene", "Klager som endrer", "Itj helmaks, Egon!", "Britisk superhelt", "Den lure oppfordringen", "Kan egentlig ikke klage"]}, {"field": "id", "value": "edf7dbc3ddd549062195e5d1fbd3252f2ed41938"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "travel"}, {"field": "kw-company", "value": ["tripadvisor", "microsoft", "vinmonopolet"]}, {"field": "kw-concept", "value": ["klage", "sosiale medier"]}, {"field": "kw-entity", "value": ["byavisa", "ukeadressa", "pirsenteret", "dan robert halshamn", "nordic", "atb", "norwegian", "lund\u00e5sen", "egon", "kongens", "twitter", "gl\u00f8shaugen", "breaking bad", "st\u00f8", "vestlia", "atb 160", "forbrukerr\u00e5det", "super hero burger", "facebook og twitter", "atbs facebook", "halshamn", "t.g.i. fridays", "statens", "\u00e5ssiden"]}, {"field": "kw-location", "value": ["europa", "london", "midt-norge", "houston", "malvik", "trondheim", "norge", "drammen"]}, {"field": "kw-pageclass", "value": "article"}, {"field": "kw-person", "value": ["torkjell winje", "charlotte holmberg jacobsson", "arne vang stene", "walter white", "grete opsal", "christopher vrioni", "sophie elise isachsen", "atle frenvik sveen", "eivind st\u00f8", "helene st\u00f8len", "roger halshamn", "egon solsiden", "alexander bones", "olav tryggvasons", "emmanuel kant", "roger helde", "vegard kvam susegg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11327700.ece/8l9ccm/ALTERNATES/w980-default/Korigert%20cover%20Klagerne7866878756.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunden har alltid nett"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11327707.ece"}, {"field": "pageclass", "value": ["article"]}, {"field": "publishtime", "value": "2015-07-18T09:47:46.000Z"}, {"field": "recs-articleid", "value": "11327707"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-07-18T09:47:46.000Z"}, {"field": "recs-rawtitle", "value": "Kunden har alltid nett -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "If\u00f8lge Atle Frenvik Sveen er ikke bussj\u00e5f\u00f8ren alltid en mann med godt hum\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/edf7dbc3ddd549062195e5d1fbd3252f2ed41938.jpg?597efd2f"}, {"field": "thumbnailfullheightdimensions", "value": "200x2680"}, {"field": "timestamp", "value": "2017-07-31T09:49:35.000Z"}, {"field": "title", "value": "#rettp\u00e5nett"}, {"field": "url", "value": "http://www.adressa.no/pluss/magasin/article11327707.ece"}, {"field": "urlhash", "value": "edf7dbc3ddd549062195e5d1fbd3252f2ed41938"}], "score": 0.18619075, "siteId": "9222270286501375973", "id": "edf7dbc3ddd549062195e5d1fbd3252f2ed41938"}

