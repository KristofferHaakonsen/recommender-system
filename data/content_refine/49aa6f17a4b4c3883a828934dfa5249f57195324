{"fields": [{"field": "modifiedtime", "type": "time", "value": "2015-12-18T19:25:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Fosterbarn", "Fosterhjem", "Hilde \u00d8stmoe"]}, {"field": "author", "value": ["hilde \u00f8stmoe", "rune petter ness"]}, {"field": "body", "value": ["Martins historie. En liten gutt i Trondheim har enn\u00e5 ikke opplevd sin f\u00f8rste bursdag da foreldrene skiller lag. Martin blir med pappa, som jobber hardt for \u00e5 f\u00e5 endene til \u00e5 m\u00f8tes. Men snart blir hverdagen for vanskelig for alenefaren, rusen blir et fristed han tyr til stadig oftere. Det blir enda vanskeligere \u00e5 ta vare p\u00e5 en liten s\u00f8nn. Etter noen \u00e5r begynner en fremmed dame iblant \u00e5 komme innom for \u00e5 se hvordan det g\u00e5r med de to.", "Og s\u00e5 \u2013 s\u00e5 blir verden en annen for Martin.", "Martin Aleksander Mollan Langnes sitter i en skinnstol i ei stue p\u00e5 en g\u00e5rd p\u00e5 Tiller sammen med de som bor her p\u00e5 g\u00e5rden. Henrik og Eli Tiller er foreldrene hans, men han kjente dem ikke f\u00f8r han var nesten \u00e5tte. Og ikke de ham.", "Martin var en av mange unge som har s\u00e5 vanskelige hjemmeforhold at de trenger et nytt hjem \u00e5 vokse opp i. I dag har Bufetat 66 familiehjem i Midt-Norge. Av barna som er plassert i familiehjem er de aller fleste, 90 prosent, over tolv \u00e5r.", "N\u00e5r Martin er fem \u00e5r gammel, er farens rusproblemer blitt s\u00e5 store at han ikke klarer \u00e5 ta seg av s\u00f8nnen, og selv om farmor og farfar er til stor st\u00f8tte for den lille familien, er ikke hverdagen trygg nok for en liten gutt. Denne helga har han v\u00e6rt p\u00e5 mamma-helg, og n\u00e5r helga er over, skal han ikke tilbake til pappa, men til en annen familie som han har v\u00e6rt p\u00e5 bes\u00f8k hos \u00e9n gang f\u00f8r.", "\u2013 Vi kj\u00f8rte den vanlige veien hjemover, men plutselig svingte mamma til venstre der vi skulle kj\u00f8rt rett fram. Da skj\u00f8nte jeg at det var noe som ikke stemte.", "Han husker det tindrende klart, hvordan han ble satt av hos en fremmed familie, at mora dro, og han var igjen. Her. Ikke hos pappa.", "\u2013 Det var jo ingen plass i verden jeg heller ville v\u00e6re enn hjemme hos pappa. Jeg s\u00e5 jo veldig opp til ham og hadde det jo bra, selv om han sleit.", "Martin forteller med st\u00f8dig stemme fra skinnstolen i stua p\u00e5 Tiller. En ressurssterk ung mann som har en trygghet med seg i livet. Men det er en trygghet som m\u00e5tte bygges p\u00e5 nytt, helt fra bunnen av. Det tar lang tid \u00e5 reparere en grunnleggende utrygghet hos et lite barn.", "\u2013 N\u00e5r du er fem \u00e5r gammel, og dette plutselig skjer uten at du vet hvorfor ... Det gikk veldig innp\u00e5 meg. Det er ingen gode minner, sier Martin. Han forteller helt n\u00f8ytralt om det \u00e5 v\u00e6re en fem\u00e5ring med mange sp\u00f8rsm\u00e5l og ingen svar. Hvordan han tenkte: \u00abN\u00e5 skal jeg finne ut hvorfor det er s\u00e5nn\u00bb.", "Han fant det ikke ut.", "Et fosterhjem er et privat hjem som tar vare p\u00e5 barn som for en periode ikke kan bo hos foreldrene sine. Fosterforeldrene samarbeider med barnets familie og barnevernstjenesten. Det finnes ulike typer fosterhjem.", "De fleste fosterhjem er kommunale fosterhjem. Fosterforeldre har en avtale med og mottar godtgj\u00f8ring fra den kommunen som har omsorgen for barnet.", "Fosterforeldrene har den daglige omsorgen for barnet p\u00e5 vegne av barnevernstjenesten i kommunen eller p\u00e5 vegne av barnets foreldre (frivillig plassering). For barn 0\u201318 \u00e5r.", "I et familiehjem har en av de voksne oppdraget som statlig l\u00f8nnet fosterforelder p\u00e5 heltid.", "En av fosterforeldrene m\u00e5 ha minimum tre\u00e5rig relevant utdanning p\u00e5 h\u00f8yskole- eller universitetsniv\u00e5, eksempelvis barnevernspedagog, sosionom, psykolog eller l\u00e6rer. Erfaring som fosterforeldre og annen relevant erfaring kan erstatte dette kravet. Godtgj\u00f8ring avhenger av utdanning og erfaring.", "Familiehjem m\u00e5 v\u00e6re godkjente som fosterhjem og gjennomf\u00f8re et eget grunnkurs for fosterforeldre (PRIDE-oppl\u00e6ring).", "S\u00e6rlig egnet for ungdom mellom 12 og 18 \u00e5r.", "Beredskapshjem er et fosterhjem som p\u00e5 kort varsel kan ta imot barn og unge som er i en akutt situasjon. Et beredskapshjem har omsorgen for barnet inntil en annen og mer varig l\u00f8sning i fosterhjem eller institusjon er funnet, eller barnet flytter tilbake til foreldrene sine.", "Det er \u00f8nskelig at beredskapshjem har relevant utdanning og/eller kompetanse.", "Beredskapshjem m\u00e5 v\u00e6re godkjente som fosterhjem og gjennomf\u00f8re PRIDE-oppl\u00e6ring.", "Utredningshjem:", "Utredningshjem er et fosterhjem som tar imot barn i alderen 8 og 12 \u00e5r for utredning over en begrenset periode, hvor oppdragsgiver har en egen kontrakt med Bufetat. Det betyr at et utredningshjem har kompetanse og erfaring p\u00e5 tema rundt utredning.", "Kilde: www.bufdir.no", "Martin bodde to \u00e5r i fosterhjem, f\u00f8r han p\u00e5 nytt m\u00e5tte flytte. Denne gangen til et beredskapshjem p\u00e5 Orkanger, midlertidig, mens de lette etter et nytt varig hjem til ham.", "I Bufetat region Midt-Norge bor 59 ungdommer i dag i statlige familiehjem. Seks nye barn vil bli plassert i l\u00f8pet av de kommende ukene. 38 prosent kommer fra institusjon og 36 prosent fra ordin\u00e6re fosterhjem. De resterende er plassert uten noen forutg\u00e5ende tiltak eller tiltakene er fra lengre tid tilbake enn ett \u00e5r.", "Og s\u00e5, en sensommerdag, kommer en bil opp bakken til g\u00e5rden.", "\u2013 Jeg hadde gledet meg veldig mye, var jo spent, s\u00e5nn som sm\u00e5 unger er n\u00e5r noe stort skal skje, sier Martin. Han minnes godt denne dagen, hvor han hadde v\u00e6rt s\u00e5 spent at han hadde v\u00e5knet altfor tidlig. Bilen som endelig kommer kj\u00f8rende opp bakken.", "\u2013 Det kom en Transporter, med en hel familie. Jeg fikk hilse p\u00e5 alle, \u00c5shild og Lars H\u00e5vard, og disse to her, sier han og smiler over bordet til de to som sitter og h\u00f8rer p\u00e5. De som skulle bli familien hans.", "De to som sa til sju\u00e5ringen: Hos oss skal du bo helt til du blir voksen.", "Og sju\u00e5ringen som tenkte: Ja.", "13. august 2003 fikk Martin en ny familie.", "En han kunne beholde. Og som ville beholde ham.", "De har hverandre enn\u00e5. Selv om Lars H\u00e5vard og \u00c5shild, sju og fem \u00e5r eldre enn Martin, har flyttet ut i voksenlivet for flere \u00e5r siden. Og selv om Martin selv er blitt en utflyttet 20-\u00e5ring som dermed ikke lenger har status som fosterbarn, har de hverandre.", "Det er derfor vi sitter her i stua sammen med dem, for \u00e5 h\u00f8re Martins historie, deres felles historie, om hvordan en d\u00e5rlig start p\u00e5 livet likevel kan f\u00e5 en lykkelig fortsettelse. Dersom forholdene ligger til rette for det. Og noen tar jobben. Martins nye hjem hos Eli og Henrik var ikke et kommunalt fosterhjem, men et statlig familiehjem.", "I motsetning til i et fosterhjem har en voksen i et familiehjem foreldrerollen som en betalt jobb fordi barnet har behov for ekstra oppf\u00f8lging. I 2014 var ungdommenes oppholdstid i familiehjemmene i snitt 2,5 \u00e5r. Bufetat region Midt-Norge har \u00e5rlig behov for 15-20 nye familiehjem.", "Henrik og Eli tenkte lenge, i to \u00e5r, f\u00f8r de bestemte seg. For selv om det kunne v\u00e6re en fin att\u00e5tn\u00e6ring til g\u00e5rdsdrifta, var det ogs\u00e5 et stort ansvar og en stor endring \u00e5 f\u00e5 et nytt barn i huset. Et barn som ville bli husets minstegutt og lillebror til deres egne to barn.", "\u2013 I barnevernet sa de at det var en fordel at fosterbarnet ikke var jevngammelt med ungene v\u00e5re. Lars H\u00e5vard og \u00c5shild var veldig positive til \u00e5 f\u00e5 en ny gutt i huset, men vi fant ut at det var best \u00e5 vente til de ble litt st\u00f8rre, sier Henrik.", "Det var Eli som bremset lengst. Hun var midt i en l\u00e6rerutdanning og tenkte mye over ansvaret.", "\u2013 Du f\u00e5r jo ikke bare en unge, du skal ha familien til ungen ogs\u00e5. Og det er jo liksom ikke noe du bare kan angre p\u00e5 og ombestemme deg uten videre.", "\u2013 Det er vel ikke akkurat seksti dagers \u00e5pent kj\u00f8p, nei, kommenterer Martin t\u00f8rt fra andre siden av bordet. Det flires over kaffekoppene. Det ble langtfra seksti dager, det ble tolv \u00e5r med oppturer og nedturer, krangel og kj\u00e6rlighet.", "13. august 2003 startet Martin sitt nye liv. Mens de andre ungene begynte p\u00e5 skolen etter sommerferien, var det ikke bare ny skole for Martin, men nytt hus, ny familie, alt var nytt. Og den nye gutten tilpasset seg omgivelsene, gled stille og rolig inn i familien, gjorde ikke noe utav seg. Ja, bortsett fra da han for f\u00f8rste gang var med p\u00e5 en av familiens s\u00f8ndagsbilturer. Konseptet var \u00e5 pakke med seg mat og kaffe og kj\u00f8re rundt p\u00e5 m\u00e5f\u00e5, mens ungene i baksetet fikk velge om de skal svinge til h\u00f8yre og venstre.", "\u2013 Martin ble verre og verre i baksetet, og til slutt s\u00e5 raste han. Vi tenkte jo ikke tanken at dette skulle v\u00e6re farlig. Men en biltur uten \u00e5 vite hvor han skulle, det var sikkert veldig utrygt, sier Eli og rister p\u00e5 hodet.", "\u2013 Vi plumpet uti med alle fire beina!", "Martin selv er usikker p\u00e5 om det var fem\u00e5ringens biltur vekk fra faren som kom fram i ham, men han husker hvor skeptisk han var da de nektet \u00e5 si hvor de skulle hen. Hva ville de egentlig med det?", "Men det gikk bra, de kom jo hjem til seg selv igjen.", "Hjem til seg selv.", "Et \u00e5rs tid var han en usynlig liten gutt som fulgte rutinene, protesterte aldri, gr\u00e5t aldri, selv n\u00e5r han slo seg. S\u00e5 begynte jobben.", "Dette er Martin, \u00e5tte \u00e5r: Martin g\u00e5r p\u00e5 skolen, han er l\u00e6renem, men har maur i rumpa. Mange urolige maur. Det er en kamp for \u00e5 f\u00e5 ham til \u00e5 gj\u00f8re lekser. Henrik m\u00e5 n\u00e6rmest lenke ham fast til leksebordet.", "\u2013 Jeg har flira mye av det seinere, Henrik skulle nesten hatt premie for den jobben der, humrer Martin.", "Ogs\u00e5 Eli og Henrik minnes at den lynskarpe guttungen gjorde alt han kunne for \u00e5 slippe unna. Men Martin fikk en flink l\u00e6rer som skj\u00f8nte hva han trengte for \u00e5 ta imot l\u00e6rdom. Nemlig utrolig faste rammer. P\u00e5 skolen og hjemme.", "Han slapp ikke unna. Heldigvis for Martin.", "\u2013 Det kommer tydeligvis noe godt ut av diktatur, er Martins t\u00f8rre kommentar.", "Bufetat f\u00f8lger ogs\u00e5 opp skole og l\u00e6rere, som er en veldig viktig faktor for \u00e5 lykkes. \u2013 De som lykkes i skolen, er de som ogs\u00e5 lykkes i resten av livet. Skolen har v\u00e6rt en suksessfaktor for Martin, sier r\u00e5dgiver i Bufetat, Bente Skar\u00e5sen, som har fulgt Martin de siste fem\u2013seks \u00e5rene.", "Men Eli og Henrik minnes noe annet ogs\u00e5 fra de f\u00f8rste \u00e5rene, da Martin etterhvert ble mer husvarm.", "\u2013 Da begynte det han sleit med \u00e5 komme til overflata. Da begynte kampene, forteller Henrik.", "Det var han som var den l\u00f8nnede fosterforelderen av de to, og han som fikk ta st\u00f8yten i tida som fulgte. Tida da Martin n\u00e6rmest daglig la opp til krangel og ufred. Hadde uro i sinnet, uro i kroppen.", "\u2013 Da det kom, var det p\u00e5 med joggesko, og s\u00e5 tok vi to oss en joggerunde.", "\u2013 Kjempefrivillig, hver gang, kommenterer Martin t\u00f8rt. Men han fikk l\u00f8pt av seg uroen, og etterp\u00e5 var han gjerne blid som en sol. Men denne perioden var det en held\u00f8gnsjobb \u00e5 v\u00e6re far.", "\u2013 Martin kunne f\u00e5 f\u00f8yker hvor hender og f\u00f8tter gikk ukontrollert. Da var det bare \u00e5 ta ham p\u00e5 fanget og holde ham fast til han ble rolig. Jeg husker en gang jeg satt og bl\u00e5holdt ham i halvannen time. Da tenkte jeg \u00abHva i all verden er det jeg har gitt meg ut p\u00e5!\u00bb", "Men r\u00e5det fra Bufetat var klart, v\u00e6re konsekvent, st\u00e5 l\u00f8pet ut. Det var bare \u00e5 holde ut.", "Og etter hvert ble f\u00f8ykene f\u00e6rre og kortere, og til slutt gikk det helt over.", "Fosterforeldre m\u00e5 gjennomg\u00e5 et oppl\u00e6ringskurs i det \u00e5 v\u00e6re fosterforelder (PRIDE) som skal hjelpe dem til \u00e5 gi fosterbarnet en trygg base og handlekraft til \u00e5 takle de utfordringene som m\u00e5tte komme, blant annet i forhold til egne barn, familietilh\u00f8righet og samarbeid med barnets biologiske familie.", "Henrik og Eli anser seg som heldige, b\u00e5de i forhold til samarbeidet med Martins biologiske familie, og samholdet i egne rekker etter at yngstemann kom i hus. Martin minstemann.", "\u2013 \u00c5shild og Lars H\u00e5vard har alltid v\u00e6rt inkluderende og tatt seg av meg, sier Martin. \u2013 Men, hehe, jeg var jo god til \u00e5 terge, og litt kom jo i retur. \u00c5shild pr\u00f8vde \u00e5 f\u00e5 meg flau og Lars H\u00e5vard pr\u00f8vde \u00e5 f\u00e5 meg sint, forteller han.", "Et s\u00f8skenforhold akkurat som det skal v\u00e6re. Ferdig snakka.", "Og s\u00e5 har han jo hatt sin biologiske familie. Far, mor, to sett besteforeldre. S\u00e6rlig farmor og farfar har v\u00e6rt et ankerfeste i alle \u00e5rene, b\u00e5de for Martin og faren hans.", "\u2013 De tok seg av pappa ogs\u00e5 da han sleit. De stilte opp, hjalp ham \u00e5 flytte, skaffa m\u00f8bler, handla mat. Det har v\u00e6rt mange s\u00f8ndagsmiddager med farmor og farfar, pappa og oldemor. Vi har alltid hatt et veldig godt forhold og har det enn\u00e5.", "Mora er det lenge siden Martin har hatt kontakt med, men faren var han n\u00e6r helt til det siste.", "\u2013 Pappa var en mann med stolthet. Jeg er ganske j\u00e5lete, bruker mye tid p\u00e5 badet. Men if\u00f8lge farmor var pappa verre enn meg!", "Martin fremst\u00e5r ganske riktig som en ung mann som ikke overlater utseendet til tilfeldighetene, s\u00e5 kanskje har han det fra faren.", "\u2013 Det skulle v\u00e6re ordentlig, det var han alltid n\u00f8ye p\u00e5. Selv om det jo er en vanskelig fasade \u00e5 holde p\u00e5 n\u00e5r du er rusmisbruker. Vi dro aldri p\u00e5 billigplasser for \u00e5 kj\u00f8pe skjorte til jul, minnes Martin.", "Og n\u00e5 er pappa d\u00f8d. For to og et halvt \u00e5r siden kom telefonen som han visste kunne komme, men som likevel var vanskelig \u00e5 fatte.", "Det er 17. mai 2013. Martin har feiret p\u00e5 forsamlingshuset p\u00e5 Tiller, bes\u00f8kt farmor og farfar, og derfra dratt videre til bes\u00f8kshjemmet hos Brynhild i Kl\u00e6bu. Det er der han sitter p\u00e5 loftet og spiller gitar for seg sj\u00f8l n\u00e5r farmor ringer. Hun sp\u00f8r om han sitter godt. Og s\u00e5 forteller hun det. At faren hans er d\u00f8d. Overdose. Point of no return.", "\u2013 Da raste det sammen. Det er jo faren din som plutselig har g\u00e5tt bort.", "Det tok en times tid f\u00f8r han fikk samlet seg. Kjent p\u00e5 egen sorg. Sorgen til farmor og farfar. Men s\u00e5 m\u00e5 man mobilisere. Komme seg gjennom begravelsen, hvor han holdt en tale til faren sin. Og s\u00e5. Verden g\u00e5r videre.", "Martin, 20 \u00e5r, er blitt voksen.", "Fosterfar Henrik er ikke lenger statlig \u00abansatt som far\u00bb, de to siste \u00e5rene med kommunalt ettervern var over da Martin nylig hadde sin runddag.", "Martin i dag. G\u00e5r p\u00e5 skole, f\u00f8rste\u00e5ret p\u00e5 it-st\u00f8ttet bedriftsutvikling p\u00e5 Hist. Jobber hver dag etter skolen, i Mojob, hvor han n\u00e5 er blitt prosjektleder. En ambisi\u00f8s ung mann.", "\u2013 Jeg er ambisi\u00f8s i forhold til hva jeg \u00f8nsker videre. Jeg har lyst til \u00e5 pr\u00f8ve \u00e5 f\u00e5 til noe og tror at jeg kan n\u00e5 langt, hvis jeg vil. Jeg dr\u00f8mmer ikke om jetset-livet, men noe jeg brenner for, gjerne gr\u00fcndervirksomhet. Starte en plass og jobbe meg oppover, og det f\u00f8ler jeg at jeg allerede har begynt med i Mojob.", "Men i helgene har han fri. Han m\u00e5 jo ha tid til kj\u00e6resten ogs\u00e5. Vilde, som han har v\u00e6rt sammen med et \u00e5r allerede.", "\u2013 Vilde betyr ubeskrivelig mye for meg. Sv\u00e6rt gode venner betyr ogs\u00e5 veldig mye, sier Martin.", "For \u00f8yeblikket har studier, milit\u00e6ret og jobb spredt vennekretsen, men de holder fortsatt sammen som de alltid har gjort, noe Martin er takknemlig for.", "Martin i dag trener. Holder seg i form. Har flytta for seg sj\u00f8l. Men.", "\u2013 Det er fortsatt heimen min dette, sier Martin.", "\u2013 Du har jo bred erfaring med det \u00e5 v\u00e6re s\u00f8nn, men har du tenkt p\u00e5 det med \u00e5 v\u00e6re far?", "\u2013 Veldig, veldig, veldig mye. Jeg bestemte meg veldig tidlig, sikkert allerede i seks\u00e5rsalderen, for at jeg skal bli verdens beste far. Jeg vet hvordan det er n\u00e5r foreldrene ikke klarer \u00e5 stille opp, og jeg \u00f8nsker ikke at mine unger skal g\u00e5 gjennom det samme. Det skal aldri skje. Familie er noe som er veldig viktig for meg. Den dagen jeg f\u00e5r en s\u00f8nn eller datter, vil jeg vie livet mitt til ungen, det er det ingen tvil om heller.", "\u2013 Da er det din tur til \u00e5 lenke s\u00f8nnen fast i leksepulten ...?", "\u2013 Ja, f\u00e5r jeg en s\u00f8nn som er lik meg sj\u00f8l, da vet jeg akkurat hva jeg skal gj\u00f8re! F\u00f8lge bruksanvisningen til Henrik!", "\u2013 Hehe, du kan alle triksene n\u00e5, sier Henrik godmodig, og legger til: \u2013 Martin har v\u00e6rt her i over tolv \u00e5r, s\u00e5 han er jo en av familien, om vi vil eller ikke, smiler han.", "Og snart er det jul, med s\u00f8lvt\u00f8y, finservise, egenprodusert ribbe og alt som h\u00f8rer med. For alle sammen.", "\u2013 Jeg skal ha unger sj\u00f8l, f\u00f8r jeg slutter \u00e5 feire julaften her med dere!", "Tolv \u00e5r er lang tid i et ungt liv.", "\u2013 Det er nok ingen som kjenner meg s\u00e5 godt som dere gj\u00f8r, sier Martin."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9af1ad9cafbe9814a0014b8459d2f405adbad0910c982ef999b7096154390875"}, {"field": "createtime", "value": "2016-09-23T06:34:11.000Z"}, {"field": "description", "value": "Historien om Martin kunne blitt en fortelling om skilsmisse, rus og vanskj\u00f8tsel. Historien om Martin ble en fortelling om en trygg unggutt med en reparert fortid og en levende framtid."}, {"field": "dominantimage", "value": "http://www.adressa.no/pluss/magasin/article11938548.ece/ird89v/ALTERNATES/w980-default/Martin17.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/49aa6f17a4b4c3883a828934dfa5249f57195324.jpg?598a3a7f"}, {"field": "dominantthumbnaildimensions", "value": "300x169"}, {"field": "heading", "value": ["En familiehistorie -adressa.no", "Oppbruddet", "Fosterhjem:", "Familiehjem:", "Beredskapshjem:", "Tolv \u00e5rs kj\u00e6rlighet", "Den usynlige gutten", "Kampene begynner", "Familie for hverandre", "Martin og pappa"]}, {"field": "id", "value": "49aa6f17a4b4c3883a828934dfa5249f57195324"}, {"field": "keyword", "value": ["Ukeadressa", "Fosterbarn", "Fosterhjem", "Hilde \u00d8stmoe"]}, {"field": "keywords", "value": "Ukeadressa,Fosterbarn,Fosterhjem,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-concept", "value": ["familie", "barn", "ung mann", "dag", "biologiske familie", "fosterhjem", "liten gutt", "ung"]}, {"field": "kw-entity", "value": ["eli", "bufetat 66", "vilde", "\u00e5shild og lars h\u00e5vard", "eli og henrik", "\u00e5shild", "brynhild", "tiller", "lars h\u00e5vard og \u00e5shild", "mojob", "henrik og eli", "hist", "orkanger", "transporter", "henrik", "henrik og eli tiller"]}, {"field": "kw-location", "value": ["kl\u00e6bu", "midt-norge", "trondheim"]}, {"field": "kw-pageclass", "value": "article"}, {"field": "kw-person", "value": ["bente skar\u00e5sen", "martin aleksander mollan langnes", "lars h\u00e5vard", "eli tiller"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11938548.ece/ird89v/ALTERNATES/w980-default/Martin17.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En familiehistorie"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/12/18/En-familiehistorie-11938605.ece"}, {"field": "pageclass", "value": ["article"]}, {"field": "publishtime", "value": "2015-12-18T19:25:51.000Z"}, {"field": "recs-articleid", "value": "11938605"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-12-18T19:25:51.000Z"}, {"field": "recs-rawtitle", "value": "En familiehistorie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Historien om Martin kunne blitt en fortelling om skilsmisse, rus og vanskj\u00f8tsel. Historien om Martin ble en fortelling om en trygg unggutt med en reparert fortid og en levende framtid."}, {"field": "thumbnail", "value": "http://content-thumbnail.cxpublic.com/content/thumbnail200x150/49aa6f17a4b4c3883a828934dfa5249f57195324.jpg?598a3a7f"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-08T22:26:07.000Z"}, {"field": "title", "value": "Fosterbarnet Martin skal bli verdens beste far"}, {"field": "url", "value": "http://www.adressa.no/pluss/magasin/2015/12/18/En-familiehistorie-11938605.ece"}, {"field": "urlhash", "value": "49aa6f17a4b4c3883a828934dfa5249f57195324"}], "score": 0.5642249, "siteId": "9222270286501375973", "id": "49aa6f17a4b4c3883a828934dfa5249f57195324"}

