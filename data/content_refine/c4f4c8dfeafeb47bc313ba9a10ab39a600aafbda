{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For 20 \u00e5r siden avsa Fosen forh\u00f8rsrett en dom som har f\u00e5tt stor betydning i ettertid. Det var den f\u00f8rste i en lang rekke dommer p\u00e5 promilleprogram myntet p\u00e5 personer tatt for gjentatt promillekj\u00f8ring eller kj\u00f8ring med h\u00f8ypromille, dvs. en alkoholkonsentrasjon i blodet p\u00e5 1,5 promille eller mer. I 1996 etablerte Justisdepartementet en pr\u00f8veordning med promilleprogram i 5 fylker etter at Stortinget \u00e5ret f\u00f8r hadde vedtatt en endring i straffeloven.", "Ordningen ble landsdekkende fra 2003. I 2008 opph\u00f8rte pr\u00f8veperioden, og man lovfestet samtidig en permanent ordning med program mot rusp\u00e5virket kj\u00f8ring. Man skiller alts\u00e5 ikke lenger p\u00e5 om man har ruset deg p\u00e5 alkohol, narkotika eller lovlige medikamenter f\u00f8r man setter seg bak rattet. Men hva var egentlig opptakten til det hele?", "Sommeren 1990 fikk jeg en telefon fra dav\u00e6rende sorenskriver Hans Hugo Kristoffersen ute p\u00e5 Brekstad. Han ville forh\u00f8re seg om friomsorgen kunne utarbeide et alternativt opplegg til fengselsstraff i en promillesak. Det handlet om en ung mann som var tatt for promillekj\u00f8ring tre ganger fra h\u00f8sten 1988 til sommeren 1989. Selvsagt var han uten f\u00f8rerkort. Han var d\u00f8mt for promillekj\u00f8ring to ganger f\u00f8r og hadde dessuten sonet fengselsstraff.", "S\u00e5 sent som i 1988 hadde Norge innf\u00f8rt en ordning med gradert straff for promillekj\u00f8ring. Grensen for ubetinget fengselsstraff var blitt flyttet fra 0,5 til 1,5 promille, en altfor liberal reform i manges \u00f8yne. Et forslag til alternativ straff som sorenskriveren etterlyste kunne derfor bli oppfattet som et fors\u00f8k p\u00e5 ytterligere liberalisering. I 1990 ville det skape r\u00f8re. Da ville det v\u00e6re mye lettere \u00e5 argumentere for en dobling av fengselsstraffen. En lokal forankring av et slikt prosjekt forutsatte dessuten at det var full enighet mellom strafferettsetatene og domstolen om \u00e5 g\u00e5 nye veier. Og en slik enighet var vanskelig \u00e5 forestille seg. Skulle vi n\u00e5 ta med silkehansker p\u00e5 de som gamblet med eget og andres liv og helse der de vinglet rundt p\u00e5 s\u00f8rtr\u00f8nderske veier? Noen p\u00e5 vei hjem fra fest. Andre kanskje p\u00e5 vei til n\u00e6rmeste vinmonopol for bunkre mer \u00e5 drikke? Hvor i all verden skulle vi begynne?", "Da som n\u00e5 spilte p\u00e5talemyndigheten en avgj\u00f8rende rolle. Etter som vi hadde to politikamre i S\u00f8r-Tr\u00f8ndelag, var det naturlig \u00e5 invitere begge politimestrene til samarbeid om prosjektet. Politimester Ivar Oftedal i Trondheim var straks positiv til prosjektet. Han definerte det som en politimessig oppgave og \u00f8remerket n\u00f8dvendige ressurser til arbeidet. Politiadjutant \u00d8yvind Vang fikk ansvaret for \u00e5 prosedere pr\u00f8vesaker i retten, mens politibetjent Birger Andreas Myrstad deltok i utviklingen og gjennomf\u00f8ringen av promilleprogrammet. Begge la til rette for gode rutiner innad p\u00e5 politikammeret slik at friomsorgen fikk aktuelle saker til vurdering. Noe tilfeldig kom den f\u00f8rste promillesaken til \u00e5 sortere inn under Trondheim politikammer. Siktede, som var bosatt p\u00e5 Fosen, hadde gjort en sving innom byen p\u00e5 en av sine mange promilleturer og kj\u00f8rt i gr\u00f8fta oppe p\u00e5 By\u00e5sen. Uten denne omveien hadde det neppe blitt noe av hele ordningen. De andre forholdene som siktede hadde p\u00e5 seg sorterte nemlig inn under Uttr\u00f8ndelag politikammer og ville s\u00e5 avgjort endt opp med en lengre fengselsstraff. Politimesteren p\u00e5 nabokammeret var sterk motstander av prosjektet, noe han ga uttrykk for bl.a. i Adresseavisen. Og sant \u00e5 si var det slike reaksjoner friomsorgen hadde ventet seg. Ikke den massive st\u00f8tten som kom fra Trondheim politikammer.", "Det f\u00f8rste promilleprogrammet bygde p\u00e5 et kontroll- og undervisningskonsept som gikk over 12 m\u00e5neder. Det ble utarbeidet sommeren 1990 og hadde et klart m\u00e5l om \u00e5 oppn\u00e5 adferdsendring hos deltagerne. De f\u00f8rste 6-7 m\u00e5nedene av programmet var s\u00e5pass krevende at jeg mer enn \u00e9n gang undret meg over at noen overhode sa seg villig til \u00e5 delta. 21 dager med spikring av paller var en mye enklere l\u00f8sning. Hva i all verden var det som skapte denne robuste og varige motivasjonen hos deltagerne?", "Sunn sjel i et sunt legeme. Dette og alle andre sp\u00f8rsm\u00e5l om helse og psykologi ble besvart med sterkt engasjement og p\u00e5 klingende Narvik-dialekt av spesialist i almenmedisin dr. Ingar Ottemo. P\u00e5 kort varsel p\u00e5tok han seg ansvaret for \u00e5 utvikle helsedelen av programmet og foresto selv det meste av undervisningen de f\u00f8rste \u00e5rene av prosjektperioden. I likhet med Myrstad hadde han denne misunnelsesverdige evnen til \u00e5 se hele mennesket og til \u00e5 n\u00e5 hjem hos deltagerne med budskapet sitt.", "Sp\u00f8rsm\u00e5let om en alternativ reaksjon var neppe blitt reist hvis det ikke var for at siktede hadde en dyktig og v\u00e5ken forsvarer i advokat og n\u00e5v\u00e6rende lagdommer i Frostating Roger Faanes. Faanes bidro sterkt til \u00e5 redde prosjektet da han ofret p\u00e5sken 1991 for \u00e5 utarbeide en betenkning om tilsynsprogram som alternativ straffereaksjon for promillekj\u00f8rere med alvorlige alkoholproblemer. Umiddelbart f\u00f8r hadde Justisdepartementet bedt friomsorgen om \u00e5 skrinlegge prosjektet etter at politimesteren i Uttr\u00f8ndelag hadde fremsatt sterke innsigelser mot ordningen i et 8 siders brev til departementet. N\u00e5 fikk vi gr\u00f8nt lys til \u00e5 fortsette, noe Roger Faanes har mye av \u00e6ren for.", "28.september 1990 satte den unge dommerfullmektigen Per S. V\u00e5ge rett ute p\u00e5 Brekstad og avsa en etter forholdene oppsiktsvekkende og dristig dom p\u00e5 promilleprogram. Den aller f\u00f8rste.", "Ordningen med rusprogram st\u00e5r n\u00e5 st\u00f8tt p\u00e5 egne ben, og har vokst seg sterk gjennom \u00e5relangt samarbeid mellom en lang rekke institusjoner og dyktige fagpersoner. Ca. 600 domfelte gjennomg\u00e5r programmet \u00e5rlig, og resultatene er oppl\u00f8ftende. Men potensialet er mye st\u00f8rre. Ansvaret for store deler av programinnholdet ivaretas av ideelle organisasjoner, kommunale- og andre offentlige etater som vi samarbeider med. Dette styrker kvaliteten p\u00e5 tilbudet. Det bygges viktige nettverk utenfor strafferettspleien og f\u00e5r straffegjennomf\u00f8ringen til \u00e5 fremst\u00e5 mer som et samfunnsansvar enn som et isolert anliggende for friomsorgen."]}, {"field": "category0", "value": "meninger"}, {"field": "contenthash", "value": "857e774e5147718ce3e01e01ae599b5c47d529497fb3508d7f30410506217ba4"}, {"field": "createtime", "value": "2015-10-10T18:59:51.000Z"}, {"field": "description", "value": "Program mot rusp\u00e5virket kj\u00f8ring."}, {"field": "dominantimage", "value": "http://www.adressa.no/incoming/article1370268.ece5/ALTERNATES/w980-default/kronikknett%20141010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4f4c8dfeafeb47bc313ba9a10ab39a600aafbda.jpg?588d28ec"}, {"field": "dominantthumbnaildimensions", "value": "300x169"}, {"field": "heading", "value": "20 \u00e5r med promilleprogram -adressa.no"}, {"field": "id", "value": "c4f4c8dfeafeb47bc313ba9a10ab39a600aafbda"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["prosjekt", "all verden", "promillekj\u00f8ring", "dom", "fengselsstraff", "sterk", "politikamre", "friomsorgen", "promilleprogram", "program", "vei", "rusp\u00e5virket kj\u00f8ring"]}, {"field": "kw-entity", "value": ["hans hugo kristoffersen", "per s. v\u00e5ge", "fosen", "by\u00e5sen", "frostating roger faanes", "stortinget", "justisdepartementet", "uttr\u00f8ndelag", "adresseavisen"]}, {"field": "kw-location", "value": ["narvik", "s\u00f8r-tr\u00f8ndelag", "trondheim", "norge", "brekstad"]}, {"field": "kw-pageclass", "value": "article"}, {"field": "kw-person", "value": ["ingar ottemo", "birger andreas myrstad", "dr. ingar ottemo", "ivar oftedal", "\u00f8yvind vang", "roger faanes"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1370268.ece5/ALTERNATES/w980-default/kronikknett%20141010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "20 \u00e5r med promilleprogram"}, {"field": "og-type", "value": "article"}, {"field": "og-url", "value": "http://www.adressa.no/meninger/article1540597.ece"}, {"field": "pageclass", "value": null}, {"field": "publishtime", "value": "2010-10-14T08:09:05.000Z"}, {"field": "recs-articleid", "value": "1125585"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-14T08:09:05.000Z"}, {"field": "recs-rawtitle", "value": "20 \u00e5r med promilleprogram -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Program mot rusp\u00e5virket kj\u00f8ring."}, {"field": "thumbnail", "value": "http://content-thumbnail.cxpublic.com/content/thumbnail200x150/c4f4c8dfeafeb47bc313ba9a10ab39a600aafbda.jpg?588d28ec"}, {"field": "thumbnailfullheightdimensions", "value": "200x1720"}, {"field": "timestamp", "value": "2017-01-28T23:27:40.000Z"}, {"field": "title", "value": "20 \u00e5r med promilleprogram"}, {"field": "url", "value": "http://www.adressa.no/meninger/article1540597.ece"}, {"field": "urlhash", "value": "c4f4c8dfeafeb47bc313ba9a10ab39a600aafbda"}], "score": 0.9848214, "siteId": "9222270286501375973", "id": "c4f4c8dfeafeb47bc313ba9a10ab39a600aafbda"}

