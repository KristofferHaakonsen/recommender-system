{"fields": [{"field": "modifiedtime", "type": "time", "value": "2016-09-10T09:07:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["St. Olavs Hospital", "Trondheim", "Helse"]}, {"field": "author", "value": "hilde skjesol"}, {"field": "body", "value": ["Saken oppdateres.", "- Den dagen i mai trodde vi at vi skulle miste han, sier mamma Malin Angell (36).", "- Jeg husker jeg tenkte, hva er vitsen, n\u00e5 har vi ventet og lengtet s\u00e5 lenge, og s\u00e5 skal han miste livet n\u00e5r han nettopp er blitt f\u00f8dt, sier hun.", "Bare fem uker gammel ble Eirik med ett n\u00f8dt til \u00e5 kjempe for livet. I bilstolen, midt mellom stores\u00f8strene Frida og Svanna, klarte han ikke \u00e5 puste lenger. Trolig hadde han gulpet, og f\u00e5tt dette p\u00e5 lungene.", "Men han kjempet seg tilbake til livet, takket v\u00e6re en intens innsats fra foreldrene, en sykepleier p\u00e5 113 som n\u00e6rmest heiet dem frem, ambulansepersonell, legevakt og luftambulanselege som hastet seg frem til Reppe, og sykehusansatte som senere behandlet ham tilbake til et helt normalt liv.", "Denne uken deltok de alle p\u00e5 et seminar for ansatte ved St. Olav Hospital, hvor hensikten var \u00e5 vise hvordan liv kan reddes, n\u00e5r den medisinske kjeden fungerer.", "- Vi er s\u00e5 takknemlige for den hjelpen vi har f\u00e5tt fra St. Olavs Hospital. Vi \u00f8nsker at de ansatte skal f\u00e5 vite hvilken fantastisk innsats de har gjort. I alle ledd er vi blitt m\u00f8tt av et sv\u00e6rt profesjonelt personell, varme mennesker som virkelig fortjener ros for den jobben de gj\u00f8r, sier pappa Tor Ivan Kvarsvik (34).", "Les ogs\u00e5: Mann omkom etter \u00e5 ha blitt begravd i salt p\u00e5 Nyhavna", "Les ogs\u00e5: Fedmeekspert: - Det er uforst\u00e5elig, urimelig og diskriminerende", "Det var den f\u00f8rste l\u00f8rdagen i mai i fjor det skjedde. Kvelden i forveien hadde Malin og Tor Ivan hatt familier\u00e5d med stores\u00f8strene, de var enige om at minstemann skulle hete Eirik. L\u00f8rdag formiddag hadde familien akkurat kj\u00f8rt ut fra g\u00e5rdsplassen i boligfeltet p\u00e5 Reppe da mamma Malin h\u00f8rte merkelige lyder fra baksetet.", "- Eirik satt i bilstolen og gapte etter pusten. Vi trodde han hadde f\u00e5tt noe i halsen, forteller Malin.", "Hun handlet resolutt, tok Eirik p\u00e5 fanget og banket han i ryggen. Men det hjalp ikke. Eirik begynte \u00e5 bli bl\u00e5, han mistet bevisstheten, det kom blod ut av munnen hans. Foreldrene skj\u00f8nte at de m\u00e5tte ha hjelp, og ringte 113. Telefonen ble satt p\u00e5 h\u00f8yttaler, og Malin og Tor Ivan handlet etter sykepleierens r\u00e5d: L\u00f8p tilbake til huset, legg Eirik p\u00e5 et hardt underlag, start hjerte-og lungeredning. Malin som er sykepleier, og Tor Ivan som jobber offshore og ofte drilles i f\u00f8rstehjelp, visste hva de skulle gj\u00f8re. Men n\u00e5 handlet det om livet for deres lille s\u00f8nn.", "- Det var ekstremt t\u00f8ft. Eirik var bevisstl\u00f8s, han bl\u00f8dde enda mer fra munnen, og vi fikk ikke luft i han. Vi skj\u00f8nte at vi var ille ute. Vi ble helt desperate, og holdt p\u00e5 \u00e5 knekke sammen begge to. Men sykepleieren p\u00e5 113 var s\u00e5 flott, hun n\u00e6rmest heiet oss frem, forteller foreldrene.", "Etter flere fors\u00f8k klarte de \u00e5 suge munnen og halsen ren slik at de fikk pustet luft inn i den lille kroppen. Etter \u00e5tte-ni minutter h\u00f8rte de endelig ambulansesirene.", "- Da vi s\u00e5 at ogs\u00e5 luftambulansen kom, tenkte vi at det er de beste folkene som er her, sier Malin.", "Les ogs\u00e5: Gravide Gunhild (21) f\u00e5r ikke f\u00f8dselsforberedende kurs", "Eirik v\u00e5knet til bevissthet hjemme, men en time etter at han ankom sykehuset, fikk han igjen store pusteproblemer. Da ble han koblet p\u00e5 respirator p\u00e5 nyf\u00f8dt intensiven. R\u00f8ntgen viste at han nesten ikke hadde lungekapasitet, fordi lungene var fylt av v\u00e6ske.", "Etter en uke, hvor foreldrene f\u00f8rst ikke visste om han ville overleve, deretter om han kunne ha p\u00e5dratt seg en hjerneskade, fikk de et f\u00f8rste tegn p\u00e5 at alt kunne bli som f\u00f8r:", "- Da han ble koblet fra respiratoren og jeg fikk han p\u00e5 fanget \u2013 det var helt magisk. Det var f\u00f8rste skritt p\u00e5 veien tilbake, smiler Malin.", "Men etter mange dager dopet p\u00e5 morfin, ble Eiriks st\u00f8rste utfordring \u00e5 leve uten morfin. Dosene ble trappet ned over mange uker, men Eirik fikk abstinenser.", "- Han hylskrek, og var utr\u00f8stelig. Men vi var s\u00e5 takknemlige for at vi hadde han, forteller foreldrene.", "I dag er Eirik aktiv som ett\u00e5ringer flest. Men opplevelsen sitter i kroppen til foreldrene.", "- Det er lett \u00e5 tenke at n\u00e5r noe slikt kan skje, s\u00e5 kan alt skje, sier Tor Ivan. De takket ja til psykologhjelp b\u00e5de fra sykehuset og kommunen etter hendelsen, noe de er sv\u00e6rt glade for i dag. Etter de samtalene, har de klart \u00e5 h\u00e5ndtere frykten for at noe kan skje igjen.", "- Psykologen ga oss noen verkt\u00f8y for \u00e5 h\u00e5ndtere dette i hverdagen, forteller de.", "N\u00e5r de deler sin historie, er det for \u00e5 vise sin enorme takknemlighet overfor ansatte p\u00e5 St. Olav, familie og venner, og for \u00e5 vekke andre foreldre:", "- Alle som har barn, b\u00f8r sette seg inn i hvordan de skal utf\u00f8re f\u00f8rstehjelp hos barn. P\u00e5 en helt vanlig hverdag, kan en st\u00e5 midt i den st\u00f8rste krise. Det kan g\u00e5 s\u00e5 fort, og det er s\u00e5 fryktelig r\u00e5tt og brutalt. P\u00e5 sekunder var vi midt i en kjempekatastrofe.", "Anestesioverlege Eirik Skogvoll sier at foreldrenes innsats var avgj\u00f8rende for at dette gikk bra. Han er imponert over foreldrenes snarr\u00e5dighet da lille Eirik sluttet \u00e5 puste i bilen.", "- Det var sm\u00e5 marginer her. Det at de klarte \u00e5 f\u00e5 rensket luftveiene, slik at de fikk pustet luft inn, var veldig viktig, sier Skogvoll. Han var en av dem som sto klar i akuttmottaket p\u00e5 St. Olav for \u00e5 ta imot ambulansen med Eirik denne l\u00f8rdag formiddagen.", "Denne uken deltok Skogvoll p\u00e5 et seminar for ansatte ved St. Olav, hvor den dramatiske hendelsen ble gjennomg\u00e5tt, fra n\u00f8dtelefonen kom inn til AMK klokken 09.58 og til Eirik ble tatt ut av respirator en uke senere.", "- Vi har et spedbarn som har sluttet \u00e5 puste. Han begynner\u00e5 bli bl\u00e5. Vi trenger hjelp med en gang, var beskjeden pappa Tor Ivan Kvarsvik ga til AMK-operat\u00f8r Eva Stene Snerting rett f\u00f8r klokken 10.", "- Jeg skj\u00f8nte fort at dette var alvor. Men jeg gjorde bare jobben min, sier Snerting.", "Hun ga klare ordre til foreldrene: Ambulanse er p\u00e5 vei, men dere m\u00e5 hjelpe han \u00e5 puste i mellomtiden, sa hun.", "Imens suste ambulansen med ambulansearbeiderne Birger Aftret og Kirsti Dalheim opp Reppeveien. Etter rundt ti minutter var de inne hos foreldrene, klar til \u00e5 ta over redningsaksjonen. Men de m\u00f8tte en unge som var helt livl\u00f8s.", "- Da slo det meg at dette blir det f\u00f8rste barnet jeg mister, sa Aftret som har 25 \u00e5rs erfaring fra jobben.", "Da Andreas Volden kom i legevaktbilen like etter, tenkte han det samme:", "- Jeg var helt sikker p\u00e5 at dette gikk galt, sa Volden.", "Men det intense redningsarbeidet p\u00e5 kj\u00f8kkenbenken hjalp Eirik tilbake til livet. Den f\u00f8rste som s\u00e5 at det var h\u00e5p for den lille babyen, var Oddvar Uleberg, overlegen som hadde vakt p\u00e5 luftambulansen.", "- Da vi kom hadde barnet egen respirasjon, puls, og fargen var i ferd med \u00e5 bli bedre. Vi hadde ikke inntrykk av at vi ville miste dette barnet. Men vi var forberedt p\u00e5 at situasjonen kunne forverre seg, sa han.", "Ved 10.40-tiden ble lille Eirik trillet inn p\u00e5 akuttmottaket p\u00e5 St. Olav. En dr\u00f8y time senere ble han lagt i respirator, fordi han igjen fikk store pusteproblemer.", "Anestesioverlege Skogvoll sier i dag at \u00e5rsaken til hendelsen kan v\u00e6re at gutten har gulpet eller kastet opp, og f\u00e5tt dette p\u00e5 lungene. Han antyder at babyen kan ha hatt hjertestans imellom fem og 15 minutter.", "- Han var veldig d\u00e5rlig i to d\u00f8gn, deretter s\u00e5 vi en forbedring. Jeg tenkte at dette ville g\u00e5 bra. Men vi visste ikke om hjernen kunne v\u00e6re skadet, sier Skogvoll som husker den lille pasienten godt.", "- Det er veldig godt \u00e5 se at det har g\u00e5tt s\u00e5 bra, sier han."]}, {"field": "category0", "value": "pluss"}, {"field": "contenthash", "value": "565954952c59c59ac33e6d9339ab4b42d0ef33ebca6cce48fa5f64655d8778ac"}, {"field": "createtime", "value": "2016-09-10T09:05:18.000Z"}, {"field": "description", "value": "Fem uker gamle Eirik berget han trolig livet fordi foreldrene startet med f\u00f8rstehjelp p\u00e5 kj\u00f8kkenbenken."}, {"field": "dominantimage", "value": "http://www.adressa.no/pluss/article11742325.ece/xl6q1i/ALTERNATES/w980-default/Hlr08.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/da1fd727e44283b990d0ebfff8fd4ee176027a6b.jpg?5910db79"}, {"field": "dominantthumbnaildimensions", "value": "300x169"}, {"field": "heading", "value": ["Da Eirik sluttet \u00e5 puste, reddet foreldrene livet hans p\u00e5 kj\u00f8kkenbenken -adressa.no", "Hev etter pusten", "Heiet frem", "Abstinenser", "Den st\u00f8rste krise", "Avgj\u00f8rende av foreldrene", "Sikker p\u00e5 at gikk galt", "Hjertestans"]}, {"field": "id", "value": "da1fd727e44283b990d0ebfff8fd4ee176027a6b"}, {"field": "keyword", "value": ["St. Olavs Hospital", "Trondheim", "Helse"]}, {"field": "keywords", "value": "St. Olavs Hospital,Trondheim,Helse"}, {"field": "kw-category", "value": "pluss"}, {"field": "kw-classification", "value": "family-and-parenting"}, {"field": "kw-concept", "value": ["pustet luft", "uken deltok", "foreldre", "liv", "n\u00e6rmest heiet", "puste", "l\u00f8rdag formiddag"]}, {"field": "kw-entity", "value": ["st. olav hospital", "birger aftret og kirsti dalheim", "olavs hospital", "reppe", "malin og tor ivan", "reppeveien", "st. olav", "nyhavna", "aftret", "frida og svanna", "st. olavs hospital", "gunhild"]}, {"field": "kw-pageclass", "value": "article"}, {"field": "kw-person", "value": ["olav hospital", "eva stene snerting", "oddvar uleberg", "tor ivan kvarsvik", "birger aftret", "tor ivan", "malin angell", "kirsti dalheim", "eirik skogvoll", "andreas volden"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11742325.ece/xl6q1i/ALTERNATES/w980-default/Hlr08.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Eirik sluttet \u00e5 puste, reddet foreldrene livet hans p\u00e5 kj\u00f8kkenbenken"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/10/28/Da-Eirik-sluttet-%C3%A5-puste-reddet-foreldrene-livet-hans-p%C3%A5-kj%C3%B8kkenbenken-11742335.ece"}, {"field": "pageclass", "value": ["article"]}, {"field": "publishtime", "value": "2015-10-28T20:27:39.000Z"}, {"field": "recs-articleid", "value": "11742335"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-10-28T20:27:39.000Z"}, {"field": "recs-rawtitle", "value": "Da Eirik sluttet \u00e5 puste, reddet foreldrene livet hans p\u00e5 kj\u00f8kkenbenken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Fem uker gamle Eirik berget han trolig livet fordi foreldrene startet med f\u00f8rstehjelp p\u00e5 kj\u00f8kkenbenken."}, {"field": "thumbnail", "value": "http://content-thumbnail.cxpublic.com/content/thumbnail200x150/da1fd727e44283b990d0ebfff8fd4ee176027a6b.jpg?5910db79"}, {"field": "thumbnailfullheightdimensions", "value": "200x2628"}, {"field": "timestamp", "value": "2017-05-08T20:56:25.000Z"}, {"field": "title", "value": "Da Eirik sluttet \u00e5 puste reddet moren livet hans p\u00e5 kj\u00f8kkenbenken"}, {"field": "url", "value": "http://www.adressa.no/pluss/2015/10/28/Da-Eirik-sluttet-%c3%a5-puste-reddet-foreldrene-livet-hans-p%c3%a5-kj%c3%b8kkenbenken-11742335.ece"}, {"field": "urlhash", "value": "da1fd727e44283b990d0ebfff8fd4ee176027a6b"}], "score": 0.9394768, "siteId": "9222270286501375973", "id": "da1fd727e44283b990d0ebfff8fd4ee176027a6b"}

