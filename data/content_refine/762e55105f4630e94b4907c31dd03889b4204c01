{"fields": [{"field": "modifiedtime", "type": "time", "value": "2016-10-10T12:51:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTNU", "St. Olavs Hospital"]}, {"field": "author", "value": "svein inge meland"}, {"field": "body", "value": ["Saken oppdateres.", "Foreldrene har for h\u00f8ye forventninger til barnas modenhet. Det viser forskningen til Silja Berg K\u00e5rstad. Hun er psykologspesialist ved BUP, St. Olavs Hospital. I sitt doktorgradsarbeid ved NTNU har hun testet den emosjonelle forst\u00e5elsen hos n\u00e6rmere 1000 fire\u00e5ringer i Trondheim.", "LES OGS\u00c5:  Det kan v\u00e6re tre-fire \u00e5r aldersforskjell p\u00e5 f\u00f8rsteklassingene", "I testen sitter barna sammen med en voksen og g\u00e5r gjennom enkle historier i en bok. Underveis skal barnet peke p\u00e5 tegninger med ulike ansiktsuttrykk for \u00e5 vise hvilke f\u00f8lelser som h\u00f8rer hjemme i billedfortellingen. Etterp\u00e5 tar foreldrene den samme testen og skal gjette hva deres eget barn har svart. Det bommes mye.", "- Jeg bommet jeg ogs\u00e5, ler K\u00e5rstad etter \u00e5 ha tatt testen sammen med sin egen fire\u00e5ring Marius, for \u00e5 vise Ukeadressa hvordan det", "LES OGS\u00c5:  B\u00f8r b\u00e5de barna og foreldrene f\u00e5 begrenset skjermtid?", "- Akkurat som det store flertall tror jeg at barnet mitt er mer utviklet emosjonelt enn det er. Forskningen min viser at nesten alle foreldre overvurderer barna. Mange tror at fire\u00e5ringen ligger p\u00e5 en syv\u00e5rings niv\u00e5. Dette kan f\u00f8re til at vi behandler og snakker med barna p\u00e5 et h\u00f8yere niv\u00e5 enn de forst\u00e5r. Forventninger er bra, men de b\u00f8r v\u00e6re innenfor det barna har forutsetning for \u00e5 mestre. Ellers kan det oppleves som at de ikke strekker til.", "I studien testet Berg K\u00e5rstad fire\u00e5ringene p\u00e5 nytt etter at de var blitt seks. Fra fire til seks \u00e5r skjer et sprang i forst\u00e5elsen av f\u00f8lelser. Det viste seg at forst\u00e5elsen \u00f8kte mest hos barna til foreldrene som hadde v\u00e6rt flinkest til \u00e5 gjette ungenes svar da de var fire\u00e5ringer.", "- Foreldrene som er best til \u00e5 sette seg inn i barnas f\u00f8lelser, har en gunstig virkning p\u00e5 deres f\u00f8lelsesmessige utvikling.", "Tr\u00f8sten til \u00abovervurderende\u00bb foreldre er at det ikke ble funnet mer tegn til angst og depresjon hos barna der foreldrene hadde bommet mest p\u00e5 ungenes niv\u00e5. Forskeren er likevel ikke helt beroliget.", "- Langtidsvirkningene kjenner vi ikke, men det er lett \u00e5 tenke seg at det er slitsomt hele tiden \u00e5 f\u00f8le at man m\u00e5 strekke seg, jage etter \u00e5 bli voksen. N\u00e5r jeg jobber som psykolog opplever jeg ofte at voksne bruker for vanskelige ord og har for h\u00f8ye forventninger om endring hos barna. I terapi m\u00e5 vi justere foreldrenes forventninger.", "Forskning viser at barn med god kompetanse p\u00e5 f\u00f8lelser gj\u00f8r det bedre p\u00e5 skolen. Andre studier har vist at det er vanlig at foreldre overvurderer ungene p\u00e5 andre m\u00e5ter ogs\u00e5, det gjelder for eksempel intelligens og spr\u00e5k.", "- Graden av overvurdering varierer. At f\u00f8lelsesutviklingen blir s\u00e5 kraftig overvurdert skyldes kanskje at foreldre synes det er vanskelig \u00e5 g\u00e5 inn i barnas f\u00f8lelser. Det er enklere for en voksen \u00e5 vurdere niv\u00e5et p\u00e5 spr\u00e5k og intelligens hos barnet.", "LES  OGS\u00c5:  Yngre m\u00f8dre har bedre psykisk helse", "Studien til Silja Berg K\u00e5rstad viser ogs\u00e5 at god kompetanse p\u00e5 spr\u00e5k gir en bedre utvikling i \u00e5 forst\u00e5 f\u00f8lelser. I tillegg viser den at barn som har mange venner og er godt likt, forst\u00e5r f\u00f8lelser bedre. Dette g\u00e5r begge veier: God forst\u00e5else av f\u00f8lelser gj\u00f8r det lettere \u00e5 f\u00e5 venner.", "- Fire\u00e5ringer skj\u00f8nner enkle f\u00f8lelser som glede, sinne, det \u00e5 v\u00e6re lei seg. De klarer ikke \u00e5 sette seg inn andres f\u00f8lelser. En \u00e5tte\u00e5ring klarer \u00e5 sette seg mer inn i at andre f\u00f8ler annerledes enn dem selv, empati.", "\u00c5tte\u00e5ringene har ogs\u00e5 avanserte f\u00f8lelser som krever mer kognitiv forst\u00e5else, for eksempel skam over \u00e5 ha gjort noe galt.", "Hva er s\u00e5 oppskriften p\u00e5 \u00e5 forst\u00e5 barna bedre? Det har ikke Berg K\u00e5rstad forsket p\u00e5, men hun viser til annen forskning som sier at det er gunstig at foreldre er flinke til \u00e5 sette ord p\u00e5 f\u00f8lelser, gode til \u00e5 regulere egne f\u00f8lelser og \u00e5pne overfor egne og barnets f\u00f8lelser.", "Derfor trenger barn egentid med foreldrene", "- Noen foreldre er flinke til \u00e5 oppfatte og observere. En m\u00e5te \u00e5 komme n\u00e6rmere p\u00e5 er \u00e5 koble ut verden utenfor og g\u00e5 inn i leken sammen med barnet. Jeg vil sl\u00e5 et slag for \u00e5 leke og tulle mer. Her teller kvaliteten p\u00e5 samv\u00e6ret mer enn kvantiteten. Slike stunder kan \u00e5pne opp for \u00e5 dele f\u00f8lelser, gode og d\u00e5rlige, p\u00e5 en naturlig m\u00e5te. Noen foreldre har ikke l\u00e6rt eller f\u00e5tt s\u00e5 mye emosjonell st\u00f8tte fra sine egne foreldre, og trenger \u00e5 \u00f8ve sammen med barnet. Noen barn kan ha svake f\u00f8lelsesuttrykk som er vanskelig \u00e5 oppdage. Andre uttrykker f\u00f8lelser sterkt, det kan overvelde foreldrene slik at de ikke vet hvordan de skal reagere. N\u00e5r vi er stresset, er vi d\u00e5rligere p\u00e5 \u00e5 oppfange barnets signaler. Vi nordmenn er kanskje ikke verdensmestere verken i \u00e5 uttrykke eller snakke om f\u00f8lelser, sier Silja Berg K\u00e5rstad.", "Hun mener foreldre ofte kan v\u00e6re for raske til \u00e5 reagere p\u00e5 barnets f\u00f8lelser, for \u00e5 sk\u00e5ne barnet - eller stille eget ubehag.", "- Som sm\u00e5barnsmamma vet jeg at jeg snakker for mye n\u00e5r barna uttrykker f\u00f8lelser. \u00c5 bel\u00e6re en rasende fire\u00e5ring har ingen nytte. Han h\u00f8rer ikke og klarer ikke ta inn info. Derfor m\u00e5 man hjelpe barnet \u00e5 regulere ned f\u00f8lelsen f\u00f8r du kan forklare, eller gi en tilbakemelding p\u00e5 barnets reaksjon. Vi skal anerkjenne f\u00f8lelsen og ikke v\u00e6re s\u00e5 kjappe med \u00e5 avlede, finne p\u00e5 noe artig isteden.", "LES OGS\u00c5:  Sm\u00e5barn briljerer med nettbrett", "Forskeren er opptatt av at foreldrene ogs\u00e5 m\u00e5 vise f\u00f8lelser.", "- Der jeg jobber m\u00e5 vi si til foreldrene at barna t\u00e5ler at foreldrene er lei seg, s\u00e5 lenge foreldre klarer \u00e5 regulere sin tristhet og ikke gr\u00e5ter i timevis, og ikke klarer \u00e5 tr\u00f8ste og ta vare p\u00e5 barnets behov for st\u00f8tte. Foreldre m\u00e5 gjerne sette ord p\u00e5 sine egne f\u00f8lelser i tillegg til barnets, men selvsagt p\u00e5 en alderstilpasset m\u00e5te. Vi har mye forskning som viser at det er viktig at foreldre klarer \u00e5 hjelpe barna med \u00e5 regulere sine f\u00f8lelser. For eksempel handler det om \u00e5 \u00f8ke eller redusere intensiteten og varigheten. Forskning viser ogs\u00e5 at foreldre som t\u00f8r m\u00f8te barns negative og positive f\u00f8lelser, og t\u00f8r v\u00e6re litt i f\u00f8lelsen sammen med barnet, klarer \u00e5 regulere barnets f\u00f8lelser bedre enn de som vil at det skal g\u00e5 over fortest mulig.", "Silja Berg K\u00e5rstad mener det er en styrke hvis barna forteller foreldre om sine f\u00f8lelser.", "- Barn, ikke minst ten\u00e5ringer, har mange negative f\u00f8lelser. Vi skal ikke v\u00e6re redd for tristhet eller sinne. Foreldre skal ikke etterstrebe at barnet alltid skal v\u00e6re glad. Vi trenger alle f\u00f8lelsene. I ungdoms\u00e5rene er det ikke uvanlig at livet oppleves vanskelig, kanskje for vanskelig. Det er slitsomt med alle f\u00f8lelsene i fasen der hjernen er \u00abunder ombygging\u00bb. Det er godt \u00e5 ventilere de vanskelige temaene, ogs\u00e5 f\u00f8lelser omkring d\u00f8den.", "LES OGS\u00c5:  Trass er ikke bare negativt, med n\u00f8dvendig", "Tanker om \u00e5 ta sitt eget liv er ikke uvanlig i ten\u00e5rene. Foreldre kan bli redde av \u00e5 h\u00f8re s\u00e5nt, og vil unng\u00e5 temaet. Men de er barnas viktigste samtalepartnerne, ogs\u00e5 for vonde og sterke f\u00f8lelser. Vi m\u00e5 t\u00e5le \u00e5 h\u00f8re at de unge har det j\u00e6vlig. Barna er blitt s\u00e5 store at foreldrene tror at de ikke er viktige for dem lenger. Jeg tror en god del ungdommer savner \u00e5 ha foreldrene som samtalepartnere. Vi ser en opphopning av angst og depresjoner blant jenter i denne perioden. Mer kontakt og \u00e5penhet mellom de unge og foreldrene ville nok v\u00e6rt gunstig. \u00c5 v\u00e6re autorit\u00e6r og ford\u00f8mmende virker mot sine hensikt. Det er bedre \u00e5 v\u00e6re rolig og utforskende.", "Berg K\u00e5rstad er n\u00f8ye med \u00e5 understreke at ingen foreldre er perfekte.", "- Alle foreldre bommer. Det viktigste er at vi reparerer, innr\u00f8mmer at vi var for kjapp, eller for sint. Det er ikke uvanlig at b\u00e5de barn og voksne viser sinne n\u00e5r man egentlig er lei seg. Hjemme skal jeg svitsje mellom en fire\u00e5ring og en \u00e5tte\u00e5ring. Ikke like enkelt alltid. Krangling mellom s\u00f8sken", "er et hett tema. I de situasjonene er det viktigste \u00e5 beholde roen. Hodet fungerer ikke hvis man slipper l\u00f8s sterke f\u00f8lelser. G\u00e5r den voksne rett", "opp i affekt, kan barnet bli redd, og blir kanskje tilbakeholden med \u00e5 vise f\u00f8lelser. Det mest skadelige er hvis den voksne er mye sint, ikke vil snakke om f\u00f8lelser, eller i verste fall gj\u00f8r narr av barnets f\u00f8lelser.", "svein.inge.meland@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "18354b965e794cd471f125d42be46f38b0e94874def1dabd9028b932e23cb279"}, {"field": "createtime", "value": "2016-10-10T09:57:05.000Z"}, {"field": "description", "value": "Det er helt vanlig at foreldrene til fire\u00e5ringer tror barnas f\u00f8lelsesmessige utvikling ligger p\u00e5 en syv\u00e5rings niv\u00e5."}, {"field": "dominantimage", "value": "http://www.adressa.no/pluss/nyheter/article13622069.ece/11u58x/ALTERNATES/w980-default/silja4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/762e55105f4630e94b4907c31dd03889b4204c01.jpg?59803076"}, {"field": "dominantthumbnaildimensions", "value": "300x169"}, {"field": "heading", "value": ["Barn skal ikke alltid v\u00e6re glade -adressa.no", "Slitsomt \u00e5 strekke seg", "Ungdom trenger foreldrene", "Alle gj\u00f8r feil"]}, {"field": "id", "value": "762e55105f4630e94b4907c31dd03889b4204c01"}, {"field": "keyword", "value": ["NTNU", "St. Olavs Hospital"]}, {"field": "keywords", "value": "NTNU,St. Olavs Hospital"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-concept", "value": ["f\u00f8lelser", "barnas f\u00f8lelser", "foreldre", "barn"]}, {"field": "kw-entity", "value": ["k\u00e5rstad", "olavs hospital", "ukeadressa", "marius", "st. olavs hospital"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["silja berg k\u00e5rstad", "berg k\u00e5rstad"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/nyheter/article13622069.ece/11u58x/ALTERNATES/w980-default/silja4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barn skal ikke alltid v\u00e6re glade"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/10/Barn-skal-ikke-alltid-v%C3%A6re-glade-13622071.ece"}, {"field": "pageclass", "value": ["article"]}, {"field": "publishtime", "value": "2016-10-10T10:55:33.000Z"}, {"field": "recs-articleid", "value": "13622071"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-10T10:55:33.000Z"}, {"field": "recs-rawtitle", "value": "Barn skal ikke alltid v\u00e6re glade -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er helt vanlig at foreldrene til fire\u00e5ringer tror barnas f\u00f8lelsesmessige utvikling ligger p\u00e5 en syv\u00e5rings niv\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/762e55105f4630e94b4907c31dd03889b4204c01.jpg?59803076"}, {"field": "thumbnailfullheightdimensions", "value": "200x2193"}, {"field": "timestamp", "value": "2017-08-01T07:40:38.000Z"}, {"field": "title", "value": "Foreldre overvurderer ofte barnas niv\u00e5"}, {"field": "url", "value": "http://www.adressa.no/pluss/magasin/2016/10/10/Barn-skal-ikke-alltid-v%c3%a6re-glade-13622071.ece"}, {"field": "urlhash", "value": "762e55105f4630e94b4907c31dd03889b4204c01"}], "score": 0.7601881, "siteId": "9222270286501375973", "id": "762e55105f4630e94b4907c31dd03889b4204c01"}

