{"fields": [{"field": "modifiedtime", "type": "time", "value": "2016-11-12T11:35:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "\u00c5sne Seierstad", "Syria", "IS"]}, {"field": "author", "value": ["geir svardal", "fotograf: kristin svorte"]}, {"field": "body", "value": ["Det er ikke fordi frykten har tatt bolig i den notorisk fryktl\u00f8se \u00c5sne Seierstad, langt derifra, men det er andre ting som teller n\u00e5. Om ett kvarter skal hun hente Embrik og Sol p\u00e5 SFO. Embrik er \u00e5tte og skal rett p\u00e5 fotballtrening. Sol er seks \u00e5r og skal p\u00e5 halloween-fest. Senere skal de tre ta kveldsflyet til Haugesund, der \u00c5sne dagen etter skal snakke om den siste boka si, \u00abTo s\u00f8stre\u00bb, p\u00e5 en litteraturfestival i byen. Men f\u00f8rst og fremst skal hun ha hotellhelg og fri med ungene, fordi anledningen endelig byr seg.", "Hun var i Stockholm tidligere i uka og snakket om Ayan og Leila, de to norsk-somaliske ten\u00e5ringsd\u00f8trene som r\u00f8mte hjemmefra og reiste til Syria for \u00e5 st\u00f8tte det islamske kalifatet. N\u00e5 bor de i Raqqa, gift med hver sin IS-kriger og allerede mor til hver sin datter. Etter lunsj skal \u00c5sne Seierstad fortelle Jonas Gahr St\u00f8re og de andre deltakerne p\u00e5 Arbeiderpartiets internasjonale seminar om hvordan det er mulig \u00e5 bli radikalisert p\u00e5 dette viset, uten at omgivelsene legger merke til det, i hvert fall ikke f\u00f8r det er for sent. Og i neste uke kommer hun til Trondheim Dokumentarfestival for \u00e5 samtale med Hadia Tajik om Syria-krigere, integrering og radikalisering.", "- Det er helt fint \u00e5 farte rundt p\u00e5 dette viset og snakke om boka.", "Selve kraftanstrengelsen, skriveinnspurten der hun jobber dag og natt inn mot deadline, h\u00f8y p\u00e5 adrenalin, er over for denne gang.", "- Men jeg kjenner meg ganske sliten n\u00e5 og ser fram til en periode der jeg kan lese andres b\u00f8ker og andres tanker, sier \u00c5sne Seierstad.", "Hun har ikke noe hastverk med \u00e5 sette i gang nye prosjekter, og ikke har hun i sine villeste fantasier tenkt \u00e5 reise til Libya med det f\u00f8rste heller for \u00e5 sluttf\u00f8re det hun begynte med like etter Gaddafis fall i 2011. Da bodde hun - tro mot sin egen arbeidsmetode - i ukevis sammen med elevene ved en jenteskole i Tripoli, for p\u00e5 det viset - slik oppskriften har v\u00e6rt hele veien - \u00e5 skildre et samfunn fra innsiden.", "Aktuell: Utga nylig boken \u00abTo s\u00f8stre\u00bb, om ten\u00e5ringsjentene Ayan og Leila som reiser fra B\u00e6rum til Syria for \u00e5 ta del i borgerkrigen. Skal snakke om radikalisering p\u00e5 Trondheim Dokumentarfestival som \u00e5pner i neste uke.", "Alder: 46 \u00e5r.", "Familie: Bor alene med barna Embrik (8) og Sol (6).", "Bor: P\u00e5 Frogner i Oslo.", "Utdanning: Cand. mag. med fagene russisk, spansk og id\u00e9historie fra Universitetet i Oslo.", "Karriere : Skulle studere statsvitenskap i", "Russland, men endte i stedet med \u00e5 dekke Tsjetsjenia-konflikten og russisk politikk for dav\u00e6rende Arbeiderbladet fra 1993. Jobbet halvannet \u00e5r i NRK Dagsrevyen (1998-2000, og har senere dekket kriger og konflikter, blant annet Afghanistan og Irak), som frilanser for norske og internasjonale medier. \u00abTo s\u00f8stre\u00bb er hennes sjette reportasjebok. De journalistiske og litter\u00e6re prosjektene har skaffet henne b\u00e5de Gullruten, Bokhandlerprisen og Den store journalistprisen. \u00abBokhandleren i Kabul\u00bb l\u00e5 p\u00e5 bestselgerlisten i The New York Times i 41 sammenhengende uker.", "Lytter til: De siste dagene har det stort v\u00e6rt nyhetssendinger om presidentvalget i USA.", "Leser: Alt det jeg ikke har f\u00e5tt tid til de siste m\u00e5nedene p\u00e5 grunn av innspurten med \u00abTo s\u00f8stre\u00bb. Akkurat n\u00e5 leser jeg \u00abUrd\u00bb av Ruth Lillegraven, Brageprisvinneren fra 2013.", "Ser p\u00e5: Himmelen. Jeg sjekker om det kommer mer sn\u00f8, slik at jeg kan legge vekk grusskia og bruke de nypreppa.", "- Men den boka er satt p\u00e5 vent inntil videre. Jeg m\u00e5 til Tripoli for \u00e5 gj\u00f8re ferdig historien, men i det anarkiet som hersker i Libya for tiden, ville jeg blitt kidnappet av kriminelle i l\u00f8pet av noen f\u00e5 timer. I beste fall ville det kanskje dr\u00f8yd et par dager. Deretter ville jeg blitt solgt videre, inntil jeg til slutt hadde endt opp i en oransje IS-kjeledress. Det har jeg ikke noe lyst til. Jeg vet ikke hvor stor kapasitet IS har for \u00f8yeblikket, men den sjansen tar jeg uansett ikke.", "For de bildene skal Embrik og Sol og alle de andre som bryr seg om \u00c5sne slippe \u00e5 se. Det er ikke mer komplisert enn som s\u00e5.", "Men det er slik den fryktl\u00f8se \u00c5sne Seierstad bestandig har operert rundt om i verden, helt fra hun f\u00f8rste gang, som purung Moskva-korrespondent for det som fortsatt het Arbeiderbladet, nektet \u00e5 adlyde reiseforbudet fra redakt\u00f8ren og dro av g\u00e5rde til Tsjetsjenia likevel. Hun hadde v\u00e6rt der \u00e9n gang tidligere, som enslig embedded journalist om bord i et troppetransportfly som fraktet en ny kontingent unge soldater inn til dette kaukasiske krigshelvete. Offiserene inviterte \u00c5sne Seierstad inn i cockpiten, der de - av alle steder - satt og styrket seg p\u00e5 litt brennevin og russisk sikringskost f\u00f8r innflygingen til Groznyj, den utbombede hovedstaden. Slik gikk det til at \u00c5sne Seierstad ankom krigen, luftb\u00e5ren nippende til en vodka og tyggende p\u00e5 en salt agurk og litt svart br\u00f8d.", "Senere skulle hun rapportere fra utallige krigsskueplasser i Serbia og Kosovo, blant annet for NRK, der hun etter halvannet \u00e5rs engasjement fikk beskjed om at det var slutt i 2000.", "- En av sjefene kom til meg og fortalte at de hadde besluttet at tv ikke var noe for meg, og at de ikke \u00f8nsket \u00e5 forlenge kontrakten. Det var et nederlag \u00e5 f\u00e5 en s\u00e5nn brutal melding midt i fleisen. Men \u00e5ret etter vant jeg Gullruten for beste tv-reportasje, en elleve minutter lang historie om lidende flyktninger p\u00e5 vei over grensen til Makedonia, laget mens jeg enn\u00e5 jobbet for NRK, og f\u00f8r jeg fikk dommen. Det smakte ekstra godt \u00e5 f\u00e5 den prisen, m\u00e5 jeg innr\u00f8mme.", "Cathrine Sandnes, bestevenninne og leder av Manifest", "- Ett ord kan beskrive \u00c5sne: djerv. I det ligger at det fins bare \u00e9n vei, og den g\u00e5r rett fram. Alt annet er uvesentlig, med de konsekvenser det kan f\u00e5 i sosiale lag, n\u00e5r hun ikke er mentalt p\u00e5sl\u00e5tt ... \u00c5sne er best i krig, men i fredstid er det best at jeg snakker. F\u00e5 gjerne med at hun er mye d\u00e5rligere til \u00e5 g\u00e5 p\u00e5 ski enn hun gjerne skryter av ...", "F\u00f8rst etter \u00e5 ha blitt frikoblet fra NRK ved inngangen til 2000, begynte \u00c5sne Seierstad for alvor \u00e5 utvikle seg til \u00e5 bli den internasjonalt anerkjente journalisten og forfatteren som i dag parallellutgir sine b\u00f8ker p\u00e5 norsk, svensk, dansk, tysk og engelsk. Allerede i Tsjetsjenia hadde hun g\u00e5tt sine egne veier og blitt med en ung jente hjem en dag. I to uker bodde \u00c5sne Seierstad sammen med henne og en gruppe andre kvinner. Mennene var sendt til fronten, og den norske journalisten fulgte dagliglivet og de sivile lidelsene, f\u00f8dsler og d\u00f8d, p\u00e5 n\u00e6rt hold mens bombene regnet ned over hovedstaden.", "Aslak Nore, forfatter og forlegger:", "- At \u00c5sne er uredd, er like velkjent som sant, men hun innehar ogs\u00e5 en unik kombinasjon av journalistisk magef\u00f8lelse, r\u00e5skap, strategisk teft og genuin menneskelig innlevelse. \u00c5 jobbe med henne p\u00e5 n\u00e6rt hold er som \u00e5 v\u00e6re mekaniker p\u00e5 en Formel 1-bil, eller v\u00e6re i Barcelonas trenerteam, hun er en forfatter i litteraturens Champions League.", "I Irak, i Serbia, i Afghanistan og etter hvert i Libya, rendyrket \u00c5sne Seierstad denne metodikken som hun hadde tydd til i svennepr\u00f8ven som selvstendig journalist. Mens de utsendte krigsreporterne fra de st\u00f8rste mediehusene dro hjem etter en stund, flyttet \u00c5sne heller inn hos folk. De ukes- og m\u00e5nedslange oppholdene resulterte i en serie prisbel\u00f8nte reportasjeb\u00f8ker om livet p\u00e5 innsiden av ulike konfliktomr\u00e5der, og er grunnen til at \u00c5sne Seierstad i dag er blitt en av Norges mest profilerte eksportforfattere.", "- Menneskem\u00f8ter. Hvis det er en r\u00f8d tr\u00e5d i det jeg skriver, s\u00e5 m\u00e5 det v\u00e6re det. Tette m\u00f8ter med mennesker. Da jeg skrev den f\u00f8rste boka, fra Serbia, og hadde som ambisjon \u00e5 besvare sp\u00f8rsm\u00e5let om hvem serberen egentlig er, valgte jeg \u00e5 beskrive folket gjennom fjorten portretter. Mer direkte kan du ikke gj\u00f8re det. Senere har jeg fors\u00f8kt \u00e5 forst\u00e5 samfunnet via de menneskene som bor der, og det kan jo bare gj\u00f8res ved at du bor sammen med dem. Det er i grunnen en veldig enkel oppskrift, sier \u00c5sne Seierstad.", "Det var slik hennes mest kjente og kontroversielle bok ble til. \u00c5sne Seierstad hadde reist til Afghanistan like etter det allierte angrepet p\u00e5 Taliban-regimet som fulgte i kj\u00f8lvannet av 11. september 2001. Hun hadde dratt inn til Kabul sammen med Nordalliansen da Taliban flyktet fra byen, og der m\u00f8tte hun tilfeldigvis bokhandleren Shah Mohammed Rais (i boka heter han \u00abSultan Khan\u00bb) og hans to koner og barn. Hun dro tilbake etter krigen og bodde hos familien i fire m\u00e5neder, reiste rundt i landet med dem p\u00e5 pilegrims- og forretningsreiser, kledde seg i burka som de andre kvinnene - og skrev deretter \u00abBokhandleren i Kabul\u00bb. Da Shah Mohammed Rais lenge etter utgivelsen fikk lese boka, i engelsk oversettelse, gikk han og hans kone til s\u00f8ksm\u00e5l med p\u00e5stander om at de n\u00e6rg\u00e5ende beskrivelsene var krenkende og injurierende for familien.", "- Jeg skulle gjerne v\u00e6rt foruten den saken. Jeg vil gjerne se p\u00e5 meg selv som en person som kommer til enighet med folk, men der gjorde jeg ikke det. Det skyldes ikke bare bokhandleren og meg, sier hun i dag, og peker p\u00e5 advokat Per Danielsen som trumfet saken gjennom tre rettsinstanser p\u00e5 vegne av bokhandleren, fram til han tapte i h\u00f8yesterett s\u00e5 sent som i fjor.", "- Jeg er helt sikker p\u00e5 at vi ville ha funnet en l\u00f8sning uten hans innblanding. Det var nemlig en annen advokat inne i bildet i starten. Rais tok kontakt med Abid Raja i den fasen da han drev og lette etter juridisk hjelp. Raja kunne godt tenke seg \u00e5 representere bokhandleren, og mente ogs\u00e5 at han kunne hjelpe ham til \u00e5 f\u00e5 et godt forlik. Raja r\u00e5det ham til \u00e5 unng\u00e5 rettssak, fordi han aldri kom til \u00e5 vinne den, eller som Raja sa - du har ekstremt sm\u00e5 sjanser til \u00e5 vinne fram, det er bedre om du inng\u00e5r forlik.", "Abid Raja bekrefter overfor Ukeadressa denne historien som ikke har v\u00e6rt kjent tidligere. If\u00f8lge \u00c5sne Seierstad l\u00e5 det ogs\u00e5 en \u00abgod slump penger\u00bb i forliket som Cappelen Damm var villig til \u00e5 legge p\u00e5 bordet, inkludert midler som skulle g\u00e5 til et bibliotek for barnelitteratur i Kabul.", "- N\u00e5 sitter i stedet Rais igjen med en gjeld til staten, eller til forlaget, som riktig nok ikke kommer til \u00e5 kreve ham for den. Men for Rais kunne denne saken tatt en annen vending, om han bare hadde lyttet til de r\u00e5dene han fikk fra den f\u00f8rste advokaten han kontaktet.", "\u00c5sne Seierstads fortellerteknikk er ikke omstridt, men heller ikke uproblematisk, slik striden om bokhandleren viste. I etterordet til \u00abTo s\u00f8stre\u00bb - der hun verken har snakket med eller langt mindre truffet de to hovedpersonene, Ayan og Leila - redegj\u00f8r hun grundig for de dilemmaene hun har st\u00f8tt p\u00e5 og de valgene hun har tatt. De to jentene har overhodet ikke villet bidra til boken og har svart p\u00e5 alle henvendelser med taushet fra sitt frivillige eksil i Syria.", "- Etter bokhandlersaken har jeg hatt som regel at alle f\u00e5r lese gjennom det jeg skriver p\u00e5 forh\u00e5nd. Familien fikk p\u00e5 forh\u00e5nd lese alt som de er kilder til i boken. Jeg kan ha \u00e9n s\u00e5kalt bokhandlersak, men ikke to. Da blir det fort et m\u00f8nster i folks bevissthet, som at hun der, hun blir alltid uenig med dem hun skriver om.", "Fr\u00f8ydis Guldahl, mamma og forfatter:", "- Hun har alltid hatt en sterk vilje og stor gjennomf\u00f8ringskraft. Helt fra hun var barn skulle ting skje umiddelbart, enten hun fikk hjelp eller ikke. Hun kunne v\u00e6re et uromoment p\u00e5 skolen, men jeg s\u00e5 alltid p\u00e5 hennes aktivitet som noe positivt. Ustoppeligheten fortsatte gjennom oppveksten og har preget hele hennes yrkesliv ogs\u00e5.", "\u00abTo s\u00f8stre\u00bb er alts\u00e5 beretningen om to skoleflinke norsk-somaliske jenter fra B\u00e6rum, som plutselig en oktoberdag for tre \u00e5r siden ikke kommer hjem fra skolen som avtalt. I l\u00f8pet av kvelden f\u00e5r faren Sadiq, moren Sara og broren Ismael vite at Leila (15) og Ayan (18) befinner seg et sted i Sverige, p\u00e5 vei til Syria, og at ingen ting kan stoppe dem. Faren reiser i desperasjon etter for \u00e5 lete dem opp, f\u00f8rst til Tyrkia og deretter inn p\u00e5 IS-kontrollert omr\u00e5de i Syria, der han til slutt f\u00e5r et kort m\u00f8te med dem, men klar beskjed om \u00e5 reise tilbake fordi de akter \u00e5 bli.", "- Det var foreldrene som tok kontakt og \u00f8nsket denne boken. De ville p\u00e5 en m\u00e5te vise omverdenen at det ikke var noe galt med familien, at den ikke kunne klandres for valgene som jentene tok. De ville advare om faresignalene som de i ettertid hadde sett, og for Sadiq var det nok ogs\u00e5 viktig \u00e5 f\u00e5 dokumentert sin egen handlekraft. At d\u00f8trene stakk av p\u00e5 dette viset, gikk p\u00e5 hans \u00e6re som far, ektemann og familieoverhode, mener \u00c5sne Seierstad.", "Selv om hun aldri har vekslet et ord med Leila og Ayan, alt er basert p\u00e5 det de har skrevet i etterlatte papirer, p\u00e5 mailer og i chatter med broren Ismael, f\u00f8ler hun seg tett knyttet til de to jentene.", "- Det g\u00e5r ikke en dag uten at jeg tenker p\u00e5 hvordan de har det i Raqqa, som inntil n\u00e5 har v\u00e6rt et ganske trygt sted \u00e5 v\u00e6re for dem. Men IS er p\u00e5 defensiven, og kanskje er mennene deres blitt sendt til fronten, kanskje er de d\u00f8de. Det aner jeg ikke. Den siste kontakten mellom s\u00f8strene og familien skjedde i september, da de ringte hjem for \u00e5 \u00f8nske moren god eid.", "\u00c5sne Seierstads bakgrunn er s\u00e5 forskjellig som mulig fra Leila og Ayans oppvekst. Men det fins likhetstrekk som gj\u00f8r at \u00c5sne kjenner igjen m\u00e5ter de har tenkt og handlet p\u00e5 underveis.", "- Denne ungdommelige oppr\u00f8rstrangen, for eksempel, kan jeg se tydelig. For dem er flukten til Syria f\u00f8rst og fremst religi\u00f8st motivert, men det fremst\u00e5r ogs\u00e5 som et frigj\u00f8ringsprosjekt. De bare gjorde det, rett og slett. De bare reiste. Det har jeg gjort mange ganger selv.", "- Da jeg var p\u00e5 deres alder, hadde jeg v\u00e6rt p\u00e5 interrail og p\u00e5 haiketur i Mellom-Amerika med ei venninne. Jeg hadde v\u00e6rt p\u00e5 flere hytteturer og leirskole. Men n\u00e5r disse jentene forlater hjemmet uten foreldrenes samtykke - for aller f\u00f8rste gang, merk det - da drar de rett og slett med enveisbillett til Syria.", "I stilb\u00f8ker som \u00c5sne Seierstad har f\u00e5tt tilgang til, fremst\u00e5r de to s\u00f8strene veldig opptatt av kvinnekamp og feminisme.", "- Det er ganske interessant \u00e5 se hvordan de n\u00e5 underlegger seg et system og en m\u00e5te \u00e5 se verden p\u00e5, hvor de ikke f\u00e5r lov til noen ting uten mannens tillatelse. Slike ting skulle jeg gjerne snakket med Leila og Ayan om.", "Fra tidlig alder ble \u00c5sne Seierstad oppmuntret til \u00e5 gj\u00f8re oppr\u00f8r mot alt og alle. Moren, den kjente feministen Fr\u00f8ydis Guldahl - forfatter av ungdomsklassikeren \u00abJentene gj\u00f8r oppr\u00f8r\u00bb - var etter eget utsagn b\u00e5de rettroende og streng og lite villig til \u00e5 innvilge verken blonder i kleskolleksjonen eller et fromt \u00f8nske fra datteren om \u00e5 bli drillpike i skolekorpset. \u00abN\u00e5r man har en feminist som mamma, \u00c5sne, s\u00e5 blir man bare ikke drillpike\u00bb, l\u00e5t det kontant.", "Om foreldrene - faren er den gamle SV-h\u00f8vdingen Dag Seierstad - har \u00c5sne sagt at de er som et kompass og en forankring, noe \u00e5 strekke seg etter og noe \u00e5 komme tilbake til om man har l\u00f8pt for langt vekk fra sine verdier.", "- Det verdisettet fors\u00f8ker jeg \u00e5 overf\u00f8re til mine egne barn, det er liksom m\u00e5let, sier hun.", "\u00c5sne og barnas far, jazzmusikeren Trygve Seim, har skilt lag etter sju \u00e5rs samboliv, men er gode venner og bor i n\u00e6rheten av hverandre. Da ungene enn\u00e5 var s\u00e5 sm\u00e5 at de ikke beh\u00f8vde \u00e5 lure p\u00e5 hvor mamma befant seg til enhver tid, var det lettere \u00e5 gjennomf\u00f8re tidkrevende utenriksprosjekter mens pappa holdt fortet.", "- S\u00e5nn er det ikke lenger. Mye fordi min arbeidsmetodikk ofte krever lange frav\u00e6r uten en fastsatt hjemreisedato. N\u00e5r barna er seks og \u00e5tte \u00e5r kan du ikke v\u00e6re borte i det uendelige. Det andre er naturligvis at jeg ikke \u00f8nsker \u00e5 l\u00f8pe den risikoen det er \u00e5 jobbe i for eksempel Libya akkurat n\u00e5. Jeg skulle gjerne m\u00f8tt jentene p\u00e5 skolen i Tripoli enda en gang. Jentene er vanlige libyere og g\u00e5r nok under radaren, men jeg ville blitt et altfor fristende m\u00e5l, sier \u00c5sne Seierstad.", "Les flere portretter fra Ukeadressa her", "- \u00abMamman min har v\u00e6rt med i sju kriger\u00bb, fikk jeg h\u00f8re at Embrik gikk rundt og skr\u00f8t av p\u00e5 skolen forleden. Jeg vet ikke helt hvor han har det tallet fra, men han vet godt hva jeg har drevet p\u00e5 med. Nettopp derfor skal han vite at jeg vil holde meg i ro en stund n\u00e5."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "538389bec6237b28c014cfac6da03c47a03470e44a87d918e33a14bb79f4b11a"}, {"field": "createtime", "value": "2017-05-01T14:17:23.000Z"}, {"field": "description", "value": "Hun rapporterte i bomberegn fra Afghanistan, Irak og fra Balkan, og fl\u00f8y inn over Kaukasus med et glass vodka i den ene h\u00e5nda og en sylteagurk i den andre. S\u00e5nt vil ikke skje like ofte igjen."}, {"field": "dominantimage", "value": "http://www.adressa.no/pluss/magasin/article13771021.ece/uh1nqw/ALTERNATES/w980-default/Seierstad1b.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/941a84658f0f68f265d645dd887cb27253141318.jpg?5982d1d8"}, {"field": "dominantthumbnaildimensions", "value": "300x169"}, {"field": "heading", "value": ["Krigen f\u00e5r fred for \u00c5sne -adressa.no", "Hun som aldri dro", "Bokhandleren", "Oppr\u00f8rstrangen", "Mammaen i krigen"]}, {"field": "id", "value": "941a84658f0f68f265d645dd887cb27253141318"}, {"field": "keyword", "value": ["Ukeadressa", "Portrettet", "\u00c5sne Seierstad", "Syria", "IS"]}, {"field": "keywords", "value": "Ukeadressa,Portrettet,\u00c5sne Seierstad,Syria,IS"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-company", "value": "cappelen damm"}, {"field": "kw-concept", "value": ["jente", "vise", "s\u00f8stre", "bor", "n\u00e6rt hold", "krig", "bokhandleren", "dag", "reise", "sent", "bok"]}, {"field": "kw-entity", "value": ["brageprisvinneren", "gaddafis", "per danielsen", "raqqa", "jentene", "o. embrik", "afghanistan og irak", "serbia og kosovo", "sol", "ismael", "leila og ayan", "the new york times", "shah mohammed rais", "gullruten", "taliban", "bokhandleren", "arbeiderpartiets", "bokhandlerprisen og den", "norges", "ukeadressa", "leila", "urd", "manifest", "arbeiderbladet", "kaukasus", "mellom-amerika", "barcelonas", "tsjetsjenia", "nordalliansen", "universitetet", "ayan og leila", "dagsrevyen", "trondheim dokumentarfestival", "embrik og sol", "sadiq", "champions league", "formel 1"]}, {"field": "kw-location", "value": ["stockholm", "irak", "tyrkia", "frogner", "ayan", "sara", "syria", "b\u00e6rum", "libya", "balkan", "tripoli", "kabul", "haugesund", "oslo", "makedonia", "groznyj", "moskva", "afghanistan", "sverige", "serbia"]}, {"field": "kw-pageclass", "value": "article"}, {"field": "kw-person", "value": ["jonas gahr st\u00f8re", "trygve seim", "abid raja", "fr\u00f8ydis guldahl", "ruth lillegraven", "hadia tajik", "sultan khan", "\u00e5sne seierstad", "aslak nore", "cathrine sandnes", "dag seierstad"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13771021.ece/uh1nqw/ALTERNATES/w980-default/Seierstad1b.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigen f\u00e5r fred for \u00c5sne"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/12/Krigen-f%C3%A5r-fred-for-%C3%85sne-13771030.ece"}, {"field": "pageclass", "value": ["article"]}, {"field": "publishtime", "value": "2016-11-12T11:35:08.000Z"}, {"field": "recs-articleid", "value": "13771030"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-12T11:35:08.000Z"}, {"field": "recs-rawtitle", "value": "Krigen f\u00e5r fred for \u00c5sne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun rapporterte i bomberegn fra Afghanistan, Irak og fra Balkan, og fl\u00f8y inn over Kaukasus med et glass vodka i den ene h\u00e5nda og en sylteagurk i den andre. S\u00e5nt vil ikke skje like ofte igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/941a84658f0f68f265d645dd887cb27253141318.jpg?5982d1d8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-03T07:33:44.000Z"}, {"field": "title", "value": "- Embrik (8) og Sol (6) skal slippe \u00e5 se meg i oransje IS-drakt"}, {"field": "url", "value": "http://www.adressa.no/pluss/magasin/2016/11/12/Krigen-f%c3%a5r-fred-for-%c3%85sne-13771030.ece"}, {"field": "urlhash", "value": "941a84658f0f68f265d645dd887cb27253141318"}], "score": 0.5879669, "siteId": "9222270286501375973", "id": "941a84658f0f68f265d645dd887cb27253141318"}

