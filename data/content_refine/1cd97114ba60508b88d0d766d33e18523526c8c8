{"fields": [{"field": "modifiedtime", "type": "time", "value": "2015-06-12T16:39:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Trondheim", "Sverresborg Arena"]}, {"field": "author", "value": "\u00e5ge winge"}, {"field": "body", "value": ["Saken oppdateres.", "I motlyset fra de store vinduene i karnappet minner han litt om rockeren Keith Richards, og i den doble sjeselongen som er slitt kun p\u00e5 den ene siden, humrer han og sier det gr\u00e5 h\u00e5ret og rynkene skyldes et brutt kj\u00e6rlighetsforhold, som til slutt endte med at han flyttet inn i det gamle Krutthuset p\u00e5 Ladehammeren.", "Les ogs\u00e5: Se hvordan Stein bor.", "\u2013 Av en eller annen grunn projiserer jeg dritten over p\u00e5 veggene der jeg bor og klarer ikke si til meg selv \u00abslapp av da kis, det er ikke huset det er noe galt med\u00bb. Ja, jeg har solgt og kj\u00f8pt hus p\u00e5 f\u00f8lelser, men n\u00e5 har jeg f\u00e5tt streng beskjed av min datter om at her skal jeg bo.", "Stein Vanebo.", "I mer enn tretti \u00e5r har han jobbet med musikk. Han har laget musikkprogram p\u00e5 n\u00e6rradio, drevet platebutikker, arrangert konserter og ledet plateselskap.", "N\u00e5 vil han og selskapet Trondheim Concerts skape en internasjonal konsertby ved \u00e5 bruke Sverresborg Arena med plass til 10 000 personer.", "LES P\u00c5 PLUSS: - Det kiler i magen hver gang", "I helga kommer Roxette og Mark Knopfler. Senere i sommer \u00c5ge Aleksandersen, Highasakite og R\u00f6yksopp.", "\u2013 Men hvorfor ble du ikke musiker n\u00e5r du f\u00f8rst skulle velge deg et rockeliv?", "\u2013 Jeg pr\u00f8vde. Jeg sang i et band som vant Malvik-rocken, men vi vant jo ikke fordi jeg kunne synge, vi vant fordi vi var best p\u00e5 image. Jeg har et \u00f8re for musikk, men kan hverken synge eller spille instrument, og jeg har ikke t\u00e5lmodighet til \u00e5 \u00f8ve. Jeg er vel heller ingen \u00abrock'n'roller\u00bb.", "\u2013 Hva er du da?", "\u2013 Jeg er en middelaldrende gubbe som aldri har s\u00f8kt en jobb, men som har f\u00e5tt jobbe med hobbyen min. Og s\u00e5 har det i sum g\u00e5tt ganske greit, mer enn ugreit.", "La oss ta det fra begynnelsen.", "Han er f\u00f8dt i Trondheim av en mor som ble sosionom, i en familie med to barn som hvert fjerde \u00e5r flyttet etter jobbene til faren som er sivilingeni\u00f8r.", "Fra Svalbard husker han det var m\u00f8rkt, og her s\u00e5 han p\u00e5 tv Abba vinne Grand Prix med \u00abWaterloo\u00bb. I Svolv\u00e6r skar han tunger p\u00e5 fiskebruket etter skoletid og brukte pengene til \u00e5 kj\u00f8pe kassetter med band som Queen, Gasolin' og Eagles.", "LES OGS\u00c5: Hvem er egentlig st\u00f8rst av Sting, Plant og Knopfler?", "Han er 13 n\u00e5r familien flytter til Vikhamar. Han er skoleflink, men kverulerer p\u00e5 alt. Samtidig trekkes han mot rockerne i byen. Han blir kjent med \u00abrockestjernene\u00bb Paul Simmons og Arne Nystr\u00f8m, som nettopp har vunnet norgesmesterskapet i rock med bandet Hotlips. Vikhamar blir pokker i vold. Det blir Trondheim. Og endel festing.", "LES P\u00c5 PLUSS: Mark Knopfler  blir aldri kvitt s\u00f8kkrike rockestjerners syndrom", "\u2013 Jeg husker det var utrygt, skummelt, og jeg skj\u00f8nte ikke hvorfor folk l\u00e5 og flira etter at pipa var sendt rundt. Det der var ikke noe for meg. Det var godt at Paul Simmons ble en \u00abstorebror\u00bb for meg.", "Simmons og Vanebo kj\u00f8rer heller til Stockholm for \u00e5 la seg tatovere av den legendariske tatov\u00f8ren Doc Forest, men Doc Forest har ukelange ventelister s\u00e5 de m\u00e5 ta til takke med kj\u00e6resten hans som merker guttenes kropper med siouxindianerfj\u00e6r.", "Etterp\u00e5 kj\u00f8rer de i vill fart tilbake til Trondheim i Simmons' lille Fiat for at Stein skal rekke ekstrajobben p\u00e5 Playtime, landets beste platebutikk som drives av den eksentriske Kurt Saksen.", "\u2013 Jeg ryddet i kjelleren og t\u00f8rket st\u00f8v, og jeg kan enn\u00e5 kjenne sitronlukta fra st\u00f8vkluten. Jeg luftet bikkjene hans og handlet grahambr\u00f8d. Kurt l\u00e6rte meg to viktige ting i livet: \u00e5 v\u00e6re n\u00f8ye og \u00e5 v\u00e6re h\u00f8flig. Og da han introduserte meg for sin gode venninne Liv Ullmann, de drakk kaffe sammen i hans leilighet over butikken, l\u00e6rte han meg hvordan jeg skulle hilse. Jeg skulle ta henne i h\u00e5nden, se henne i \u00f8ynene, gi et lite nikk og klemme passe hardt.", "P\u00e5 Playtime f\u00e5r Vanebo s\u00e5pass overblikk over pop-universet at han som seksten\u00e5ring ikke bare finner det naturlig \u00e5 reise til den legendariske rockeklubben The Marquee Club i Soho, men han lager ogs\u00e5 et falskt pressekort som gj\u00f8r ham i stand til \u00e5 intervjue legender som Lemmy Kilmister i Mot\u00f6rhead.", "Han snakket d\u00e5rlig engelsk, men ikke s\u00e5 d\u00e5rlig som sin morfar Eilif, en sj\u00f8mann som i mange \u00e5r togloffet Australia og verden rundt p\u00e5 bare fem engelske ord, men som alltid forsikret seg ved \u00e5 avslutte samtalene med \u00abinshallah\u00bb og \u00abshalom\u00bb.", "Vanebo jobber tre\u2013fire \u00e5r p\u00e5 Playtime, og etter hvert f\u00e5r han ogs\u00e5 borti kassa. Men det er ikke der han kommer i kontakt med sitt forretningsgen, det oppdager han p\u00e5 Ringve videreg\u00e5ende.", "Han har langt h\u00e5r og Iron Maiden p\u00e5 ryggen, og sammen med to kompiser kj\u00f8per han en amerikansk jeep med overbygg og selger reklameplass p\u00e5 bilen til Hollywood Disco og Gatsby Nattklubb. Dette finansierer russetida. Pengene fra salget av russebilen bruker han til \u00e5 legge inn fasttelefon p\u00e5 hybel\u2019n.", "Han skriver reportasjer for Arbeider-Avisa, intervjuer blant annet medlemmene i Kiss, og han jobber som telefonselger.", "P\u00e5 fritida spiller han musikk i n\u00e6rradioen Radio RV, senere i den konservative Konrad, samtidig som han arrangerer konserter med blant annet A-ha i Leangen ishall.", "Jula 1990 drar Stein Vanebo p\u00e5 ferie med samboeren, som han senere gifter seg med, til den mexicanske \u00f8ya Cozumel. F\u00f8rste nytt\u00e5rsdag, dagen etter han fyller tjue\u00e5tte, v\u00e5kner han uten overflatef\u00f8lelse fra brystet og ned og i begge hendene.", "De tror f\u00f8rst det er en tropisk sykdom, men hjemme f\u00e5r Vanebo konstatert multippel sklerose (MS), en uhelbredelig nevrologisk sykdom som rammer sentralnervesystemet.", "Han f\u00e5r utslag i venstre fot. Krykker. St\u00e5lskinne for kneet. I perioder blind p\u00e5 det venstre \u00f8yet.", "\u2013 Alle rundt meg snakket om rullestol. Jeg tenkte ikke s\u00e5nn, men jeg tenkte nok at n\u00e5 m\u00e5 jeg gj\u00f8re alt det jeg har lyst til f\u00f8r det er for sent.", "Han flytter med samboeren og hennes datter Tonje til et sm\u00e5bruk i Kl\u00e6bu. Han kj\u00f8per hest og Harley. De gifter seg og adopterer Joakim, en tre \u00e5r gammel gutt fra Thailand.", "S\u00e5 tar forholdet tar slutt, og Stein blir alenepappa for to barn.", "N\u00e5 er det fem \u00e5r siden Tonje giftet seg i Nidarosdomen. Foran henne opp kirkegulvet gikk Stein og hennes biologiske far. To fedre.", "\u2013 N\u00e5 lever hun i en kjernefamilie i Kl\u00e6bu, og jeg er blitt bestefar til to barn. Og det er s\u00e5 fint.", "\u2013 Og hvordan g\u00e5r det med sykdommen?", "\u2013 Jeg teller skrittene n\u00e5r jeg g\u00e5r, og glemmer jeg \u00e5 telle, tryner jeg i trappa, og det gj\u00f8r jeg hver dag. Men s\u00e5 lenge jeg ikke er blind, lever jeg godt med smertene som kan sammenlignes med \u00e5 f\u00e5 str\u00f8m gjennom kroppen. Jeg er ekstremt fatalistisk i forhold til min egen sykdom. Jeg har en snill utgave av sykdommen og kan leve resten av livet som i dag.", "Det er ni \u00e5r siden ekskj\u00e6resten kastet krykkene og kneskinna hans. Han trener. Sykler. Rir. Padler kajakk, setter en planke mellom beina for \u00e5 kunne stive av og dermed \u00f8ke stabiliteten i kajakken.", "Han har ogs\u00e5 pr\u00f8vd seg p\u00e5 yoga for \u00e5 stimulere de minste musklene. \u00abHundens posisjon\u00bb, en hvileposisjon. Det er ikke mye hvile i hundens posisjon n\u00e5r en fot og ei arm ikke funker, sier han.", "\u2013 Det er kanskje lettere med \u00abhundeeierens posisjon\u00bb, n\u00e5r du henger vannrett etter en hund over Bakke bru?", "\u2013 Aiko, ja, det er en fin hund. Han har husky i seg. N\u00e5 er han p\u00e5 bes\u00f8k hos min s\u00f8ster Merete p\u00e5 Svalbard, der han f\u00e5r lange turer hver dag.", "S\u00f8steren Merete er en eventyrer, hun har reist jorda rundt og har i mange \u00e5r drevet dykkeskole i Thailand. Men det var ikke hun som fikk ham tent p\u00e5 dykking, det var en fransk dykkerinstrukt\u00f8r p\u00e5 Mauritius som overbeviste ham om at han i vektl\u00f8s tilstand under vann kunne han klare seg uten venstrefot og den ene h\u00e5nden.", "Vanebo er for lengst klassifisert som \u00abadvanced diver\u00bb, og n\u00e5 vil han utdanne seg til rednings- og grottedykker. Han har ogs\u00e5 meldt seg p\u00e5 et kurs i fridykking.", "Han har bes\u00f8kt nesten femti land og mange av \u00f8yene i Karibien. Skal han velge seg ett sted er det ikke Cuba, Cuba er for opplagt, men den lille karibiske \u00f8ya St. Winston. P\u00e5 St. Winston g\u00e5r livet som en sakte film p\u00e5 et sted hvor folk minner om folk p\u00e5 landsbygda i Irland, eller i Tr\u00f8ndelag.", "\u2013 Du har mange bekjente, men ikke s\u00e5 mange n\u00e6re venner?", "\u2013 Jeg har veldig f\u00e5 n\u00e6re venner, kanskje bare to, og en av dem ser jeg sjelden. Men n\u00e5r vi m\u00f8tes, er det som om det var i g\u00e5r.", "Det er den udefinerbare x-faktoren mellom n\u00e6re venner, som med en kj\u00e6reste uten det intime. Men en venn forlanger ikke at du forandrer deg.", "Vanebo liker best tosomheten. Men ensomheten finnes ikke.", "Han kan v\u00e6re tre uker alene p\u00e5 hytta i Hessdalen uten \u00e5 gj\u00f8re noe. Han kan h\u00f8re p\u00e5 stillheten, p\u00e5 elva, lese eller dra seg opp p\u00e5 fjellet med en trestaur.", "Skal han summere livet sitt i timer, har han brukt mest tid p\u00e5 \u00e5 lese og h\u00f8re musikk. P\u00e5 hytta h\u00f8rer han p\u00e5 det han h\u00f8rte p\u00e5 i puberteten. AC/DC, Led Zeppelin, Queen, Eagles.", "Han leser krim for sovne, aviser for \u00e5 v\u00e5kne og biografier n\u00e5r han er v\u00e5ken. Akkurat n\u00e5 leser han r\u00e5utkastet til en roman en venninne av ham har skrevet.", "Vanebo oppmuntret kompisen, forfatteren og musikeren Frode Sander \u00d8ien, da han satt p\u00e5 Caf\u00e9 Ni Muser og lurte p\u00e5 om han skulle skrive en krimroman for \u00e5 helbrede bankkontoen som akkurat da var fylt med 33 kroner. N\u00e5 er \u00d8ien bestselger i Tyskland og flere andre land, pengene er ikke lenger et problem.", "\u2013 Selv sa du en gang at du skulle bli million\u00e6r f\u00f8r du var f\u00f8rti?", "\u2013 Det m\u00e5 ha v\u00e6rt p\u00e5 et av de tre nachspielene jeg har deltatt p\u00e5. Men det er riktig at jeg har hele tiden \u00f8nsket \u00e5 bli \u00f8konomisk uavhengig.", "\u2013 Og hva tjener du n\u00e5?", "\u2013 Nesten ingen ting, jeg tar ikke ut l\u00f8nn fra jobben. Jeg har hus og hytte, men jeg har ikke mye gjeld s\u00e5 jeg t\u00e5ler \u00e5 tjene lite. Det var m\u00e5let mitt f\u00f8r jeg ble sjuk, jeg vil klare meg selv hvis det skjer noe. \u00abDu m\u00e5 alltid ha et kronestykke i lomma s\u00e5 ikke bikkjene pisser \u00e5 deg\u00bb, sa min mormor.", "\u2013 Nok penger til at du kan ta en taxi, du er jo totalt uten retningssans?", "\u2013 Ja, og s\u00e5 mye som jeg har reist, er jo det helt merkelig. Jeg er totalt uten retningssans og finner ikke tilbake til Karl Johan om jeg forviller meg ut i ei sidegate. Men det er ikke s\u00e5 farlig, det finnes jo alltid noen mennesker du kan sp\u00f8rre. Man m\u00e5 se humoristisk p\u00e5 det.", "\u2013 Og det hjelper kanskje at du smiler med \u00f8ynene?", "\u2013 Ja, humor er viktig! Men humor er jo veldig subjektivt, og den kan jo bli oppfattet som ondskapsfull hvis den kommer p\u00e5 feil tidspunkt, det er jo laget kriger p\u00e5 misforst\u00e5tt humor.", "Han blir stille. Han m\u00e5 ikke snakke hele tiden. Men det er dette med stillhet, den blir lett misforst\u00e5tt. \u00c5 v\u00e6re stille betyr ikke alltid det samme som at man ikke har det bra. Tvert imot. Han irriterer seg sjelden, men kan irritere seg over politikk.", "\u2013 Idet vi hadde et velferdssystem som fungerte ganske bra, og vi stod \u00f8verst p\u00e5 pyramiden, presterte vi \u00e5 velge ei regjering som begynner \u00e5 kutte i det samme systemet. Det er ganske fascinerende. Hvis noen hadde sagt til meg for ti \u00e5r siden at Fremskrittspartiet skulle f\u00e5 finansministeren, ville jeg ikke i min villeste fantasi trodd det var mulig. Det som forundrer meg er, alts\u00e5 ... det provoserer meg ... ikke bare n\u00e5r det gjelder kultur, men i det store og hele. Hm, skal jeg si noe fornuftig om dette?", "\u2013 Du kan jo pr\u00f8ve?", "\u2013 Faren min kj\u00f8rte rundt med H\u00f8yre-merke i bakruta, og jeg har all mulig respekt for H\u00f8yre, det er jo ikke et tulleparti, men n\u00e5r det partiet g\u00e5r i allianse med et populistisk h\u00f8yreparti som Fremskrittspartiet, ja, da forsvinner logikken for meg.", "Han sier han er sosialist og lar seg inspirere av s\u00e5nne som \u00c5ge Aleksandersen, som han i flere \u00e5r jobbet sammen med i plateselskapet Norske Gram. Han snakker om \u00c5ges raushet, om at \u00c5ge gir av sine tanker og ideer, og gir \u00e6ren for at han er blitt den han er blitt til kona si. Skulle Vanebo valgt seg ett ord, m\u00e5tte det bli \u00abraus\u00bb eller \u00abforpliktende\u00bb.", "N\u00e5r det gjelder Hans Rotmo, som han ogs\u00e5 har jobbet med i flere \u00e5r, sier han at han er glad i mannen, men ikke i hans meninger n\u00e5r det kommer til muslimer og flyktninger.", "Han har tatt noen nye tatoveringer etter dem han tok i Sverige, og han ler og sier det er ganske pubertalt. Han har noen dykkermotiv p\u00e5 leggen, og p\u00e5 ryggen har han Magica fra Tryll, Cruella de Ville og Modesty Blaise.", "\u2013 Det er kanskje ikke s\u00e5 bra kvinner, sier han, men det er likevel noe spennende der. En slags hyllest til de som ikke er helter, men som vi holder med likevel.", "\u2013 Selv er du framfor alt en snill fyr, if\u00f8lge kvinner som kjenner deg?", "\u2013 Jeg har mine utfordringer, og jeg pr\u00f8ver \u00e5 rydde opp og v\u00e6re rettferdig. Og alle m\u00e5 ha muligheten til \u00e5 si unnskyld.", "Og s\u00e5 sier han at han ikke helt vet hvilken vimpel han skal henge p\u00e5 flaggstanga i helga. Kanskje blir det den regnbuefarga homovimpelen. Eller Palestina-vimpelen. Eller Cuba-vimpelen, den har ikke v\u00e6rt oppe enn\u00e5. Kanskje den. Bare for \u00e5 irritere en eller annen konservativ nabo.", "Det kan ligge mye godt i det ogs\u00e5.", "May Lise Hoel, kunstner og venn", "\u2013 Stein liker at folk er presise, og det er jeg ikke alltid, men jeg liker ham godt fordi han er s\u00e5 \u00e5pen og har stor innsikt i seg selv kombinert med stor diskresjon. Han er en livsnyter som driver med dykking og sier at det n\u00e6rmeste man kan komme \u00e5 fly er \u00e5 dykke. Samtidig har han en forst\u00e5else for at det g\u00e5r an \u00e5 ha det kjipt i mer enn ti minutter i et langt liv.", "Paul Simmons, kabinsjef i SAS og venn", "\u2013 Stein ville utvilsomt v\u00e6rt en etterspurt toppleder hadde han valgt \u00f8konomi eller politikk. NTNU burde utpeke mannen som \u00e6resdoktor, f\u00e5 har like stor bransjekunnskap som denne mannen, men han liker seg best i bakgrunnen og lever for \u00e5 f\u00e5 andre til \u00e5 f\u00f8le seg bra. Han er et fantastisk menneske som aldri forlanger, forventer eller uttrykker behov for hjelp eller st\u00f8tte tilbake.", "Per Tronsaune, arrangementssjef i Olavsfestdagene og venn", "\u2013 Stein t\u00f8r. Han ser alltid fremover, aldri bakover. Han er en stayer og er b\u00e5de skikkelig og wild-at-heart p\u00e5 samme tid. Han tar vare p\u00e5 flokken sin og sutrer aldri."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f607928f4a9decee82a9bdc0bd7e35c4f62e12346583881f9256035347d8abee"}, {"field": "createtime", "value": "2017-05-02T01:24:38.000Z"}, {"field": "description", "value": "Stein Vanebo gir seg ikke f\u00f8r han f\u00e5r de st\u00f8rste artistene til Trondheim. Privat har han alltid s\u00f8kt tosomheten."}, {"field": "dominantimage", "value": "http://www.adressa.no/pluss/magasin/article11176644.ece/sa9c20/ALTERNATES/w980-default/HenvisningSteinVanebo0455.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1cd97114ba60508b88d0d766d33e18523526c8c8.jpg?596538fb"}, {"field": "dominantthumbnaildimensions", "value": "300x169"}, {"field": "heading", "value": ["Urockelig -adressa.no", "Rocker uten stemme", "Svalbard, Svolv\u00e6r, Trondheim", "Falskt pressekort i Soho", "To vendepunkt", "Kastet krykkene", "Tosomheten. Ensomheten", "Ett viktig ord", "TRE OM STEIN VANEBO"]}, {"field": "id", "value": "1cd97114ba60508b88d0d766d33e18523526c8c8"}, {"field": "keyword", "value": ["Ukeadressa", "Trondheim", "Sverresborg Arena"]}, {"field": "keywords", "value": "Ukeadressa,Trondheim,Sverresborg Arena"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["liv", "venn", "\u00f8ya", "jobb", "sent", "n\u00e6re venner"]}, {"field": "kw-entity", "value": ["cruella de ville", "lemmy kilmister", "st. winston", "queen", "hessdalen", "a-ha", "hotlips", "playtime", "kiss", "fremskrittspartiet", "krutthuset", "iron maiden", "eagles", "hans rotmo", "doc forest", "magica", "hollywood disco", "ladehammeren", "soho", "tonje", "fiat", "modesty blaise", "harley", "grand prix", "karibien", "eilif", "led zeppelin", "gasolin", "konrad", "leangen", "h\u00f8yre", "hollywood disco og gatsby nattklubb", "caf\u00e9 ni muser", "bakke", "joakim", "merete", "mot\u00f6rhead", "gatsby nattklubb", "trondheim concerts", "arbeider-avisa"]}, {"field": "kw-location", "value": ["stockholm", "kl\u00e6bu", "tyskland", "australia", "malvik", "waterloo", "tr\u00f8ndelag", "abba", "cozumel", "irland", "svalbard", "svolv\u00e6r", "palestina", "thailand", "sverige", "mauritius", "cuba"]}, {"field": "kw-pageclass", "value": "article"}, {"field": "kw-person", "value": ["frode sander \u00f8ien", "kurt saksen", "\u00e5ge aleksandersen", "liv ullmann", "paul simmons", "keith richards", "mark knopfler", "lise hoel", "karl johan", "arne nystr\u00f8m", "norske gram", "stein vanebo"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11176644.ece/sa9c20/ALTERNATES/w980-default/HenvisningSteinVanebo0455.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Urockelig"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11176659.ece"}, {"field": "pageclass", "value": ["article"]}, {"field": "publishtime", "value": "2015-06-12T14:24:56.000Z"}, {"field": "recs-articleid", "value": "11176659"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-06-12T14:24:56.000Z"}, {"field": "recs-rawtitle", "value": "Urockelig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Stein Vanebo gir seg ikke f\u00f8r han f\u00e5r de st\u00f8rste artistene til Trondheim. Privat har han alltid s\u00f8kt tosomheten."}, {"field": "thumbnail", "value": "http://content-thumbnail.cxpublic.com/content/thumbnail200x150/1cd97114ba60508b88d0d766d33e18523526c8c8.jpg?596538fb"}, {"field": "thumbnailfullheightdimensions", "value": "200x3413"}, {"field": "timestamp", "value": "2017-07-11T20:45:47.000Z"}, {"field": "title", "value": "MS ingen hindring for rockeboss Stein Vanebo"}, {"field": "url", "value": "http://www.adressa.no/pluss/magasin/article11176659.ece"}, {"field": "urlhash", "value": "1cd97114ba60508b88d0d766d33e18523526c8c8"}], "score": 0.46772417, "siteId": "9222270286501375973", "id": "1cd97114ba60508b88d0d766d33e18523526c8c8"}

