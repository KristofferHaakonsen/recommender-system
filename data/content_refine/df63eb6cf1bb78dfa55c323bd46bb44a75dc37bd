{"fields": [{"field": "modifiedtime", "type": "time", "value": "2016-08-12T21:46:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "\u00c5ge Winge", "Sula", "Tove Fasting", "Ola Flyum"]}, {"field": "author", "value": "\u00e5ge winge"}, {"field": "body", "value": ["Kari Roe hadde syklet det meste av norskekysten, men maken til gjestfrihet som her ute i \u00f8yrekka, hadde hun knapt opplevd.", "I l\u00f8pet av noen timer p\u00e5 Mausund og Bog\u00f8yv\u00e6r, var telemarkingen servert nykokte krabbe-kl\u00f8r og lokalhistorie til frokost, bacalao og klemmer til lunsj, og en fisker hadde vist henne skj\u00e6rg\u00e5rden f\u00f8r han satte henne p\u00e5 ferga til Sula. Her skulle hun v\u00e6re i halvannen time, f\u00f8r hun skulle tilbake til fastlandet for \u00e5 sykle videre mot Bergen.", "Det Roe visste om Sula, var at \u00f8ya ikke hadde fastboende barn, noe hun som l\u00e6rer syntes var litt synd, og at hun m\u00e5tte innom den lokale puben.", "- Gode opplevelser er ikke bare vakker natur og severdigheter, det er f\u00f8rst og fremst menneskene du m\u00f8ter p\u00e5 veien og historiene de har \u00e5 fortelle, smilte Roe og satte seg ved siden av Aksel Ulrik Johansen utenfor butikken, en pensjonert fisker i bar overkropp og gule solbriller.", "Dermed var det gjort.", "Langs Sulveien opp mot fyret forteller Aksel at han stort sett sliter bukselommene n\u00e5r det ikke kommer en turist forbi, men at \u00e5rets sommer har v\u00e6rt historisk god med tanke p\u00e5 b\u00e5de v\u00e6r, fiske og turisme.", "- Men hvordan er det egentlig \u00e5 sykle alene, sp\u00f8r Aksel, og Roe forteller at hun p\u00e5 sankthans ble invitert opp i badestampen til en sj\u00f8same, noe hun dessverre m\u00e5tte takke nei til p\u00e5 grunn av tidsn\u00f8d, og at den eneste skremmende opplevelsen var p\u00e5 vei ut av Tana da en bil kj\u00f8rte etter henne et langt stykke mens den tutet. Men da bilen rullet opp ved siden av henne, var det et hyggelig ektepar som tilb\u00f8d henne husly.", "Aksel sier det er bra folk over alt, ikke minst p\u00e5 Sula hvor det i hans oppvekst bodde over fem hundre mennesker, men siden har folketallet krympet til under femti fastboende med en gjennomsnittsalder p\u00e5 over sytti \u00e5r.", "- Men p\u00e5 sommeren er det liv og leven i de sytti-\u00e5tti feriehusene kj\u00f8pt av pengefolk som ikke vet hvor de skal gj\u00f8re av pengene sine, ler Aksel. Slik var det ikke da han vokste opp, da var det fisk til middag og fattigdom til dessert.", "Aksel st\u00f8tter ryggen mot fyret og navngir mange av de utallige holmene og skj\u00e6rene som danner Sula-gruppa nordvest for fast-Fr\u00f8ya.", "P\u00e5 Voksv\u00e6r bodde ei st\u00e5lkjerring som het Marine, og alle hennes tretten unger kom til verden uten jordmor. I det lille huset, som fortsatt st\u00e5r der ute p\u00e5 holmen, bodde familien, som i tillegg til seg selv huset ti-tolv fiskere under sei- og skreifisket.", "Slik var det over alt p\u00e5 Sula, sier Aksel, og forteller om faren som d\u00f8de p\u00e5 en av holmene der borte, og om broren som kom roende hjem med den d\u00f8de mannen i fanget.", "- Han d\u00f8de av angina mens han var p\u00e5 fiske, de datt som fluer av hjerteinfarkt da de fikk r\u00e5d til fetere mat og sukker etter krigen. Det var r\u00f8mme, margarin og prim, og de skrapte panna fri for fett som de smurte p\u00e5 br\u00f8dskiva, forteller Aksel.", "Medisiner var det ikke snakk om, det var kun askeavkok, askeavkok mot alt, og Aksel mener det hadde v\u00e6rt bedre \u00e5 drikke sin egen galle.", "Men n\u00e5 er livet \u00e5 dra ut med sjarken, fiske seg en middag som han griller p\u00e5 en holme mens han betrakter \u00f8rna. Der ute er det s\u00e5 mye \u00f8rn, sier Aksel, at du kan se den p\u00e5 nesten hvert eneste skj\u00e6r.", "F\u00f8r var han mange ganger redd for at orkanen skulle bl\u00e5se huset p\u00e5 havet, men n\u00e5 breier han dyna over seg uten bekymringer. Som pensjonist har han ingenting \u00e5 klage p\u00e5, og da han kj\u00f8rte seg av p\u00e5 sykkel for noen m\u00e5neder siden, og bl\u00f8dde som en stukken gris fra panna, s\u00f8rget den nye skj\u00e6rg\u00e5rds-sykepleieren for at han ble flydd til Trondheim med helikopter. Der sydde de ham med \u00e5tte sting, og etterp\u00e5 fikk han tre-fire d\u00f8gn med rekonvalesens p\u00e5 Brekstad f\u00f8r han ble fraktet hjem med taxi til Sula.", "- Hadde dette skjedd i min ungdom, den gang det var \u00e5tte-ti timer med b\u00e5t inn til byen, hadde de n\u00f8yd seg med en bandasje og s\u00e5ret hadde grodde av seg sj\u00f8l. Nei, det der var sm\u00f8r p\u00e5 flesk, bare taxien kostet jo fem tusen kroner.", "Det hadde v\u00e6rt bedre bruk av pengene, -mener Aksel, om de hadde sendt ham p\u00e5 ferie til Island. Han har alltid dr\u00f8mt om \u00e5 bes\u00f8ke Island, sier han, fordi det \u00e5pne landskapet der borte minner ham om Sula.", "Her om dagen ville han forresten g\u00e5 en tur til et av skj\u00e6rene hvor han som guttunge brukte \u00e5 bade i fj\u00e6ra. Aksel trodde sj\u00f8en falt, men s\u00e5 begynte den \u00e5 stige, og plutselig gikk han til brystet i vann med mobilen i den ene h\u00e5nda og lommeboka i den andre. Noen Gud fant han ikke p\u00e5 \u00e5 be til, den guden ville uansett ikke kommet, sier han.", "- Hvilken Gud er det som sitter stille og ser p\u00e5 all faenskapen i verden!", "Det eneste positive med fraflyttinga, er at kristenfolket har kommet p\u00e5 defensiven, mener Aksel som har v\u00e6rt singel hele livet. Han har sett nok til \u00e5 ikke angre p\u00e5 akkurat det, men han angrer p\u00e5 at han ikke fikk barn.", "- Jeg er glad i unger og skulle gjerne v\u00e6rt b\u00e5de far og bestefar, men p\u00e5 den andre siden kan det ikke v\u00e6re lett \u00e5 vokse opp i all verdens elendig-het, sier han.", "Da er det bedre at verden kommer til Sula.", "Her om dagen fikk Aksel bes\u00f8k av et russisk filmteam som lager film om Sula. I to timer ble Aksel intervjuet, og han avsluttet med \u00e5 synge sulasangen i sofaen hjemme.", "Han er 82 og i bra form. Det er lenge siden han slutte \u00e5 r\u00f8yke, og i \u00e5r har han kun drukket et par melkeglass med \u00f8l. Alkohol er ikke noe for mennesket, sier Aksel, et godt liv handler om hva du putter i kjeften.", "Syklisten Kari sier hun p\u00e5 M\u00e5l\u00f8y ble servert \u00abkamsehaud\u00bb, innmat av fisk som blandes til en ball som kokes i kjeften p\u00e5 et digert torskhau, og som serveres med sukker, sirup og surmelk.", "- Fiskemat! Jeg kan spise fiskemat hele uka, sier Aksel. -Det finnes mye annet godt ogs\u00e5, men er det godt for kroppen? Er det godt for kroppen!", "Aksel har nesten sluttet \u00e5 spise sukker, og skraper fettrainna av baconet f\u00f8r han steker det. S\u00e5 sier han til Kari at Sula uten turister hadde v\u00e6rt skrale greier.", "- Men du, du m\u00e5 komme n\u00e5r v\u00e6rmeldinga melder \u00abTr\u00f8ndelag ytre str\u00f8k: Slak nordvest storm, \u00f8kende utover natta til Orkan\u00bb. Da ligger det en mur av b\u00f8lger her ute. Det er fascinerende og anbefales p\u00e5 det sterkeste, sier Aksel, og viser syklisten hvordan hun skal g\u00e5 opp til fyret n\u00e5r det stormer.", "Men n\u00e5 har hun sett fyret. Og utsikten. Og hun har kun kort tid igjen f\u00f8r hun m\u00e5 p\u00e5 b\u00e5ten. Men hva med Sonja-stubben?", "- Det er en tretti-f\u00f8rti meter lang sti som ble laget rett f\u00f8r et kronprinsparet Harald og Sonja bes\u00f8kte \u00f8ya et kvarters tid for mange \u00e5r siden. Etter min mening er det ikke noe \u00e5 se, men s\u00e5 er jeg jo heller ingen rojalist, sier Aksel.", "- Er du \u00f8yas republikaner?", "- Jeg er s\u00e5 mye, jeg.", "Etter en tallerken fiskesuppe p\u00e5 Terne Pub, g\u00e5r Kari Roe p\u00e5 hurtigb\u00e5ten. Aksel hjelper henne med sykkelen. Kari gir Aksel en klem. Aksel gir Kari enda en klem.", "- Litt av ei dame, og s\u00e5 sunn hun virket, smiler Aksel.", "Det er mange bra damer som kommer til \u00f8ya, forteller han, og noen av dem er mer interessante enn andre.", "En av dem har satt seg som m\u00e5l \u00e5 f\u00e5 flere til \u00e5 bosette seg p\u00e5 Sula.", "Kurongbordet. De fargerike signalvimplene i taket. Vinduene med kitchmalerier.", "Terna pub.", "P\u00e5 kj\u00f8kkenet st\u00e5r Tove Cecilie Fasting, journalisten som for snart tjueto \u00e5r siden dro til Hellas hvor hun m\u00f8tte Christos som hun fikk barn med. Som i Hellas drev gjestgiveriet og restauranten \u00abKairos Garden\u00bb utenfor Thessaloniki.", "- Kairos betyr tida som bare flyr, n\u00e5r tid og skjebne m\u00f8tes. Det var et rolig sted hvor gjestene kunne senke skuldrene og ikke se p\u00e5 klokka. Vi \u00f8nsker \u00e5 skape noe lignende p\u00e5 Sula, sier Fasting som selv har flyttet inn i toppetasjen p\u00e5 puben.", "Hun kom hjem fra Hellas for et par \u00e5r siden. Skilt. Utdannet ern\u00e6ringsfysiolog. Opptatt av sunn kost og yoga.", "Fasting fikk l\u00e5ne huset p\u00e5 Sula av ei venninne for \u00e5 skrive ferdig noe, men etter en m\u00e5neds tid var hun s\u00e5 fascinert at hun like godt meldte flytting.", "Fasting flyttet inn i feriehuset til Ola Flyum, en slugger av en journalist som lager tv-dokumentarer og skriver b\u00f8ker. Sammen driver de n\u00e5 en rekke prosjekter:", "Fyrvokterboligen. Puben de tok over i v\u00e5r. Kulturarrangement. Tang og tare.", "Fasting, som driver selskapet Fr\u00f8ya Tare sammen med Line Solbakken, har lest seg opp p\u00e5 butare, sukkertare, fingertare og s\u00f8l. Utrolig n\u00e6ringsrikt, sier hun, inneholder alle mineraler og vitaminer. Taren t\u00f8rkes og knuses til pulver som blandes i mat.", "- Jeg hadde den teoretiske kunnskapen, men ikke den praktiske. Jeg trodde bare det var \u00e5 g\u00e5 i fj\u00e6ra og hente tangen, men det var det jo ikke. Men heldigvis har de som bor her lange tradisjoner i dette, tradisjoner som var i ferd med \u00e5 glemmes.", "I Hellas syntes de Fasting var litt sn\u00e5l. Det var lite hjelp \u00e5 f\u00e5, sier hun, og lokalbefolkningen s\u00e5 helst at en utlending som henne mislyktes. Her ute er det motsatt, sier hun. Folk kommer innom med fisk og sp\u00f8r om hun trenger hjelp. Hun fikk stereoanlegg av ei dame, og st\u00f8vler av en annen.", "- Vi stresser ikke, men tar det i v\u00e5rt eget tempo. F\u00f8rste m\u00e5l er \u00e5 skape v\u00e5rt eget levebr\u00f8d, men den store visjonen er \u00e5 skape arbeidsplasser som gj\u00f8r det attraktivt for familier med unger \u00e5 bosette seg p\u00e5 Sula, sier Fasting.", "Sammen med Flyum vil hun dra turistsesongen lenger enn bare sommeren. Yoga-samlinger. Matkurs. Lokal mat. Fiske. Kultursamlinger. Kanskje kan de f\u00e5 noen musikere og diktere til \u00e5 jobbe herfra.", "- Er du frilanser p\u00e5 et eller annet omr\u00e5de, kan du like gjerne bo her ute som inne i byen. Du trenger ikke vente til du er pensjonist. Men da m\u00e5 noen fortelle hva som finnes her ute i \u00f8yrekka. Har du ikke slektninger p\u00e5 Sula, vet du jo knapt at \u00f8ya eksisterer.", "\u00c5 komme hit var som \u00e5 komme til en annen verden, sier Fasting. Husene som skifter farge fra minutt til minutt p\u00e5 grunn av lyset. Havet. Utsikten. Stjernehimmelen p\u00e5 vinteren som f\u00f8les s\u00e5 n\u00e6r at du kan ta p\u00e5 den. \u00c5 kunne oppleve en skikkelig storm.", "I gjesteboka p\u00e5 Fyrmesterboligen skrev to damer fra \u00d8stlandet, som oppholdte seg her i jula, at de hadde opplevd lyn, torden, plaskregn, sn\u00f8storm, fullm\u00e5ne, solskinn, orkan og vindstille i l\u00f8pet av ei uke. Og en kanadier beskrev \u00f8ya som et autentisk paradis som rommer mange mysterier.", "Fasting h\u00e5per de kan gj\u00f8re det attraktivt for s\u00e5nne som Biniam Sultan, som vikarierer som butikksjef p\u00e5 Coopen, \u00e5 bli p\u00e5 \u00f8ya.", "P\u00e5 Sula kalles Biniam for Benjamin, men Fasting liker \u00e5 omtale ham med hans egentlige navn.", "- I Hellas kalte de meg Sofia, mens jeg m\u00e5tte finne meg i \u00e5 l\u00e6re navn som Haralambos Chatzimichalidis. Det der handler jo om folkeskikk.", "Biniam har ikke bare gode erfaringer fra Sula, sier han. N\u00e5r han ber folk som har bodd her hele livet om \u00e5 vise legitimasjon for \u00e5 f\u00e5 utlevert en pakke, er det ikke lett \u00e5 v\u00e6re en eritreer. Han synes ogs\u00e5 at det kan bli litt ensomt etter arbeidstid. N\u00e5 er vikariatet hans snart over og han skal til byen for \u00e5 g\u00e5 p\u00e5 enda et kurs.", "Ingvald Olsen, som fortsatt jobber som fisker, selv om det er tretten \u00e5r siden han ble pensjonist, sier han vil ha Biniam med seg p\u00e5 Lofotfisket.", "- Biniam har det i seg, sier Olsen, som har tatt trettien-\u00e5ringen med seg for \u00e5 trekke krabbeteiner.", "Biniam smiler, l\u00f8fter en nyfanget krabbe i v\u00e6ret og sier han liker sj\u00f8en. Sula kan sikkert v\u00e6re et godt sted \u00e5 bo hvis han f\u00e5r en sikker jobb. Men da b\u00f8r det helst komme noen flere ungdommer til \u00f8ya.", "Tjueen \u00e5r gamle Joakim Paulsen er den siste ungdommen som er igjen p\u00e5 Sula, han bor halvparten av \u00e5ret p\u00e5 \u00f8ya for \u00e5 drive fiske sammen med faren. Resten av \u00e5ret holder han til p\u00e5 Fr\u00f8ya. N\u00e5 fisker han leppefisk som oppdrettsn\u00e6ringa bruker mot lakselus.", "- Se deg rundt her da mann, jeg vet ikke om du kan sitte og se p\u00e5 makrellstimen inne i byen. For den som er glad i natur, er dette paradiset. Og g\u00e5r du p\u00e5 butikken, blir du st\u00e5ende en halvtime for \u00e5 prate med folk, sier Joakim.", "P\u00e5 fritiden lager han strategi-krigsspill for pc-er. Han er interessert i programmering, sier han, men ikke s\u00e5 interessert at han vil jobbe med det p\u00e5 heltid. Han vil bruke kroppen ute, sier han, og det hadde v\u00e6rt fint om han en dag tjente s\u00e5 mye penger p\u00e5 dataspillene at han fikk r\u00e5d til \u00e5 kj\u00f8pe sin egen fiskeb\u00e5t.", "Han drar sjelden til byen. Han drar heller ei uke til Syden, eller til Santiago Bernab\u00e9u stadion i Madrid for \u00e5 se favorittlaget spille.", "- Det kommer en br\u00e5ta bra damer til Sula om sommeren, men det skal v\u00e6re en bra dag hvis en av dem bestemmer seg for \u00e5 sl\u00e5 rot her. Det er jo ikke flust med jobber her ute, sier Joakim.", "Inne p\u00e5 land t\u00f8rker Tove Fasting tang og tare i kjelleren til Ola Flyum, journalisten. Flyum har nettopp solgt huset sitt i Oslo og meldt flytting til Sula hvor han skal jobbe med sine b\u00f8ker og dokumentarer.", "- Dette er vel egentlig et stort sentimentalt prosjekt. Jeg var kommet til et punkt i livet hvor jeg m\u00e5tte ha en pust i bakken, og s\u00e5 er det noe med \u00e5 komme til det som alltid har v\u00e6rt der, noe som er en p\u00e5le i livet ditt, sier han.", "Bestefaren Johan Enok J\u00f8stensen, en skredder og skomaker fra Fr\u00f8ya, var fyrmester p\u00e5 Sula i tjue \u00e5r fra til 1953. For noen \u00e5r siden kj\u00f8pte Flyum huset bestefaren bygde da han sluttet som fyrmester. Han fikk hjelp med rehabiliteringen av noen kompiser fra Balkan, og da Flyum spurte mureren Boso om han var i stand til \u00e5 fikse huset, svarte Boso at han hadde st\u00f8pt atomsikre bunkere til de tidligere presidentene Josip Broz Tito og Saddam Hussein. Da er han sikkert ogs\u00e5 i stand til \u00e5 sikre huset mot orkanene p\u00e5 Sula, tenke Flyum.", "N\u00e5 g\u00e5r han rundt p\u00e5 \u00f8ya og lytter til folket som bor her, s\u00e5nne som Aksel, og graver i Sula og sin egen historie.", "- Hvis jeg kan noe, s\u00e5 er det \u00e5 fortelle historier, og da er det min oppgave \u00e5 gj\u00f8re folk nysgjerrige p\u00e5 plassen her. Fortelle historier om s\u00e5nne som kongelosen Jens Pedersen Koch, som forliste p\u00e5 siste halvdel av1600-tallet i skj\u00e6rg\u00e5rden utenfor her, og som slo seg opp p\u00e5 \u00e5 lage et handelsdynasti basert p\u00e5 fisk, egg og dun. Familien ble s\u00e5 rik at den hadde sitt eget likhus borte p\u00e5 \u00f8ya her, f\u00f8r det senere gikk bratt nedover med slekta.", "N\u00e5 vil Flyum og Fasting sette opp informa-sjonstavler ved kaia, kirka, p\u00e5 fyret og ved bautaen over de som d\u00f8de p\u00e5 sj\u00f8en. Ved \u00e5 bruke en QR-kode, kan du f\u00e5 historiene fortalt p\u00e5 din egen smarttelefon.", "Kirkehistorien skal ogs\u00e5 fortelles. I \u00e5r ble det for f\u00f8rste gang arrangert olsokgudstjeneste i kapellet, som er Fr\u00f8yas eldste kirkested, med r\u00f8tter tilbake til 1400-tallet. Presten Fritz M\u00e0r J\u00f8rgensson er en gammel punker og tv-kokk p\u00e5 Island, som skriver krimromaner etter guds-tjenestene.", "Ogs\u00e5 Sula Social Club, en gjeng kunstnere, musikere og kompiser med feriehus p\u00e5 Sula, fors\u00f8ker \u00e5 bl\u00e5se mer liv i \u00f8ya.", "Hver sommer arrangerer de en takkefest for de fastboende, og i \u00e5r m\u00f8tte nesten to hundre mennesker opp p\u00e5 puben. Filmprodusenten Mari Lunden Nilsen, som er en av dem som st\u00e5r bak klubben, betrakter sola som g\u00e5r ned i en sekk ute i havet.", "- I Italia har du en ungdomsgenerasjon som tar over besteforeldrenes hus i en tid preget av \u00f8konomisk krise, de hopper to generasjoner tilbake og gjenoppliver halvd\u00f8de landsbyer, sier Nilsen.", "Hun tror det samme kan skje her n\u00e5r den \u00f8konomiske krisa rammer oss for alvor. N\u00e5 lager hun en dokumentar om tare-prosjektet til Fasting og Flyum.", "I det magiske kveldslyset drikker Vibeke Pallesen Nordtiller vin med noen venner. For ett \u00e5r siden sa hun opp jobben som sykepleier p\u00e5 hjerte og lungekirurgien ved St. Olavs Hospital for \u00e5 bli skj\u00e6rg\u00e5rdsykepleier her ute i \u00f8yrekka.", "- Byen finnes alltid der, og her ute finner jeg roen, stillheten, havet, himmelen, fuglelivet. Tenk \u00e5 f\u00e5 jobbe her ute og f\u00e5 slippe stresset inne i byen.", "For tre \u00e5r siden kj\u00f8pte hun og mannen John Nordtiller huset til noen slektninger, og da de pusset opp fant de et brev under kobberplata foran ovnen.", "\u00abHei Jonn. Ja nu skal jeg skrive noen ord til deg. \u00bb.", "Det var et brev som et s\u00f8skenbarn av John hadde skrevet til ham, et brev han mottok f\u00f8rtifem \u00e5r senere.", "- Tenk \u00e5 f\u00e5 barndommens Sula tilbake p\u00e5 den m\u00e5ten, smiler John.", "Barndommer er ofte tema n\u00e5r mannfolkene m\u00f8tes p\u00e5 butikken hver dag klokka ti. Petter Ulv\u00e6r, en tidligere maskinist og fangstmann, er med sine nitti \u00e5r \u00f8yas eldste.", "Ulv\u00e6r forteller om da Sulsveien var full av folk p\u00e5 s\u00f8ndager, mennesker som gikk fram og tilbake p\u00e5 veien i sin fineste stas. Den gangen det tok ett d\u00f8gn \u00e5 komme seg til byen med steamb\u00e5ten. Historier om fiskere som for-svant p\u00e5 sj\u00f8en. Om ammunisjon som ble kamuflert i sildet\u00f8nner og sendt til byen under krigen. Om orkaner som fylte husene med sj\u00f8vann.", "- Men n\u00e5 m\u00e5 du ta den om k\u00e5lrota, sier Erling J\u00f8rgensen, som bor halve \u00e5ret ute p\u00e5 Sula. Og Ulv\u00e6r forteller om nabokjerringa som bodde p\u00e5 \u00f8ya rett over dem, og som ville l\u00e5ne ei k\u00e5lrot av moren hans.", "- Avstanden var passende til at mamma kunne slenge den over til henne, og k\u00e5lrota traff nabokjerringa i panna s\u00e5 hun besvimte.", "S\u00e5 fylles butikken med latter. Butikken er hjertet p\u00e5 \u00f8ya, forklarer Ulv\u00e6r, uten den ville alle flyttet herfra for lenge siden. Butikken g\u00e5r med et lite overskudd, og holdes i live av sommerkundene.", "- Men du m\u00e5 komme tilbake klokka tolv, da kommer kjerringene p\u00e5 \u00f8ya, og da er det s\u00e5 mye kakling at du m\u00e5 ha \u00f8reklokker, ler Ulv\u00e6r.", "Danske Grete Erlandsen har bodd p\u00e5 Sula siden 1971. Da giftet hun seg med en sulv\u00e6ring, og da han d\u00f8de, giftet hun seg med en annen sulv\u00e6ring.", "- N\u00e5r jeg er p\u00e5 ferie i Danmark f\u00e5r jeg ikke pustet skikkelig. Jeg puster ikke skikkelig f\u00f8r jeg kom tilbake til Sula igjen, sier hun.", "Da hun kom til \u00f8ya var det \u00e5tti unger p\u00e5 skolen. N\u00e5 er det er seksten \u00e5r siden skolen ble stengt, og etter det har den ene familien etter den andre flyttet.", "Utenfor butikken balanserer Trond Pedersen fra Kongsberg en stabel med materialer p\u00e5 trilleb\u00e5ra.", "Da han kom hit p\u00e5 ferie for tjue \u00e5r siden, fikk de tilbud om \u00e5 overta et hus gratis som sommerbolig. I dag m\u00e5 du betale fra en halv til halvannen million for et hus p\u00e5 Sula.", "Fergesambandet, som ble opprettet for fjorten \u00e5r siden, har gjort \u00f8ya mer attraktiv som ferie\u00f8y. F\u00f8r den tid var det bare to biler p\u00e5 \u00f8ya, og de to bilene presterte \u00e5 kollidere, if\u00f8lge Aksel. Pressen fikk ikke tak i det, sier han, men han s\u00e5 det med sine egne \u00f8yne.", "Aksel synes ikke s\u00e6rlig om bilbruken p\u00e5 \u00f8ya. Folk som har hundre meter til butikken, m\u00e5 finne seg i \u00e5 bruke apostlenes hester, synes han.", "Inne p\u00e5 Sula Hotell og Rorbuer skj\u00e6rer sytti \u00e5r gamle Edna Rudolfsen r\u00f8kt laks. Hun vokste opp p\u00e5 Sula, den gang \u00f8ya var full av liv. Men det var ikke bare idyll, forteller Rudolfsen.", "- Jeg gikk p\u00e5 s\u00f8ndagsskole til jeg var femten og opplevde at familier ble splittet mellom kapell og bedehus. En skulle tro det bodde \u00e9n Jesus i det ene huset, og \u00e9n i det andre. Jeg bruker \u00e5 si at f\u00f8r hengte de r\u00f8verne p\u00e5 korset, men n\u00e5 har de pinad\u00f8 hengt korset p\u00e5 r\u00f8verne.", "Rudolfsen flyttet til byen etter konfirmasjonen, men hun har brukt mer og mer tid p\u00e5 \u00f8ya etter hun ble pensjonist. N\u00e5 hjelper hun s\u00f8nnen og eksmannen som eier Sula Hotell og Rorbuer.", "S\u00f8nnen Roger Larsen er f\u00f8rtini og flyttet til Sula i 2001. Sammen med faren har han investert 40 millioner kroner i hotell og rorbuer. 64 sengeplasser. Og et b\u00e5thotell med plass til 40 b\u00e5ter.", "De fleste gjestene er fisketurister, mest tyskere, og hele nitti prosent av dem kommer tilbake \u00e5r etter \u00e5r. Noen har v\u00e6rt her femten \u00e5r p\u00e5 rad, forteller Larsen.", "Han h\u00e5per de to nye forskningsstasjonene til Marine Harvest, som skal ligger p\u00e5 fl\u00e5ter utenfor Sula, gj\u00f8r at noen flere velger \u00e5 bo p\u00e5 Sula.", "P\u00e5 andre siden av v\u00e5gen har \u00d8ysten Bekken og \u00d8ystein Johansen kommet i land etter \u00e5 ha satt ut noen krabbeteiner. \u00d8ystein og \u00d8ystein, som de kalles p\u00e5 \u00f8ya, har \u00e6ren for at Terna pub ble bygd for tretten \u00e5r siden.", "- Folk sa vi var toillatt, og da svarte vi at du m\u00e5 v\u00e6re toillatt for \u00e5 starte et s\u00e5nt prosjekt p\u00e5 Sula. Og i tillegg er vi homser, ler Bekken.", "Som ungdom hadde han en liten kiosk ute i hagen, hvor han ogs\u00e5 solgte \u00abmannebladet\u00bb Cocktail. I bedehuset samlet de seg til b\u00f8nn om at kiosken m\u00e5tte forsvinne, og da den bl\u00e5ste til pinneved under en orkan, tolket kristenfolket det som et tegn p\u00e5 at Herren holdt et spesielt \u00f8ye med Sula.", "Som sytten\u00e5ring flyttet Bekken til byen hvor han jobbet som servit\u00f8r. Britannia. Kunstnerkroa. Naustloftet. Nightstar.", "Ved \u00e5rhundreskiftet flyttet han tilbake til Sula for \u00e5 bygge puben, og p\u00e5 \u00f8ya g\u00e5r det fortsatt historier om at \u00d8ystein og \u00d8ystein gikk av b\u00e5ten i rosa dresser.", "- Men den historien er dessverre ikke sann, ler Johansen.", "Bekken var forberedt p\u00e5 at han skulle f\u00e5 noe dritt slengende etter deg n\u00e5r folk ble fulle, det er jo en litt spesiell sjanger her ute i havgapet, men det har ikke v\u00e6rt et eneste skeivt ord, sier han. Bare positive tilbakemeldinger.", "Puben og restauranten ble et vendepunkt for \u00f8ya som turiststed, og en kveld telte Bekken sytten nasjonaliteter blant gjestene.", "For tre \u00e5r siden solgte de livsverket og flyttet tilbake til Trondheim. Den f\u00f8rste tiden etter salget var litt s\u00e5rt, sier Bekken, men i dag skal de ned til puben for \u00e5 hjelpe Fasting med \u00e5 f\u00e5 i gang tappekrana.", "- \u00c5 si at du ikke m\u00e5 servere like bra mat her ute som inne i byen, er \u00e5 brenne r\u00e6va si. Det m\u00e5 v\u00e6re minst like bra her for at du skal lykkes, sier Bekken.", "S\u00e5 fylles luftrommet over \u00f8ya med lyden fra et helikopter. Det er Arnt Ring, mannen bak Heliscan, som er p\u00e5 vei hjem fra feriehuset i sitt private helikopter.", "Men sykkelturisten Kari Roe klarte ikke helt \u00e5 slippe Sula s\u00e5nn uten videre.", "Hun dro ikke rett inn til fastlandet, men hoppet av p\u00e5 Mausund hvor hun ble med p\u00e5 krabbefiske. Og p\u00e5 vei derfra hoppet hun av p\u00e5 Sula for \u00e5 hilse p\u00e5 Aksel, mens hurtigb\u00e5ten ventet p\u00e5 kaia.", "Og p\u00e5 kaia byttet de briller, mens Aksel lurte p\u00e5 hvorfor i all verden hun m\u00e5tte haste seg s\u00e5nn til Bergen.", "- Du er kanskje ikke klar over at det i Bergen har v\u00e6rt s\u00e5 lite sol i sommer, at befolkningen der er i ferd med \u00e5 d\u00f8 av d-vitaminmangel.", "Sa Aksel."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "39c8fa806b7c5adffeff98c62b15e0d3f86ab88b312b16eb25a02b1f2cde9485"}, {"field": "createtime", "value": "2016-08-12T19:26:17.000Z"}, {"field": "description", "value": "Under femti fastboende er igjen p\u00e5 det gamle fiskev\u00e6ret Sula. Men n\u00e5 har en b\u00f8lge av kreativitet truffet \u00f8ya."}, {"field": "dominantimage", "value": "http://www.adressa.no/pluss/magasin/article13164801.ece/hzmlb8/ALTERNATES/w980-default/costa_del_sula_1_13.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/df63eb6cf1bb78dfa55c323bd46bb44a75dc37bd.jpg?59806449"}, {"field": "dominantthumbnaildimensions", "value": "300x169"}, {"field": "heading", "value": ["Ytterst ute -adressa.no", "Askeavkok og badestamp", "Det gode livet", "Russisk filmteam", "Tang & Tare", "En annen verden", "Eneste ungdom", "Fra Oslo til Sula", "Sula Social Club", "Skj\u00e6rg\u00e5rds-sykepleieren", "I et hj\u00f8rne p\u00e5 butikken", "Satset 40 millioner", "\u00d8ystein og \u00d8ystein", "Tur/retur Sula", "Noen \u00f8yblikk ytterst p\u00e5 Tr\u00f8ndelagskysten:"]}, {"field": "id", "value": "df63eb6cf1bb78dfa55c323bd46bb44a75dc37bd"}, {"field": "keyword", "value": ["Ukeadressa", "\u00c5ge Winge", "Sula", "Tove Fasting", "Ola Flyum"]}, {"field": "keywords", "value": "Ukeadressa,\u00c5ge Winge,Sula,Tove Fasting,Ola Flyum"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["fiskemat", "marine harvest"]}, {"field": "kw-concept", "value": ["hundre mennesker", "meldt flytting", "femti fastboende", "v\u00e5rt eget", "fisk", "hus", "ute", "\u00f8konomisk krise", "russisk filmteam", "annen verden", "fortelle historier", "utenfor butikken"]}, {"field": "kw-entity", "value": ["flyum og fasting", "sonja", "christos", "olavs hospital", "orkan", "terna", "terne pub", "boso", "josip broz tito og saddam hussein", "fasting", "mausund", "sulsveien", "cocktail", "biniam sultan", "\u00f8ystein og \u00f8ystein", "sula social club", "sula hotell og rorbuer", "herren", "sulveien", "voksv\u00e6r", "josip broz tito", "mausund og bog\u00f8yv\u00e6r", "lofotfisket", "syden", "kairos garden", "sula hotell", "st. olavs hospital", "heliscan", "bekken", "fasting og flyum", "fyrmesterboligen", "biniam for benjamin", "jesus", "tr\u00f8ndelagskysten", "jonn", "coopen", "gud", "harald og sonja", "haralambos chatzimichalidis", "fr\u00f8ya tare"]}, {"field": "kw-location", "value": ["island", "danmark", "sofia", "tr\u00f8ndelag", "trondheim", "balkan", "thessaloniki", "oslo", "italia", "hellas", "brekstad", "tana", "madrid", "m\u00e5l\u00f8y", "bergen", "kongsberg"]}, {"field": "kw-pageclass", "value": "article"}, {"field": "kw-person", "value": ["saddam hussein", "mari lunden nilsen", "santiago bernab\u00e9u", "johan enok j\u00f8stensen", "john nordtiller", "kari roe", "joakim paulsen", "aksel ulrik johansen", "vibeke pallesen nordtiller", "fritz m\u00e0r j\u00f8rgensson", "tove cecilie fasting", "jens pedersen koch", "petter ulv\u00e6r", "ola flyum", "trond pedersen", "roger larsen", "grete erlandsen", "tove fasting", "\u00f8ysten bekken", "erling j\u00f8rgensen", "ingvald olsen", "\u00f8ystein johansen", "arnt ring", "line solbakken", "edna rudolfsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13164801.ece/hzmlb8/ALTERNATES/w980-default/costa_del_sula_1_13.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ytterst ute"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/11/Ytterst-ute-13164809.ece"}, {"field": "pageclass", "value": ["article"]}, {"field": "publishtime", "value": "2016-08-11T14:05:10.000Z"}, {"field": "recs-articleid", "value": "13164809"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-11T14:05:10.000Z"}, {"field": "recs-rawtitle", "value": "Ytterst ute -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Under femti fastboende er igjen p\u00e5 det gamle fiskev\u00e6ret Sula. Men n\u00e5 har en b\u00f8lge av kreativitet truffet \u00f8ya."}, {"field": "thumbnail", "value": "http://content-thumbnail.cxpublic.com/content/thumbnail200x150/df63eb6cf1bb78dfa55c323bd46bb44a75dc37bd.jpg?59806449"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-01T11:21:45.000Z"}, {"field": "title", "value": "Kunne du tenkt deg \u00e5 bo p\u00e5 ei \u00f8y med under 50 fastboende?"}, {"field": "url", "value": "http://www.adressa.no/pluss/magasin/2016/08/11/Ytterst-ute-13164809.ece"}, {"field": "urlhash", "value": "df63eb6cf1bb78dfa55c323bd46bb44a75dc37bd"}], "score": 0.41535798, "siteId": "9222270286501375973", "id": "df63eb6cf1bb78dfa55c323bd46bb44a75dc37bd"}

