{"fields": [{"field": "modifiedtime", "type": "time", "value": "2017-03-15T08:25:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["asyls\u00f8kere", "Asylbarna", "asylmottak", "debatt", "kronikk", "Steinkjer", "Politikk", "Innvandring", "Flyktninger"]}, {"field": "author", "value": ["bodil bulling", "sosialkonsulent", "steinkjer mottakssenter", "avdeling for enslige mindre\u00e5rige"]}, {"field": "body", "value": ["Saken oppdateres.", "Gjennom mitt arbeid som sosialkonsulent har jeg de siste 25 \u00e5rene jobbet med barn, ungdom og familier, hvor jeg har veiledet og gitt omsorg til mennesker i sm\u00e5 og st\u00f8rre kriser. Dette har v\u00e6rt sterke og flotte mennesker som har trengt en pause, for \u00e5 f\u00e5 igjen sikten og troen p\u00e5 at de greier \u00e5 ta vare p\u00e5 seg og sine.  Alle erfaringene fra barnevernet, som barnevernskonsulent i kommuner og som faglig leder p\u00e5 barnevernsinstitusjon, har gitt meg solid kunnskap, og mye erfaring med ulike skjebner. Men da jeg startet i et mottak for enslige mindre\u00e5rige, kjente jeg at det var annerledes enn noe annet jeg hadde jobbet med tidligere.", "Mange av de enslige mindre\u00e5rige asyls\u00f8kerne som kom til Norge h\u00f8sten 2015 har n\u00e5 f\u00e5tt opphold og er bosatt i kommuner. Men en betydelig del av disse flyktningbarna er fortsatt i mottak rundt omkring i landet og venter p\u00e5 \u00e5 f\u00e5 asyls\u00f8knaden sin behandlet. Her sitter unge afghanske gutter som har ventet lenge p\u00e5 svar, flere av dem i over ett \u00e5r. Gutter som vet at de sannsynligvis f\u00e5r avslag p\u00e5 asyls\u00f8knaden sin.", "Les ogs\u00e5: - Flykter f\u00f8r de har f\u00e5tt svar p\u00e5 asyls\u00f8knad", "L\u00e6ringskurven har v\u00e6rt bratt hele veien. I l\u00f8pet av noen dager i oppstartsfasen mottok vi 14 ungdommer som hadde v\u00e6rt m\u00e5neder p\u00e5 flukt, noen opptil \u00e5r. Sultne, slitne og redde. I l\u00f8pet av kort tid steg antallet til 34 unge under samme tak, fra flere land og med ulik bakgrunn og religion. Det var jenter og gutter i alderen 15 til 17 \u00e5r. Noen sterkt preget av krig og flukt, med sv\u00e6rt traumatiserte opplevelser i bagasjen. Andre hadde skjebnen behandlet med en mildere h\u00e5nd. Jeg kjente sterk takknemlighet og ydmykhet over at jeg fikk ta del i dette mangfoldet. \u00c5 v\u00e6re en del av de som \u00f8nsket de unge velkommen til Norge. \u00c5 v\u00e6re en del av h\u00e5pet og dr\u00f8mmen de hadde b\u00e5ret p\u00e5 gjennom den farefulle og usikre ferden hit. De hadde reist alene, uten noen form for omsorg eller beskyttelse. Hos oss kunne de senke skuldrene og f\u00e5 kjenne p\u00e5 en gryende trygghet. Samtidig fikk de bruke den tiden de trengte, kort eller lang, p\u00e5 \u00e5 kjenne at n\u00e5 var de endelig fremme, reisen var over. I v\u00e5rt land var de i sikkerhet fra krig, vold og overgrep. Vi mottaksansatte ble tatt med inn i en hverdag fylt av takknemlighet, hvor glede, farger, dans og musikk hadde rangen, selv om sorgen og smerten fulgte dem, spesielt om natten n\u00e5r m\u00f8rket og stillheten senket seg.", "Kontrastene er store til de ungdommene som i dag sitter igjen p\u00e5 mottakene. Det er en ensartet gruppe. De er gutter som i all hovedsak er f\u00f8dt i Afghanistan. Samtlige har flyktet hit uten familie, og ofte uten \u00e5 kjenne noen p\u00e5 veien hit eller her. De fleste kommer til \u00e5 f\u00e5 avslag p\u00e5 asyls\u00f8knaden, det vil si: \u00abde har ikke greid \u00e5 sannsynliggj\u00f8re sitt behov for beskyttelse\u00bb. Redsel og angst sitter n\u00e5 i veggene p\u00e5 min arbeidsplass. Borte er gleden, latteren, fargene og optimismen. Det er mange dager jeg \u00e5pner ytterd\u00f8ra p\u00e5 mottaket, og trekker pusten dypt. Uviss p\u00e5 hva natten har bydd p\u00e5, eller hva dagen vil bringe for disse unge menneskene som enda ikke er voksne, men har opplevd mere enn jeg kommer til \u00e5 oppleve gjennom et langt liv.", "Opptatt av asylbarna? Da b\u00f8r du ogs\u00e5 lese denne: - Asylbarn flykter i panikk", "Per i dag sitter det 1519 enslige mindre\u00e5rige i norske mottak. De venter alle i spenning p\u00e5 telefonen fra advokaten, eller det tykke brevet i posten med et vedtak om \u00e5 v\u00e6re eller ikke v\u00e6re. Noen greier til en viss grad \u00e5 fungere i hverdagen: de kommer seg p\u00e5 skolen relativt ofte, de holder seg noenlunde aktive p\u00e5 fritiden. Andre bare er : de har gitt opp \u00e5 l\u00e6re, de fyller dagene med s\u00f8vn og nettene med tanker. De vegeterer sakte mens noen andre tar beslutningen om deres fremtid: vil de bli befridd eller hentet?", "Tilbakemeldinger fra bekjente som vet hva jeg jobber med er ofte: \u00abAt du orker! Du har da erfaring og kompetanse til \u00e5 jobbe med noe mer oppbyggende\u00bb. Jeg orker, og \u00f8nsker, \u00e5 v\u00e6re der for de enslige mindre\u00e5rige, slik som mine kolleger ogs\u00e5 \u00f8nsker. \u00c5 holde ut sammen med dem, og ikke vende ryggen til den mest s\u00e5rbare gruppa med unge mennesker vi har i Norge i dag. Hvorvidt jeg er enig eller ikke i v\u00e5rt lands asylpolitikk, er for meg ikke avgj\u00f8rende for \u00e5 fortsette \u00e5 jobbe i asylfeltet. Det som betyr noe, er at jeg kan v\u00e6re en voksen som setter noen gode avtrykk i et ungt harehjerte som har sl\u00e5tt dobbeltslag s\u00e5 alt for lenge. Jeg vet ikke hvor den lille haren kommer til \u00e5 hoppe, fordi det er utenfor min kontroll. Mest sannsynlig kommer jeg ikke til \u00e5 f\u00e5 f\u00f8lge hans ferd videre inn i voksenlivet. Men jeg velger \u00e5 tro at en plass inne i hjertet hans, der minnes han tiden p\u00e5 mottaket v\u00e5rt, med trygge voksne som gav han gode opplevelser til tross for avvisningen.", "Fikk du med deg denne kommentaren: So, ro lille mann", "Det er med disse erfaringene vi m\u00f8ter guttene og deres traumer. Vi fors\u00f8ker \u00e5 gi dem rom mens de venter i en emosjonell transitt- tilv\u00e6relse, hvor de har lite \u00e5 tro p\u00e5, men fortsatt holder fast ved dr\u00f8mmen om \u00e5 vinne livslotteriet. Lotteriet hvor den eneste gevinsten er \u00e5 f\u00e5 bli v\u00e6rende i trygge Norge. I denne maktesl\u00f8se situasjonen for unge mennesker, som tidligere var fylt med livsmot og h\u00e5p, st\u00e5r vertskommuner, representanter, frivillige organisasjoner og privatpersoner. Sammen st\u00e5r vi samlet, i full forst\u00e5else om \u00e5 fors\u00f8ke \u00e5 skape en mening for de unge som trenger oss mest.", "Ingen jobb har preget meg s\u00e5 sterkt som det \u00e5 jobbe med enslige mindre\u00e5rige flyktninger. Meninger, verdier og begrep har endret val\u00f8r. Et eksempel er ordene \u00ab\u00e5 bli hentet\u00bb. Mange med meg har opplevd den hverdagsgleden det er \u00e5 hente barn og etter hvert barnebarn i barnehagen. Et barn som kommer l\u00f8pende mot deg og roper ut til de andre; \u00abjeg blir hentaaa!\u00bb. Ikke fordi de har hatt det vondt, men fordi de har store forventninger om at enda mer godt skal skje dem, de skal f\u00e5 enda mer kj\u00e6rlighet.", "Det uttrykket har forandret mening for meg. For de enslige mindre\u00e5rige som n\u00e5 venter i mottak er deres st\u00f8rste angst nettopp \u00ab\u00e5 bli hentet\u00bb. Det er ensbetydende med politi, fengslig og tvangsreturnering til Afghanistan. For de aller fleste, er dette det verste som kan skje dem. De venter, og er til tider s\u00e5 redde for \u00e5 bli hentet at de er s\u00e5 stille at de knapt h\u00f8res eller kaster skygge. Heller glemt enn hentet.", "Les ogs\u00e5 kronikken: Evnen til lek og vennskap er viktig for \u00e5 lykkes i livet", "Som barnefaglig ansvarlig ved v\u00e5rt mottak har jeg bisittet ved alle advokatkunngj\u00f8ringer og refereringer av s\u00f8knadssvar til v\u00e5re beboere. Etter at det ble bare afghanere igjen p\u00e5 v\u00e5rt mottak, har denne prosessen ganske enkelt blitt \u00abkinderegget\u00bb: man f\u00e5r tre overraskelser i ett. Men det har lite med den s\u00f8te, hyggelige assosiasjonen vi vanligvis forbinder med ordet. F\u00f8rst kommer svaret p\u00e5 alderstesten: i l\u00f8pet av et splittsekund f\u00e5r du beskjed om at du er blitt myndig, fordi du ikke kan dokumentere alderen din etter norske standarder. Deretter f\u00e5r du beskjed om at du m\u00e5 flytte til et ordin\u00e6rt mottak innen f\u00e5 dager. Alts\u00e5; forlate alle du har delt hus, m\u00e5ltider og hverdager med. Til sist f\u00e5r du beskjed om at du har f\u00e5tt avslag p\u00e5 asyls\u00f8knaden din, fordi du str\u00f8k p\u00e5 din livs viktigste eksamen: \u00ab\u00e5 sannsynliggj\u00f8re ditt behov for beskyttelse\u00bb.", "Hvorvidt historiene deres med p\u00e5f\u00f8lgende kroppslige traumer og reaksjoner er troverdige eller ikke, det er ikke min jobb \u00e5 bestemme. Ei heller \u00e5 hjelpe dem juridisk, noe som er ivaretatt av representanter og advokater som gj\u00f8r s\u00e5 godt de kan innenfor de fastlagte rammene.", "Det er derimot v\u00e5r jobb som mottaksansatte \u00e5 finne ut hvordan vi kan gi omsorg og st\u00f8tte ungdommene, samtidig som vi ofte f\u00f8ler oss s\u00e5 maktesl\u00f8se. Hvordan kan vi v\u00e6re \u00abmaktesl\u00f8se p\u00e5 best mulig m\u00e5te\u00bb? Klarer vi \u00e5 s\u00e5 fr\u00f8 om h\u00e5p og kunnskap og f\u00e5 de til \u00e5 gro for livet i et ungt liv som oppleves s\u00e5 meningsl\u00f8st? Klarer vi, sammen med ungdommene selv, \u00e5 finne mening i det meningsl\u00f8se?", "Dette debattinnlegget er lest 70.000 ganger: Idyllen ble brutt av en brysk kommuneansatt med markeringsbehov", "Alle v\u00e5re ungdommer er ulike, slik som andre ungdommer. De reagerer ulikt p\u00e5 d\u00e5rlige nyheter, de uttrykker f\u00f8lelser ulikt. Noen g\u00e5r inn i seg selv, mens andre s\u00f8ker tr\u00f8st og n\u00e6rhet til andre. De kommer fra ulike bakgrunner, og sliter med ulike traumer. P\u00e5 den andre siden finnes det noen fellesfaktorer, b\u00e5de i deres liv og i deres saker: for de fleste er det klart at de kan aldri dra tilbake til hjemlandet uansett hvor mye \u00abpenger vi lokker med\u00bb. Som en del av det p\u00e5lagte hjemlandsfokuset snakker vi om IOM (assistert retur til hjemlandet). Dette gir dem en betalt flybillett til Kabul og en liten sum penger til \u00ab\u00e5 starte p\u00e5 nytt\u00bb eller greie seg de f\u00f8rste m\u00e5nedene hvis de er heldige. Under slike samtaler brer angsten seg i rommet, kropper rister og trusselen trenger egentlig ikke nevnes med navn, men den har et navn, den heter Taliban. Et liv kan ikke m\u00e5les i kroner og \u00f8re, og mine fors\u00f8k p\u00e5 \u00e5 fortsette og snakke om assistert retur er ofte satt sjakk matt.", "\u00c9n retursamtale, og etterspillet, sitter spesielt dypt i meg. Denne gutten v\u00e5knet som en 16-\u00e5ring, men i l\u00f8pet av noen morgentimer \u00abble han voksen\u00bb: Alderstesten sa at han var over 20 \u00e5r. Som ofte f\u00f8r falt assistert retur-argumentene mine sammen i m\u00f8tet med den dype redselen han viste. Han hadde en ekstra grunn til at han ikke kunne dra tilbake til Afghanistan, foruten Taliban: han kunne ikke skuffe mammaen sin. \u00abHun har gitt alt og brukt alle pengene v\u00e5re p\u00e5 \u00e5 fors\u00f8ke \u00e5 redde meg\u00bb. Hun som hadde f\u00f8dt og fostret sin eneste s\u00f8nn, for \u00e5 deretter befale han om reise s\u00e5 langt bort han kunne. Vel vitende om at hun aldri ville f\u00e5 se han igjen. Han satt fremfor meg med t\u00e5rer i \u00f8ynene og var redd for at mamma ville bli skuffet over at han ikke hadde greid \u00e5 f\u00e5 opphold i Norge. Retur til hjemlandet fremstod fortsatt like uaktuelt som det ville v\u00e6rt for meg \u00e5 g\u00e5 frivillig rett inn i d\u00f8den. Deretter snakket vi lenge om mammahjerter. Hvordan de er skrudd sammen p\u00e5 tvers av landegrenser og kulturer.", "\u00abIkke et sekund er jeg i tvil\u00bb, sa jeg. \u00abMamma vil tilgi s\u00e5 lenge du f\u00e5r leve. Et mammahjerte greier alt, utholder alt og t\u00e5ler det livet byr p\u00e5 s\u00e5 lenge hun ikke m\u00e5 b\u00e6re sitt barn i graven f\u00f8r seg selv.\u00bb Det kom et forsiktig smil til tross for t\u00e5rene, som smittet over p\u00e5 mitt kinn da vi b\u00f8d hverandre god natt og en klem f\u00f8r jeg kj\u00f8rte hjem den kvelden.", "Les ogs\u00e5: Vi kan ikke akseptere at etterkommere av adopterte skal m\u00e5tte leve med samme fortvilte usikkerhet i nye 100 \u00e5r", "Dagen etter var han borte . De hvite veggene p\u00e5 rommet hans var fylt med dikt.      . De vakreste dikt til sin mamma, skrevet p\u00e5 norsk. Alle med budskap som: \u00abDu s\u00e5 meg mamma og du forstod meg. Jeg vet du tilgir meg\u00bb Jeg velger \u00e5 tro p\u00e5 ordene jeg sa, og at han av og til tenker p\u00e5 v\u00e5r siste samtale og de gode opplevelsene p\u00e5 mottaket. Jeg velger \u00e5 tro at han b\u00e6rer med seg ogs\u00e5 noen gode minner i sitt bankende, redde hjerte, p\u00e5 flukten som lovl\u00f8s i Europa.", "Jeg er en mottaksansatt blant mange. Vi gj\u00f8r s\u00e5 godt vi kan i en arbeidshverdag hvor vi opplever \u00e5 v\u00e6re maktesl\u00f8se. Jeg undrer meg tidvis p\u00e5 hvordan mine barn skulle greid overgangen fra barn til voksen fra en dag til den andre. Hvordan de hadde taklet \u00e5 leve med redselen om \u00e5 n\u00e5r som helst kunne blitt \u00abhenta\u00bb For \u00e5 bli f\u00f8rt tilbake til et land med krig og terror. Til et land ingen av oss andre i familien lenger bodde. Ville det v\u00e6rt noen voksne der, langt hjemmefra, som lyttet og t\u00f8rket t\u00e5rer. Noen som s\u00e5 det unike i akkurat mitt barn, slik som jeg hadde sett det.", "H\u00f8r v\u00e5re kommentatorer snakke om politikken, kulturen og hva som egentlig skjedde p\u00e5 H\u00f8yres landsm\u00f8te. Gjester er kulturminister Linda H. Helleland og delegat fra S\u00f8r-Tr\u00f8ndelag, Rolf Jarle Br\u00f8ske.", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "d987f47d548acb1cc54d83b7f8750092b97a12cd037cbc2516e7fe409b218a7f"}, {"field": "createtime", "value": "2017-03-15T08:31:19.000Z"}, {"field": "description", "value": "Redsel og angst sitter n\u00e5 i veggene p\u00e5 min arbeidsplass. Jeg \u00f8nsker ikke \u00e5 dvele ved norsk asylpolitikk, men dele mine betraktninger som ansatt ved et mottak."}, {"field": "dominantimage", "value": "http://www.adressa.no/meninger/kronikker/article14441368.ece/rcvk34/ALTERNATES/w980-default/IMG_A80T8412_doc6o8zu5a1_1_1_TKBUKR7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/141fa4d014ca713bed99912be130984bca05e4fa.jpg?598af351"}, {"field": "dominantthumbnaildimensions", "value": "300x169"}, {"field": "heading", "value": "De tause barna kaster snart ikke skygge -adressa.no"}, {"field": "id", "value": "141fa4d014ca713bed99912be130984bca05e4fa"}, {"field": "keyword", "value": ["asyls\u00f8kere", "Asylbarna", "asylmottak", "debatt", "kronikk", "Steinkjer", "Politikk", "Innvandring", "Flyktninger"]}, {"field": "keywords", "value": "asyls\u00f8kere,Asylbarna,asylmottak,debatt,kronikk,Steinkjer,Politikk,Innvandring,Flyktninger"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-concept", "value": ["mamma", "voksen", "unge", "dag", "mening", "ungdom", "enslige", "enslige mindre\u00e5rige", "jobb", "barn", "greid", "liv", "sitter", "land", "opplevd", "venter", "mottak"]}, {"field": "kw-entity", "value": ["h\u00f8yres", "taliban"]}, {"field": "kw-location", "value": ["afghanistan", "s\u00f8r-tr\u00f8ndelag", "europa", "kabul", "norge"]}, {"field": "kw-pageclass", "value": "article"}, {"field": "kw-person", "value": ["linda h. helleland", "rolf jarle br\u00f8ske"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article14441368.ece/rcvk34/ALTERNATES/w980-default/IMG_A80T8412_doc6o8zu5a1_1_1_TKBUKR7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De tause barna kaster snart ikke skygge"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/03/15/De-tause-barna-kaster-snart-ikke-skygge-14441370.ece"}, {"field": "pageclass", "value": ["article"]}, {"field": "publishtime", "value": "2017-03-15T08:25:10.000Z"}, {"field": "recs-articleid", "value": "14441370"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-03-15T08:25:10.000Z"}, {"field": "recs-rawtitle", "value": "De tause barna kaster snart ikke skygge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Redsel og angst sitter n\u00e5 i veggene p\u00e5 min arbeidsplass. Jeg \u00f8nsker ikke \u00e5 dvele ved norsk asylpolitikk, men dele mine betraktninger som ansatt ved et mottak."}, {"field": "thumbnail", "value": "http://content-thumbnail.cxpublic.com/content/thumbnail200x150/141fa4d014ca713bed99912be130984bca05e4fa.jpg?598af351"}, {"field": "thumbnailfullheightdimensions", "value": "200x2609"}, {"field": "timestamp", "value": "2017-08-09T11:34:41.000Z"}, {"field": "title", "value": "Redsel og angst sitter n\u00e5 i veggene p\u00e5 min arbeidsplass"}, {"field": "url", "value": "http://www.adressa.no/meninger/kronikker/2017/03/15/De-tause-barna-kaster-snart-ikke-skygge-14441370.ece"}, {"field": "urlhash", "value": "141fa4d014ca713bed99912be130984bca05e4fa"}], "score": 0.44147024, "siteId": "9222270286501375973", "id": "141fa4d014ca713bed99912be130984bca05e4fa"}

