{"fields": [{"field": "modifiedtime", "type": "time", "value": "2014-09-08T16:44:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar brandslet", "gemini.no"]}, {"field": "body", "value": ["Saken oppdateres.", "Mens du kan kj\u00f8pe klimakvoter for rundt 30 kroner (5 USD) per tonn CO 2 , subsidierer staten elbileiere med opptil 80.000 kroner per tonn i \u00e5ret.", "\u2013 Jeg mener at dette er en galskapspolitikk, sier professor Anders Skonhoft til gemini.no", "Skonhoft jobber ved Institutt for samfunns\u00f8konomi ved NTNU og mener at elbilst\u00f8tten i Norge er en sv\u00e6rt ineffektiv m\u00e5te \u00e5 bekjempe klimaproblemene p\u00e5.", "LES OGS\u00c5: Sl\u00e5r tilbake mot elbil-kritikken", "En gjennomsnittlig elbil reduserer CO 2 -utslippene med rundt 0,6 tonn per \u00e5r. Hver elbil sponses med opptil 50.000 kroner det f\u00f8rste \u00e5ret i form av reduserte avgifter ved innkj\u00f8p, redusert \u00e5rsavgift, fritak fra bompenger og andre tiltak. Avgiftsbesparelsen er fordelt over bilens levetid med en antatt levetid p\u00e5 10 \u00e5r og en rente p\u00e5 5 prosent.", "Det betyr opptil 80.000 kroner per tonn CO 2 -utslipp som verden spares for. Mot alts\u00e5 30 kroner for dem som vil kj\u00f8pe renere samvittighet ved hjelp av klimakvoter.", "Disse tallene ser dessuten vekk fra den forurensende produksjonsprosessen av elbiler. Situasjonen er alts\u00e5 verre enn tallene viser.", "For pengene det koster \u00e5 subsidiere 20.000 elbiler, kunne Norge i teorien kj\u00f8pt kanskje 20 millioner klimakvoter. Det tilsvarer noe under halvparten av utslippet av CO 2 -ekvivalenter fra landet v\u00e5rt, og ville beveget Norge i retning av \u00e5 bli \u00abkarbon-n\u00f8ytralt\u00bb.", "Hvis vi ikke hadde brukt klimakvotene, kunne oppkj\u00f8pet ha bidratt til \u00e5 kj\u00f8re opp prisene p\u00e5 kvoter og dermed inspirert flere til \u00e5 satse tyngre p\u00e5 ny teknologi.", "Leverand\u00f8rene av frivillige klimakvoter sliter med elendig salg, fordi ingen gidder \u00e5 kj\u00f8pe dem. Mange av akt\u00f8rene har ogs\u00e5 f\u00e5tt et elendig rykte.", "Men elbil-st\u00f8tten er massiv, i hvert fall i Norge. \u00c5 kj\u00f8pe elbil er blitt en popul\u00e6r metode for \u00e5 kj\u00f8pe seg bedre milj\u00f8samvittighet. Det skyldes i stor grad st\u00f8tteordningene.", "Les ogs\u00e5: Elbil gir god samvittighet", "Norges befolkning utgj\u00f8r ikke en promille av klodens befolkning, men st\u00e5r for rundt 10 prosent av klodens salg av elbiler. Dette skyldes subsidieringen og andre fordeler, som for eksempel fri ferdsel i kollektivfelt, gratis opplading, fri parkering og ofte fritak for \u00e5 betale p\u00e5 ferjer.", "Tilhengere av \u00e5 sponse elbiler viser til at dette er begrenset opp til 50.000 biler, eller tidsbegrenset til 2017, og at form\u00e5let er \u00e5 skape et grunnlag for \u00e5 bygge ut en infrastruktur, blant annet med lett tilgang p\u00e5 ladestasjoner og h\u00f8yere kompetanse hos bilbransjen. Men da er sp\u00f8rsm\u00e5let om elbilen virkelig hjelper milj\u00f8et.", "\u2013 Milj\u00f8effekten av elbiler er uklar, mener Skonhoft.", "Tallene er rett nok fem \u00e5r gamle, men de viste at 93 prosent av husholdningene som eide en elbil i tillegg hadde minst \u00e9n annen bil. Kanskje ligger tallet noe lavere n\u00e5, men det er uansett h\u00f8yere enn for gjennomsnittet. I samfunnet som helhet er det noe over 40 prosent av husholdningene med bil som har minst to biler. Elbiler er ikke gode nok p\u00e5 langturer enn\u00e5, mener Skonhoft.", "Det kan tyde p\u00e5 at elbileiere flest bruker den p\u00e5 korte turer, mens de har en annen bil som brukes p\u00e5 lengre turer.", "\u2013 Tidligere forskning kan ogs\u00e5 tyde p\u00e5 at folk bruker elbil istedenfor \u00e5 sykle eller bruke bussen.", "I s\u00e5 fall er milj\u00f8effekten av elbilen neppe stor.", "Det hjelper ikke p\u00e5 saken at str\u00f8mmen bilen trenger, ikke akkurat kommer fra ingensteds heller. Dersom du kan se p\u00e5 el-markedet i Norge isolert, kommer str\u00f8mmen fra vannkraft, der de massive inngrepene i naturen allerede er gjort. Men i resten av verden er situasjonen annerledes.", "\u2013 I dag kommer to tredjedeler av str\u00f8mmen fra fossile brensler. Om 25 \u00e5r vil situasjonen v\u00e6re akkurat den samme.", "Det viser de siste prognosene fra Det internasjonale energibyr\u00e5et (IEA). Verden sett under ett vil alts\u00e5 str\u00f8mmen i stor grad komme fra kraftverk som fyres opp med olje, kull eller gass. Eller atomkraft, for den del.", "En Tesla S som kj\u00f8rer p\u00e5 str\u00f8m fra et kullfyrt kraftverk, vil slippe ut mer enn dobbelt s\u00e5 mye CO 2 under kj\u00f8ringen som den bensindrevne hybridbilen Toyota Prius gj\u00f8r, if\u00f8lge US Department of Energy. Nissan Leaf kommer bedre ut, men forurenser fremdeles mye mer enn Prius.", "Tesla forurenser omtrent like mye som Prius om du ser for deg en \u00abglobal energimiks\u00bb der rundt to tredjedeler av str\u00f8mmen kommer fra fossile brennstoffer. Leaf forurenser marginalt mindre.", "Rett nok ser det bedre ut n\u00e5r str\u00f8mmen kommer fra et gassfyrt kraftverk isteden, men fremdeles er effekten liten (se Figur 1). Da tar du heller ikke med at produksjonen av elbiler er mye mer forurensende enn produksjonen av andre biler.", "\u2013 Hvordan har denne galskapen kommet i gang? sp\u00f8r han retorisk.", "Han mener at svaret er delt:", "\u2022 Politikere skal vise handlekraft og late som om de gj\u00f8r noe for milj\u00f8et. Derfor kommer de opp med gr\u00f8nne sertifikater, elbiler og vindkraft.", "\u2022 Folk flest godtar politikken. Det er mye lettere \u00e5 gjennomf\u00f8re tiltak der du ikke konfronterer enkeltgrupper, og spesielt sterke grupper. Utgiftene til sponsing av elbiler spres p\u00e5 alle skattebetalerne i form av reduserte skatteinntekter.", "\u2022 Kostnadene ved de gr\u00f8nne sertifikatene kommer bare p\u00e5 str\u00f8mregningen uten at du ser hvor mye det er.", "Vindkraft er for \u00f8vrig ikke effektivt i det hele tatt om du vil f\u00e5 ned CO 2 -utslippene, mener han. Det vil i tillegg bidra til mer \u00f8delagt natur.", "\u2013 Vindkraftutbygging i Norge er industriutbygging p\u00e5 h\u00f8yfjellet. De som sier noe annet, vet ikke hva de snakker om, oppsummerer han.", "Vindkraft vil alts\u00e5 heller ikke gj\u00f8re elbilen mer milj\u00f8vennlig.", "Les ogs\u00e5 denne saken: Vind kan dekke Norges energibehov 20 ganger", "Skonhoft f\u00e5r mye kjeft fordi han rakker ned p\u00e5 elbilpolitikken, i det siste s\u00e6rlig fra Milj\u00f8stiftelsen Zero, fra Bellona og Transport\u00f8konomisk institutt.", "Men han er ingen motstander av at det skal v\u00e6re dyrt \u00e5 forurense. Tvert imot.", "\u2013 S\u00e5 hva burde vi bruke pengene p\u00e5 istedenfor \u00e5 sponse elbiler?", "\u2013 Vi m\u00e5 angripe kilden. Det m\u00e5 bli dyrere \u00e5 forurense, og CO 2 -kvotene m\u00e5 strammes kraftig inn.", "Han har langt mer tro p\u00e5 \u00e5 skattlegge CO 2 -utslipp enn \u00e5 gi spesialfordeler for elbileiere. Dette vil samtidig gj\u00f8re det mer sannsynlig at det brukes penger og krefter p\u00e5 \u00e5 komme opp med nye, teknologiske l\u00f8sninger.", "\u2013 Om du gj\u00f8r det dyrt \u00e5 forurense, skaper du incentiver for \u00e5 finne p\u00e5 nye ting.", "Sammen med Bjart Holtsmark fra Statistisk sentralbyr\u00e5 har han skrevet en artikkel i Environmental Science & Policy som sp\u00f8r om resten av verden b\u00f8r adoptere Norges elbilpolitikk.", "Svaret er alts\u00e5 et klart nei.", "Les flere saker p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "1fe8cd6859a2ee3ff624e3c59ee4ee6212482e8de0d9023d1e6bc6a33f96da74"}, {"field": "createtime", "value": "2016-02-26T05:50:06.000Z"}, {"field": "description", "value": "Det er 2700 ganger dyrere \u00e5 subsidiere en elbil enn det er \u00e5 kj\u00f8pe klimakvoter. Om da m\u00e5let faktisk er \u00e5 redusere CO2-utslippene."}, {"field": "dominantimage", "value": "http://www.adressa.no/nyheter/okonomi/article10102759.ece/ALTERNATES/w980-default/szda4e12121212.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba5c9ad7387c584dfb49d72314c78ff0448c77c3.jpg?58d25893"}, {"field": "dominantthumbnaildimensions", "value": "300x169"}, {"field": "heading", "value": ["\u2013 Elbilst\u00f8tten er galskapspolitikk -adressa.no", "Norge i retning av kliman\u00f8ytralt", "Massivt i Norge", "Uklar milj\u00f8effekt", "Fossile brennstoff skaper str\u00f8mmen", "Tesla forurenser det doble av Prius", "Hvorfor elbiler sponses", "Forurenseren m\u00e5 betale"]}, {"field": "id", "value": "ba5c9ad7387c584dfb49d72314c78ff0448c77c3"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "department of energy"}, {"field": "kw-concept", "value": ["80.000 kroner", "sponse elbiler", "fossile brennstoff", "gr\u00f8nne sertifikater", "opptil 80.000 kroner", "kj\u00f8pe klimakvoter", "annen bil", "opptil 80.000", "elbil sponses", "elbil"]}, {"field": "kw-entity", "value": ["bjart holtsmark", "nissan leaf", "statistisk", "figur 1", "tesla s", "toyota prius", "institutt", "milj\u00f8stiftelsen zero", "bellona og transport\u00f8konomisk", "environmental science", "policy"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "anders skonhoft"}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/nyheter/okonomi/article10102759.ece/ALTERNATES/w980-default/szda4e12121212.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Elbilst\u00f8tten er galskapspolitikk"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10102760.ece"}, {"field": "pageclass", "value": ["article"]}, {"field": "publishtime", "value": "2014-09-08T10:46:39.000Z"}, {"field": "recs-articleid", "value": "10102760"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-09-08T10:46:39.000Z"}, {"field": "recs-rawtitle", "value": "\u2013 Elbilst\u00f8tten er galskapspolitikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Det er 2700 ganger dyrere \u00e5 subsidiere en elbil enn det er \u00e5 kj\u00f8pe klimakvoter. Om da m\u00e5let faktisk er \u00e5 redusere CO2-utslippene."}, {"field": "thumbnail", "value": "http://content-thumbnail.cxpublic.com/content/thumbnail200x150/ba5c9ad7387c584dfb49d72314c78ff0448c77c3.jpg?58d25893"}, {"field": "thumbnailfullheightdimensions", "value": "200x2215"}, {"field": "timestamp", "value": "2017-03-22T10:57:23.000Z"}, {"field": "title", "value": "\u2013 Elbilst\u00f8tten er galskapspolitikk"}, {"field": "url", "value": "http://www.adressa.no/nyheter/okonomi/article10102760.ece"}, {"field": "urlhash", "value": "ba5c9ad7387c584dfb49d72314c78ff0448c77c3"}], "score": 0.82418686, "siteId": "9222270286501375973", "id": "ba5c9ad7387c584dfb49d72314c78ff0448c77c3"}

