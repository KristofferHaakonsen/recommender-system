{"fields": [{"field": "modifiedtime", "type": "time", "value": "2016-05-18T09:31:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tips og triks", "Forbrukerrettigheter", "Hage", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Det meste av hagejorden som selges inneholder torv, som \u00f8delegger milj\u00f8et n\u00e5r det tas ut. Den er ogs\u00e5 unyttig, if\u00f8lge jordforsker.", "Gartner og leder for komposteringsanlegget i Botanisk hage, Nils-Petter Bergersen, spar jord over et blomsterbed. Jorden er kompost som Bergersen har utvunnet fra hageavfall og vissent l\u00f8v.", "\u2014 Det som er bra med kompostjord, er at du f\u00e5r den fulle \u00f8kologien. Kompostjord tilf\u00f8rer mikroliv \u2013 am\u00f8ber, bakterier, mark og sm\u00e5kryp som skrukketroll \u2013 alts\u00e5 de gode velgj\u00f8rerne som bryter ned n\u00e6ringsstoffer i jorden slik at plantene kan ta dem opp, sier Nils-Petter Bergersen.", "Velgj\u00f8rerne kryper ned i bakken og forbedrer jorden under.", "Se oversikt over seks jordtyper med- og uten torv:", "Med torv:", "Plantasjen plantejord: 99 prosent torv", "Weibulls s\u00e5- og kaktusjord, KRAV-merket: 98 prosent torv", "Polarjord (Byggmakker): 98 prosent torv", "Hageland kirkeg\u00e5rdsjord: 95 prosent torv", "Floralux plantejord: 95 prosent torv", "Felleskj\u00f8pet plen- og hekkjord: 93 prosent torv", "Uten torv:", "Torvfri plantejord (Clas Ohlson) (kokosbasert)", "Hageland kompostjord (Inneholder bl.a. kokosfiber)", "Plantasjen blomsterjord, torvfri (Best\u00e5r av bl.a. kokosmel og hagekompost)", "Weibulls 100 % \u00e5tervunnen jord (Felleskj\u00f8pet, Bauhaus). (Best\u00e5r av trefiberkompost, barkmull, hagekompost og naturgj\u00f8dsel)", "\u00d8-kompost (Randesund hagesenter (sender til hele landet), Lundbergs planteskole, Den Gode Nabo (Oslo))", "Kompostjord av mat- og hageavfall (avfallsselskaper): Torvandel varierer, men mange er torvfrie. Oversikt over utsalg (men ikke torvandel) p\u00e5 www.kompostportalen.no.", "Kilde: framtiden.no", "Vis fakta", "Gartnerne har store hauger med kompost i ulike stadier. Komposten blander Bergersen med noe flis for \u00e5 f\u00e5 struktur og slippe luft inn.", "I hagejorden du kj\u00f8per i butikken, blandes jord med torv, som gir CO2-utslipp n\u00e5r den graves ut . Den inneholder heller ikke de samme mikroorganismene.", "\u2014 Torv inneholder ikke n\u00e6ringsstoffer, og den er sur, s\u00e5 den m\u00e5 tilsettes gj\u00f8dsel for \u00e5 f\u00e5 h\u00f8yere pH. Dessuten minsker man sjanser for virus og sykdom ved \u00e5 bruke stedbunden kompost, p\u00e5peker Bergersen.", "I Botanisk hage bruker gartnerne likevel jord med torv til veksthuset og til planter i fjellhagen.", "\u2014 Fjellplantene trenger n\u00e6ringsfattig jord som holder p\u00e5 vannet og opprettholder en kj\u00f8lig temperatur. I veksthus best\u00e5r kanskje halvparten av jorden vi bruker, av torv. P\u00e5 friland bruker vi kun et par-tre prosent torv i all jorden v\u00e5r, ansl\u00e5r Bergersen.", "Seniorforsker ved Norsk Institutt for Bio\u00f8konomi (NIBIO), Arne Gr\u00f8nlund, forklarer hva som skjer n\u00e5r man tar ut torv:", "-Torv er dannet ved at planterester lagres i et vannfylt milj\u00f8. Mye vann gir lite oksygen, derfor konserveres det organiske materialet. N\u00e5r man tar opp torva, kommer det luft til, da brytes planterestene ned til CO2.", "N\u00e5r torv skal utvinnes, gr\u00f8ftes myrene for \u00e5 f\u00e5 ut vannet. S\u00e5 t\u00f8rkes myrene opp, f\u00f8r de harves.", "-S\u00e5 g\u00e5r man over med maskiner med store \"osteh\u00f8vler\", som tar fem til ti centimeter av det \u00f8verste laget. Avhengig av tykkelsen p\u00e5 myra kan man fortsette \u00e5 h\u00f8ste i mange \u00e5r. CO2-utslippet vil vedvare til myra er t\u00f8rket inn. Biologisk mangfold g\u00e5r ogs\u00e5 tapt, forteller Gr\u00f8nlund, og p\u00e5peker samtidig at myrer ogs\u00e5 kan dempe flom.", "Vis fakta", "P\u00e5 forbrukermarkedet er bildet diametralt motsatt. P\u00e5 oppdrag fra Avfall Norge kartla Framtiden i v\u00e5re hender (FIVH) i 2015 torvinnholdet i hagejord til forbrukermarkedet. Gjennomsnittet l\u00e5 p\u00e5 86 prosent.", "Jorden selges som plantejord, blomsterjord, reparasjonsjord og naturgj\u00f8dsel, blant annet, og det gis f\u00e5 indikasjoner p\u00e5 at det som selges, i hovedsak er torv.", "Det skal sies at et par flere alternativer for torvfri jord har kommet p\u00e5 markedet siden i fjor, uten at det forandrer bildet nevneverdig.", "Framtiden i v\u00e5re hender (FIVH) mener hagejord med torv er et problematisk paradoks.", "\u2014 Hagejord er et produkt som skal gi n\u00e6rhet til naturen, og som fremst\u00e5r som milj\u00f8vennlig. Da er det ekstra synd \u00e5 tilsette et n\u00e6rmest fossilt r\u00e5stoff, sier H\u00e5kon Lindahl, r\u00e5dgiver i FIVH.", "Selv om man ikke bruker hele myra til torv, blir hele myra \u00f8delagt hvis man f\u00f8rst graver den opp, og karbonet som er lagret vil lekke ut. Milj\u00f8organisasjonene ansl\u00e5r at minst en tredjedel av norske myrer er blitt \u00f8delagt de siste 100 \u00e5rene.", "Hagekomposten b\u00f8r legges til et sted i halvskygge, og den b\u00f8r v\u00e6re minst en kubikkmeter stor.", "Legg kvist og kvast i bunnen, eventuelt flis, slik at komposten f\u00e5r luft. Legg s\u00e5 ugress fra luking og l\u00f8v opp\u00e5.", "Vend komposten, helst en til to ganger i uken. Det er viktig for \u00e5 tilf\u00f8re oksygen, slik at nedbryting kan skje raskt. Ikke vend inn for mye kvister, de binder nitrogen i omdanningsfasen.", "Temperaturen inni komposten b\u00f8r v\u00e6re p\u00e5 45\u201370 grader. M\u00e5l gjerne en til to ganger i uken. Et billig temperaturm\u00e5ler fra jernvarehandel plassert p\u00e5 skaftet p\u00e5 en rive, som stikkes godt inn i haugen, kan hjelpe deg \u00e5 ha kontroll.", "Hvis du er plaget med iberiasnegler, v\u00e6r obs p\u00e5 at de kan overvintre i komposten.", "(Kilde: Nils Petter Bergersen, gartner i Botanisk hage)", "Vis fakta", "I Botanisk hage mener gartnerne at det burde v\u00e6re mulig \u00e5 erstatte torv i jorden.", "\u2014 \u00c5 blande inn sand gj\u00f8r jorden lett \u00e5 jobbe med. Man kan blande inn leire, som ogs\u00e5 holder p\u00e5 vann, men det er et st\u00f8rre prosjekt. Og det gj\u00f8res fors\u00f8k med \u00e5 blande inn kompostert bark, forteller Bergersen.", "Hans kollega, gartner Andreas L\u00f8vold, raker kompostjord over r\u00f8ttene til et l\u00f8nnetre, for \u00e5 beskytte dem og forbedre jorden under.", "\u2014 Torven har ikke egenskaper som er uerstattelige, det er bare veldig lettvint, mener han.", "Avfallsstasjonene i Norge varierer med hensyn til hvor mye torv de blander i hagejorden de selger. Jens M\u00e5ge, prosjektleder for biologisk avfallsbehandling i Avfall Norge, mener torv har liten verdi i hagejorden.", "\u2014 Det gir struktur, men den vaskes ut. Torv gir mye luft og bygger ikke jorden p\u00e5 en varig m\u00e5te, slik kompost gj\u00f8r, med h\u00f8yt innhold av organisk karbon.", "P\u00e5 den nylig opprettete kompostportalen.no \u2013 der du f\u00e5r oversikt over norske avfallsstasjoner som selger kompostjord \u2013 tilbyr omtrent halvparten av avfallsstasjonene helt torvfrie produkter.", "\u2014 Vi er i full gang med \u00e5 fase ut torv. S\u00e5 sp\u00f8rs det om kundene vil ha det, sier M\u00e5ge.", "Helt enkelt er klimaregnstykket imidlertid ikke. Produsenter som har fjernet torven, bruker nemlig gjerne importerte kokosfibre i stedet.", "\u2014 Kokosfiber m\u00e5 vaskes mange ganger f\u00f8r bruk p\u00e5 grunn av h\u00f8yt saltinnhold. Har man sett p\u00e5 milj\u00f8konsekvenser i de landene som driver med dette? sp\u00f8r Trond Knapp Haraldsen, seniorforsker ved Norsk Institutt for Bio\u00f8konomi (NIBIO).", "Han mener debatten om torvuttak til jord er ute av proporsjoner.", "\u2014 Det er sm\u00e5tteri sammenlignet med alt som blir borte i utbygging og nydyrking, sier han.", "Like fullt er han klar p\u00e5 at torvbasert jord som selges til bruk i bed i hagen, har lite for seg.", "\u2014 Slike produkter er ikke s\u00e6rlig til nytte for plantene, siden selve torven er veldig n\u00e6ringsfattig. Der skal du ha et organisk materiale som danner mold, frigj\u00f8r n\u00e6ringsstoffer og gir jordorganismene noe \u00e5 jobbe med. Kompost er bedre.", "Videre understreker han at man m\u00e5 skille mellom ulike bruksomr\u00e5der.", "\u2014 I potter og verandakasser trenger man et lettvekstmedium som holder p\u00e5 vannet, gir luft og ikke blir for tungt. Der er torv uovertruffen, og kompost har ikke gode nok fysiske egenskaper.", "Med h\u00f8yt torvinnhold m\u00e5 du imidlertid gj\u00f8dsle jevnlig.", "- Du gj\u00f8r det lettere for deg selv hvis jorden inneholder litt kompost og bitte litt mineralgj\u00f8dsel, sier han.", "Hageland skulle gjerne solgt mer kompostjord, sier kategoriansvarlig Knut Tveit.", "\u2014 Men vi trenger et stabilt produkt som torv for \u00e5 greie \u00e5 holde et stabilt n\u00e6ringsinnhold. Dessuten blir kompost tungt, og det er vanskelig \u00e5 f\u00e5 tak i nok.", "Han medgir at det kan fremst\u00e5 villedende \u00e5 selge 95 prosent torv som jord.", "\u2014 Det er ikke viktig for oss hva man kaller det, men p\u00e5 folkemunne har man alltid snakket om jord, og det brukes som et jordprodukt.", "Administrerende direkt\u00f8r i Plantasjen, Rolf Baisg\u00e5rd, fremhever at det finnes ulike typer jord til hagebedene som forbrukere kan velge blant.", "\u2014 Du kan f\u00e5 bedre jordprodukter enn de billigste og enkleste, som best\u00e5r mye av torv. Det henger sammen med hva man er villig til \u00e5 betale, sier han.", "Avfall Norge, Fremtiden i v\u00e5re hender og Sabima sendte i februar i \u00e5r brev til klima\u2014 og milj\u00f8minister Vidar Helgesen der de ber om en plan for utfasing av torv fra det norske markedet.", "Vidar Helgesen avviser det ikke.", "\u2014 Regjeringen varslet nylig i stortingsmeldingen \u00abNatur for livet\u00bb at vi vil vurdere konsekvensene av utfasing av torv n\u00e6rmere. I meldingen varslet vi ogs\u00e5 at vi vurderer tydeligere merking av torv til plantejord, skriver Helgesen p\u00e5 epost.", "Meldingen ligger n\u00e5 til behandling i Stortinget.", "\u2014 Utfasing av torv vil medf\u00f8re \u00f8kt bruk av erstatningsprodukter, eksempelvis importert kokosfiber. Det er viktig \u00e5 s\u00f8rge for at slike erstatningsprodukter representerer en reell milj\u00f8forbedring. Vi m\u00e5 vite at tiltak ikke f\u00f8rer til \u00f8kte utslipp et annet sted, og ha gode prosesser med ber\u00f8rte akt\u00f8rer, understreker han.", "Vi h\u00e5per du har tid til \u00e5 lese noen artikler om tips og triks til hjem og hage:", "Slik bygger du fuglekasse", "Slik fjerner du flekker p\u00e5 treverk", "Derfor b\u00f8r du male og pusse opp n\u00e5", "For mer inspirasjon, f\u00f8lg oss p\u00e5 instagram!"]}, {"field": "category0", "value": "bolig"}, {"field": "contenthash", "value": "fa5b4360fb104c4d6b516b381038d91c9416f277af32f9a0768782dc9168cc6b"}, {"field": "createtime", "value": "2017-02-17T12:43:46.000Z"}, {"field": "description", "value": "Torv eller ikke torv. Det er det store jordsp\u00f8rsm\u00e5let."}, {"field": "heading", "value": ["Slik velger du riktig jord -adressa.no", "Et utvalg kompost", "Torv, ikke jord", "Alternativer", "Langreiste kokosfibre", "Dette svarer hagesentre", "Klimaminister vurderer utfasing"]}, {"field": "id", "value": "a5186122f447d26d46eef913da84af197a980333"}, {"field": "keyword", "value": ["Tips og triks", "Forbrukerrettigheter", "Hage", "Bolig"]}, {"field": "keywords", "value": "Tips og triks,Forbrukerrettigheter,Hage,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": ["byggmakker", "clas ohlson", "felleskj\u00f8pet", "bauhaus"]}, {"field": "kw-concept", "value": ["torv", "jord", "prosent torv"]}, {"field": "kw-entity", "value": ["bergersen", "norsk institutt", "natur", "den gode nabo", "plantasjen", "sabima", "inneholder", "botanisk", "norsk institutt for bio\u00f8konomi", "best\u00e5r", "lundbergs", "avfall norge", "stortinget", "fremtiden", "randesund", "framtiden"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["nils-petter bergersen", "vidar helgesen", "andreas l\u00f8vold", "h\u00e5kon lindahl", "arne gr\u00f8nlund", "jens m\u00e5ge", "knut tveit", "rolf baisg\u00e5rd", "trond knapp haraldsen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/d20c1b72-c697-4bc7-be86-23afe962e59d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik velger du riktig jord"}, {"field": "og-type", "value": "article"}, {"field": "og-url", "value": "http://www.adressa.no/bolig/Slik-velger-du-riktig-jord-8599b.html"}, {"field": "pageclass", "value": ["article"]}, {"field": "publishtime", "value": "2016-05-18T09:31:03.000Z"}, {"field": "recs-articleid", "value": "8599"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-05-18T09:31:03.000Z"}, {"field": "recs-rawtitle", "value": "Slik velger du riktig jord -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Torv eller ikke torv. Det er det store jordsp\u00f8rsm\u00e5let."}, {"field": "thumbnail", "value": "http://content-thumbnail.cxpublic.com/content/thumbnail200x150/a5186122f447d26d46eef913da84af197a980333.jpg?59917c2e"}, {"field": "thumbnailfullheightdimensions", "value": "200x2274"}, {"field": "timestamp", "value": "2017-08-14T10:32:14.000Z"}, {"field": "title", "value": "Slik velger du riktig jord"}, {"field": "url", "value": "http://www.adressa.no/bolig/Slik-velger-du-riktig-jord-8599b.html"}, {"field": "urlhash", "value": "a5186122f447d26d46eef913da84af197a980333"}], "score": 0.52776724, "siteId": "9222270286501375973", "id": "a5186122f447d26d46eef913da84af197a980333"}

