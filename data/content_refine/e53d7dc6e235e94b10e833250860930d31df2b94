{"fields": [{"field": "modifiedtime", "type": "time", "value": "2016-12-23T18:56:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Boligmarkedet", "Personlig \u00f8konomi", "Sandnes Sparebank", "Boligl\u00e5n", "\u00d8konomi", "BI", "Forsikring"]}, {"field": "author", "value": "dag-henrik fosse"}, {"field": "body", "value": ["Saken oppdateres.", "Skulle han si opp fastrentekontrakten, krevde Sandnes Sparebank at han betalte 290.000 kroner i overkurs (se fakta under), skriver Aftenbladet.no .", "Les Sandnes Sparebanks svar nederst i saken.", "Banken betaler: Dersom fastrentetilbudet stiger til et niv\u00e5 over fastrenten kunden har, vil kunder som sier opp avtalen f\u00e5 en kompensasjon fra banken for \u00e5 si opp avtalen. Banken betaler da ut en kompensasjon til kunden. Dette kalles underkurs , som kommer kunden til gode.", "Kunden m\u00e5 betale: Dersom det motsatte skjer, at fastrentetilbudet for nye l\u00e5n kommer under den faste renten kunden har, slik Eirik Thu opplevde, m\u00e5 kunden betale banken for \u00e5 kunne g\u00e5 ut av fastrenteavtalen. Grunnen til dette er at banken selv har l\u00e5nt inn penger til en rente som er h\u00f8yere. Banken vil da f\u00e5 et tap ved \u00e5 innl\u00f8se fastrenteavtalen. Dette kalles overkurs som kunden m\u00e5 betale.", "Vis fakta", "\u2013 Jeg skulle kj\u00f8pe min f\u00f8rste bolig, og tok opp et l\u00e5n p\u00e5 2,8 millioner kroner i mars 2013, og valgte en fastrentekontrakt for en periode p\u00e5 10 \u00e5r med avdragsfrihet. I tillegg fikk jeg et l\u00e5n p\u00e5 700.000 kroner med flytende rente, sier Eirik Thu til Aftenbladet.no .", "Han jobber som ingeni\u00f8r i et oljeserviceselskap. Siden han tok opp l\u00e5net har han f\u00e5tt samboer som ogs\u00e5 jobber.", "Han reagerer p\u00e5 at banken ikke frar\u00e5det en s\u00e5 lang l\u00f8petid og at han valgte \u00e5 binde en s\u00e5 stor andel av l\u00e5net.", "\u2013 Jeg synes det var kjempevanskelig \u00e5 vite hvor mye av l\u00e5net som skulle v\u00e6re fastrentel\u00e5n. Alt f\u00f8ltes s\u00e5 utrygt, for jeg skulle l\u00e5ne mye penger, sier Thu.", "\u2013 Sandnes Sparebank, som innvilget l\u00e5nene, anbefalte ikke noe, s\u00e5 det var opp til meg \u00e5 velge. Det virker som bankens saksbehandlere er mer selgere enn r\u00e5dgivere, sier han.", "\u2013 Banken har alle verkt\u00f8yene, og burde hatt en sjekkliste der den g\u00e5r grundig gjennom hva det vil koste \u00e5 g\u00e5 ut av en fastrenteavtale hvis det skulle bli aktuelt, og andre konsekvenser av \u00e5 binde renten i s\u00e5 mange \u00e5r. Dette var ikke tema da jeg hadde m\u00f8te med banken, sier han.", "Fastrentel\u00e5n er en forsikring mot rente\u00f8kning , mener fagsjef for personlig \u00f8konomi ved Handelsh\u00f8yskolen BI, Dag J\u00f8rgen Hveem. Har du behov for \u00e5 vite hvor store utgifter du har til renter og avdrag over tid, er fastrentel\u00e5n et alternativ. Her kan du lese mer om fastrentel\u00e5n", "Ettersp\u00f8rselen etter fastrentel\u00e5n er varierende . Flere banker melder om \u00f8kende interesse for fastrentel\u00e5n. I DNB har volumet av fastrentel\u00e5n fordoblet seg i h\u00f8st sammenlignet med f\u00f8rste halv\u00e5r.", "\u2013 Hvilken informasjon ville du at banken skulle gi deg?", "\u2013 Jeg ville i hvert fall vite hva det koster \u00e5 g\u00e5 ut av en fastrentekontrakt f\u00f8r l\u00f8petiden var g\u00e5tt ut p\u00e5 ulike tidspunkt. S\u00e5 ville jeg ha eksempler som viser ulike niv\u00e5 p\u00e5 den flytende renten sammenlignet med den rentesatsen jeg fikk tilbud om for fastrentel\u00e5net, sier han.", "1. Forutsigbarhet. Du vet hva du skal betale i l\u00e5nekostnader, og disse \u00f8ker ikke om den flytende renten \u00f8ker. 2. Du har h\u00f8ye l\u00e5nekostnader, og t\u00e5ler ikke en rente\u00f8kning. 3. Forsikring mot h\u00f8yere rente.", "Vis fakta", "1. T\u00e5ler du svingninger i renten, s\u00e5 velg flytende rente. 2. Du kan ikke betale ekstra ned p\u00e5 et fastrentel\u00e5n. 3. Har du planer om \u00e5 skifte bolig har du st\u00f8rre fleksibilitet ved flytende rente p\u00e5 boligl\u00e5net.", "Vis fakta", "Han er kritisk til at banken ikke spurte om han var sikker p\u00e5 at han ville binde s\u00e5 mye av l\u00e5net.", "\u2013 Det gjorde den ikke, mener Thu.", "\u2013 Det er en dyr forsikring mot rente\u00f8kning \u00e5 betalte s\u00e5 mye mer for et fastrentel\u00e5n enn et l\u00e5n med flytende rente, sier 30-\u00e5ringen.", "\u2013 Jeg var usikker p\u00e5 hvor mye av l\u00e5net jeg skulle binde og hvor lang kontraktstid jeg skulle velge, sier Eirik Thu.", "Han fikk fastrentel\u00e5n i mars 2013. Renten var 4,75 prosent nominelt, og effektivt 4,87 prosent.", "P\u00e5 det meste, da forskjellen mellom fast og flytende rente var st\u00f8rre enn n\u00e5, fikk han beskjed fra banken om at det ville koste 350.000 kroner \u00e5 bryte fastrentekontrakten.", "\u2013 Senere \u00f8kte renteniv\u00e5et noe, slik at jeg n\u00e5 i desember fikk et krav fra banken p\u00e5 290.000 kroner hvis jeg ville innl\u00f8se l\u00e5net.", "Han hadde mellom seks og syv \u00e5r igjen av kontraktstiden, og inns\u00e5 at han betalte mye mer for l\u00e5net enn han var komfortabel med.", "Han betalte nesten 80.000 kroner mer i renter enn han ville gjort ved et tilsvarende l\u00e5n med flytende rente.", "Fredag 9. desember valgte han \u00e5 bryte fastrentekontrakten, og betalte 290.000 kroner som banken krevde for at han skulle komme ut av avtalen, og byttet til et l\u00e5n med flytende rente, sier han.", "I det lange l\u00f8p vil han n\u00e5 betale mindre for l\u00e5net han n\u00e5 har, inkludert det kan betalte ekstra til banken i overkurs forutsatt at renteforskjellen er den samme som i dag.", "\u2013 Hva betaler du i rente p\u00e5 det nye l\u00e5net ditt med flytende rente?", "\u2013 Nominelt 1,95 og effektivt 2,05 prosent, sier Eirik Thu.", "\u2013 Hvordan opplevde du det \u00e5 betale s\u00e5 mye for \u00e5 f\u00e5 en ny l\u00e5neavtale?", "\u2013 I mange \u00e5r har jeg pr\u00f8vd \u00e5 spare, s\u00e5 det er surt \u00e5 punge ut med s\u00e5 mye penger bare for \u00e5 komme ut av en fastrentekontrakt. Jeg var ikke klar over hvor dyrt det var \u00e5 g\u00e5 ut av en slik avtale, og tenker p\u00e5 hvor lenge jeg m\u00e5 jobbe for \u00e5 tjene s\u00e5 mye, sier han.", "Kunden signerer p\u00e5 avtalene som inng\u00e5s, og der st\u00e5r det hvilke konsekvenser det vil ha n\u00e5r renteniv\u00e5et g\u00e5r opp eller ned, og b\u00e5de overkurs og underkurs er forklart.", "\u2013 Hva vil du i til andre som vurderer \u00e5 binde renten?", "\u2013 Jeg f\u00f8ler fortsatt at det var fornuftig \u00e5 binde renten, men jeg bant kanskje for mye av l\u00e5net for lenge. Fem \u00e5r hadde v\u00e6rt til \u00e5 leve med, sier han. Da hadde han v\u00e6rt ute av kontrakten i mars 2018 uten \u00e5 betale overkurs til banken.", "\u2013 Den vanligste misforst\u00e5elsen er at overkursen g\u00e5r i lommen p\u00e5 banken. Men slik er det ikke, sier finanssjef Ole Jacob Olsnes i Sandnes Sparebank til Aftenbladet.", "Han understreker at banken sikrer sine fastrentel\u00e5n, og n\u00e5r Eirik Thu m\u00e5 betale 290.000 kroner for \u00e5 bryte kontrakten, betaler banken tilsvarende bel\u00f8p videre til en annen finansinstitusjon som banken har gjort en rentebytteavtale med (renteswap).", "Han p\u00e5peker at banken gj\u00f8r en beregning av over- eller underkurs n\u00e5r kunden velger \u00e5 g\u00e5 ut av en fastrentekontrakt, og sier at en forskrift regulerer fremgangsm\u00e5ten her. Beregningen er krystallklar, sier han.", "Finanssjefen sier at de som velger fastrentel\u00e5n velger ulike l\u00f8petider p\u00e5 l\u00e5net, og at disse er jevnt fordelt p\u00e5 tre \u00e5r, fem \u00e5r og ti \u00e5rs l\u00f8petid.", "\u2013 Mange kunder har ikke noe valg n\u00e5r de s\u00f8ker l\u00e5n hos oss. Hvis de har d\u00e5rlig \u00f8konomi, og ikke t\u00e5ler en rente\u00f8kning, s\u00e5 er binding av renten det vi tilbyr.", "Kundene som f\u00e5r l\u00e5n hos oss m\u00e5 t\u00e5le en renteoppgang p\u00e5 fem prosentpoeng. T\u00e5ler de ikke det, er fastrentel\u00e5n det eneste alternativet, sier finanssjef Ole Jacob Olsnes i Sandnes Sparebank.", "\u2013 Eirik Thu sier at han ikke fikk noe r\u00e5d av banken om hvor mye av l\u00e5net kan skulle binde, og heller ikke hvor lang l\u00f8petid som var fornuftig. Han mener ogs\u00e5 at banken ikke pekte p\u00e5 konsekvensene ved \u00e5 g\u00e5 ut av en fastrenteavtale ved inng\u00e5else av kontrakten. Har ikke banken en sjekkliste som den g\u00e5r gjennom med kundene ?", "\u2013 Kunden signerer p\u00e5 avtalene som inng\u00e5s, og der st\u00e5r det hvilke konsekvenser det vil ha n\u00e5r renteniv\u00e5et g\u00e5r opp eller ned, og b\u00e5de overkurs og underkurs er forklart, sier kommunikasjonsdirekt\u00f8r Ingrid O. Fure Sch\u00f8pp i Sandnes Sparebank.", "Hun sier at kundens totale \u00f8konomi ogs\u00e5 blir gjennomg\u00e5tt."]}, {"field": "category0", "value": "bolig"}, {"field": "contenthash", "value": "3a1d453375181db0f6e901e23fc751ff67ac197e501f5e157a98d8c1b8225097"}, {"field": "createtime", "value": "2016-12-21T12:09:19.000Z"}, {"field": "description", "value": "Eirik Thu (30) trodde han hadde f\u00e5tt en god l\u00e5neavtale i 2013. Men etter noen \u00e5r inns\u00e5 han at fastrenten p\u00e5 4,87 prosent l\u00e5 nesten tre prosentpoeng h\u00f8yere enn det han kunne f\u00e5 i flytende rente."}, {"field": "heading", "value": ["M\u00e5tte betale 290.000 kroner for \u00e5 g\u00e5 ut av fastrentekontrakt -adressa.no", "Bandt renten i 10 \u00e5r", "\u2013 Kjempevanskelig", "Etterlyser informasjon", "M\u00e5tte betale", "Br\u00f8t kontrakten", "Sandnes sparebank svarer:", "Banken: \u2013 Beregningen krystallklar", "Noen m\u00e5 velge fastrente"]}, {"field": "id", "value": "e53d7dc6e235e94b10e833250860930d31df2b94"}, {"field": "keyword", "value": ["Boligmarkedet", "Personlig \u00f8konomi", "Sandnes Sparebank", "Boligl\u00e5n", "\u00d8konomi", "BI", "Forsikring"]}, {"field": "keywords", "value": "Boligmarkedet,Personlig \u00f8konomi,Sandnes Sparebank,Boligl\u00e5n,\u00d8konomi,BI,Forsikring"}, {"field": "kw-category", "value": "bolig"}, {"field": "kw-classification", "value": "personal-finance"}, {"field": "kw-company", "value": ["sandnes sparebank", "handelsh\u00f8yskolen bi"]}, {"field": "kw-concept", "value": ["banken", "kunden", "l\u00e5n", "290.000 kroner", "betale", "betale 290.000 kroner", "flytende rente"]}, {"field": "kw-entity", "value": ["fure sch\u00f8pp", "les sandnes sparebanks", "aftenbladet"]}, {"field": "kw-pageclass", "value": "article"}, {"field": "kw-person", "value": ["ingrid o. fure sch\u00f8pp", "ole jacob olsnes", "dag j\u00f8rgen hveem", "eirik thu"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/8f1bd628-d131-4111-999b-16c5a47bc207?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00e5tte betale 290.000 kroner for \u00e5 g\u00e5 ut av fastrentekontrakt"}, {"field": "og-type", "value": "article"}, {"field": "og-url", "value": "http://www.adressa.no/bolig/Matte-betale-290000-kroner-for-a-ga-ut-av-fastrentekontrakt-9557b.html"}, {"field": "pageclass", "value": ["article"]}, {"field": "publishtime", "value": "2016-12-21T10:15:49.000Z"}, {"field": "recs-articleid", "value": "9557"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-12-21T10:15:49.000Z"}, {"field": "recs-rawtitle", "value": "M\u00e5tte betale 290.000 kroner for \u00e5 g\u00e5 ut av fastrentekontrakt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Eirik Thu (30) trodde han hadde f\u00e5tt en god l\u00e5neavtale i 2013. Men etter noen \u00e5r inns\u00e5 han at fastrenten p\u00e5 4,87 prosent l\u00e5 nesten tre prosentpoeng h\u00f8yere enn det han kunne f\u00e5 i flytende rente."}, {"field": "thumbnail", "value": "http://content-thumbnail.cxpublic.com/content/thumbnail200x150/e53d7dc6e235e94b10e833250860930d31df2b94.jpg?598c082c"}, {"field": "thumbnailfullheightdimensions", "value": "200x1923"}, {"field": "timestamp", "value": "2017-08-10T07:15:56.000Z"}, {"field": "title", "value": "M\u00e5tte betale 290.000 kroner for \u00e5 g\u00e5 ut av fastrentekontrakt"}, {"field": "url", "value": "http://www.adressa.no/bolig/Matte-betale-290000-kroner-for-a-ga-ut-av-fastrentekontrakt-9557b.html"}, {"field": "urlhash", "value": "e53d7dc6e235e94b10e833250860930d31df2b94"}], "score": 1.0281923, "siteId": "9222270286501375973", "id": "e53d7dc6e235e94b10e833250860930d31df2b94"}

