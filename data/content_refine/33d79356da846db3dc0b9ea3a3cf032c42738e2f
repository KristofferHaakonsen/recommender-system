{"fields": [{"field": "modifiedtime", "type": "time", "value": "2015-09-08T07:53:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Edvard Moser", "May-Britt Moser", "NTNU", "Gunnar Bovim", "Kavliinstituttet"]}, {"field": "author", "value": "aagot opheim"}, {"field": "body", "value": ["Saken oppdateres.", "Pauline Braathen er 85 \u00e5r, enke etter den norske milliard\u00e6ren Egil Braathen og n\u00e5 bosatt p\u00e5 luksusskipet The World.", "Sammen med to nieser og en nev\u00f8 av hennes avd\u00f8de mann gir hun seks millioner amerikanske dollar til Kavliinstituttet. Hun gir fem millioner. De andre tre gir til sammen en million amerikanske dollar. Det utgj\u00f8r cirka 50 millioner norske kroner. Pengene skal g\u00e5 til drift av et nytt senter ved Kavliinstituttet, Egil & Pauline Braathen and Fred Kavli Centre for Cortical Microcircuits.", "Den britiske kvinnen har ingen egne barn og \u00f8nsker \u00e5 bruke pengene sine p\u00e5 et godt form\u00e5l.", "- Jeg vil bruke pengene mine mens jeg fremdeles er her og kan bestemme. P\u00e5 telefon fra sitt hjem om bord p\u00e5 The World, som akkurat n\u00e5 er p\u00e5 vei fra Gr\u00f8nland til Canada, forteller Pauline Braathen at hun gj\u00f8r dette for \u00e5 hedre sin mann.", "LES OGS\u00c5: Skal samle inn 50 millioner kroner til Mosers hjerneforskning", "- Det kom som manna fra himmelen, sier May-Britt Moser. B\u00e5de hun og Edvard Moser forteller at pengene kom p\u00e5 helt riktig tidspunkt. Nobelprisen i fjor har gjort dem kjente verden over, og det er mulig for dem \u00e5 rekruttere de beste hjerneforskerne i konkurranse med prestisjeuniversitet som Harvard og Stanford.", "- Det er aldeles fantastisk, sier Edvard Moser.", "- Pengene skal brukes til \u00e5 la Kavliinstituttet vokse videre slik at vi kan grave dypere i hjernen og forst\u00e5 mer. Vi skal jobbe mer med avanserte kognitive funksjoner, gjerne med en link til alzheimer.", "Edvard Moser snakker om en kritisk masse for instituttet.", "- N\u00e5 er vi i en fase der vi pr\u00f8ver \u00e5 ekspandere med flere forskergrupper. Vi m\u00e5 v\u00e6re nok folk til \u00e5 arbeide sammen med og tenke sammen med. Det er viktig med nok folk til at det vi driver med ikke faller sammen fordi om noen drar.", "LES OGS\u00c5: Synes rike bidrar for lite", "Egil Braathen hadde alzheimer, og Pauline Braathen forteller at hun \u00f8nsker at det nye senteret i Trondheim skal bidra til \u00e5 forst\u00e5 alzheimer-sykdommen.", "Edvar Moser sier de har v\u00e6rt opptatt av alzheimer lenge.", "- Det er ofte stedsansen som blir rammet f\u00f8rst n\u00e5r folk f\u00e5r alzheimer, sier Edvard Moser. Han og May-Britt Moser har i stor grad studert hukommelse og stedsans hos rotter og mus. N\u00e5 \u00f8nsker de ogs\u00e5 \u00e5 studere mennesker.", "Pauline Braathen h\u00e5per det nye senteret hun finansierer, kan f\u00f8re til mer kunnskap om hjerneproblemer som alzheimer og kanskje ogs\u00e5 parkinson som hun selv lider av.", "- Jeg h\u00e5per forskningen deres kan f\u00f8re til en kur for alzheimer som tok min mann fra meg. Jeg mistet ham to ganger. F\u00f8rst da han ble syk og etter hvert ikke kjente meg igjen, og da han d\u00f8de, sier Pauline Braathen. Hun forteller at hun fikk vite om pengeinnsamlingen av sin norske kontaktperson, trondheimsadvokaten Harald Ellefsen.", "- Da leste jeg om May-Britt og Edvard Moser, om Nobelprisen og forskningsarbeidet deres, og bestemte meg for at dette ville jeg st\u00f8tte. Pauline Braathen forteller at hun er ekstra glad for \u00e5 st\u00f8tte forskning p\u00e5 St. Olavs Hospital fordi et legeteam derfra dro fra Trondheim til Oslo for \u00e5 operere hennes mann i 1995.", "- De reddet trolig livet hans den gangen.", "LES OGS\u00c5: Skal samle inn 50 millioner kroner til Mosers hjerneforskning", "Det er n\u00e5 samlet inn i overkant av 100 millioner kroner til fondet Trondheim stiftelse til nevrovitenskapelig forskning, ledet av Jan Morten Dyrstad. Stiftelsens eneste form\u00e5l er \u00e5 gi \u00f8konomisk st\u00f8tte til Kavliinstituttet ved NTNU med en \u00e5rlig utbetaling p\u00e5 fem prosent av verdien i fondet.", "Amerikanske Kavli Foundation og arvingene etter Egil Braathen er de st\u00f8rste giverne. I tillegg kommer gaver fra andre private givere p\u00e5 om lag fire millioner norske kroner. Sammen med den \u00f8vrige kapitalen i fondet og gaveforsterkning fra staten p\u00e5 25 prosent, blir dette n\u00e6rmere 10 millioner kroner i \u00e5ret til hjerneforskningen ved instituttet.", "Tidligere i \u00e5r sendte Dyrstad ut brev til 100 tr\u00f8ndere med sp\u00f8rsm\u00e5l om \u00e5 bidra til spleiselaget. Det viktigste svaret fikk han fra en rik arving om bord p\u00e5 The World. Med dette blir kapitalen i fondet tredoblet.", "LES OGS\u00c5: Vil ha flere toppforskere til Trondheim", "- Det er spesielt \u00e5 reise s\u00e5 mye penger til grunnforskning, sier Dyrstad.", "- Selv om vi n\u00e5 har f\u00e5tt inn mye penger, fortsetter pengeinnsamlingen til Kavliinstituttet.", "NTNU-rektor Gunnar Bovim kaller det for en fantastisk gave som viser forst\u00e5else for at forskning er et langsiktig prosjekt.", "- Dette er ogs\u00e5 en stor anerkjennelse av arbeidet ved Kavliinstituttet, St. Olavs Hospital og NTNU. Bovim mener gaven viser at giveren, Pauline Braathen, forst\u00e5r at grunnforskning er viktig og kan gj\u00f8re stor forskjell.", "- Det er inspirerende for hele virksomheten at privatpersoner er villige til \u00e5 gi av sine private midler.", "85 \u00e5r gamle Pauline Braathen er enke etter Egil Braathen, omtalt som den ukjente norske milliard\u00e6ren. Han tjente formuen sin som eiendomsinvestor i Oslo. I 1985 ble han av bladet Kapital k\u00e5ret til Norges tredje st\u00f8rste eiendomsmagnat.", "Pauline og Egil Braathen m\u00f8tte hverandre da de begge ferierte p\u00e5 Kanari\u00f8yene i 1963. Den gang var begge gift p\u00e5 hver sin kant if\u00f8lge boken \u00abMemoirs of a marriage\u00bb om livet og ekteskapet til Pauline og Egil Braathen. Den tredje kvelden med middag og dansing skal Egil Braathen ha pekt p\u00e5 henne og sagt \u00abDeg skal jeg gifte meg med\u00bb. De var gift med hverandre til han d\u00f8de i 2009, 92 \u00e5r gammel. Hun kaller ham for en ekstraordin\u00e6r mann som hun hadde et unikt liv sammen med.", "Sammen har de ingen barn, men han hadde en s\u00f8nn fra f\u00f8rste ekteskap. S\u00f8nnen er n\u00e5 d\u00f8d, men Egil Braathens svigerdatter og to voksne barnebarn driver i dag familiefirmaet Braathen Eiendom, etablert i 1952. Pauline Braathen har tidligere sagt at hun blir oppfattet som \u00abden onde stemoren\u00bb i familien. Tidligere i \u00e5r ga Pauline Braathen bort om lag 300 millioner kroner til en klinikk i Florida. Et nytt senter har f\u00e5tt navnet Egil and Pauline Braathen Center, og skal drive med nevrokirurgi og kreftbehandling.", "LES OGS\u00c5: Derfor fikk de prisen"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "e286106297917520bf5ead38b1c1b6b2c8df58a27dca55449b45952c4973f08a"}, {"field": "createtime", "value": "2015-09-07T20:08:15.000Z"}, {"field": "description", "value": "Gaven fra en britisk milliard\u00e6renke gj\u00f8r May-Britt og Edvard Mosers dr\u00f8mmer til virkelighet."}, {"field": "dominantimage", "value": "http://www.adressa.no/pluss/nyheter/article11527592.ece/49044h/ALTERNATES/w980-default/Kavli_0054.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/33d79356da846db3dc0b9ea3a3cf032c42738e2f.jpg?598b03ed"}, {"field": "dominantthumbnaildimensions", "value": "300x169"}, {"field": "heading", "value": ["Britisk enke gir 50 millioner til Mosers forskning -adressa.no", "Manna fra himmelen", "Grave dypere i hjernen", "Braathen hadde alzheimer", "Mistet sin mann to ganger", "Penginnsamlingen fortsetter", "- Anerkjennelse av arbeidet", "- Deg sal jeg gifte meg med"]}, {"field": "id", "value": "33d79356da846db3dc0b9ea3a3cf032c42738e2f"}, {"field": "keyword", "value": ["Edvard Moser", "May-Britt Moser", "NTNU", "Gunnar Bovim", "Kavliinstituttet"]}, {"field": "keywords", "value": "Edvard Moser,May-Britt Moser,NTNU,Gunnar Bovim,Kavliinstituttet"}, {"field": "kw-category", "value": ["pluss", "nyheter"]}, {"field": "kw-classification", "value": "science"}, {"field": "kw-company", "value": "kavli foundation"}, {"field": "kw-concept", "value": ["alzheimer", "kroner", "millioner norske kroner", "million", "forskning", "mann", "penger", "million amerikanske dollar", "millioner kroner"]}, {"field": "kw-entity", "value": ["nobelprisen", "norges", "pauline braathen and fred kavli centre", "olavs hospital", "memoirs", "pauline og egil braathen", "moser", "braathen eiendom", "harvard og stanford", "kapital", "the world", "st. olavs hospital", "cortical microcircuits", "kavliinstituttet", "may-britt og edvard moser", "egil and pauline braathen center", "u. bovim"]}, {"field": "kw-location", "value": ["trondheim", "oslo", "canada", "florida", "kanari\u00f8yene", "gr\u00f8nland"]}, {"field": "kw-pageclass", "value": "article"}, {"field": "kw-person", "value": ["jan morten dyrstad", "edvard moser", "may-britt moser", "egil braathen", "harald ellefsen", "pauline braathen center", "pauline braathen", "fred kavli centre", "gunnar bovim"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11527592.ece/49044h/ALTERNATES/w980-default/Kavli_0054.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Britisk enke gir 50 millioner til Mosers forskning"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11527598.ece"}, {"field": "pageclass", "value": ["article"]}, {"field": "publishtime", "value": "2015-09-07T21:00:33.000Z"}, {"field": "recs-articleid", "value": "11527598"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-09-07T21:00:33.000Z"}, {"field": "recs-rawtitle", "value": "Britisk enke gir 50 millioner til Mosers forskning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Gaven fra en britisk milliard\u00e6renke gj\u00f8r May-Britt og Edvard Mosers dr\u00f8mmer til virkelighet."}, {"field": "thumbnail", "value": "http://content-thumbnail.cxpublic.com/content/thumbnail200x150/33d79356da846db3dc0b9ea3a3cf032c42738e2f.jpg?598b03ed"}, {"field": "thumbnailfullheightdimensions", "value": "200x2799"}, {"field": "timestamp", "value": "2017-08-09T12:45:33.000Z"}, {"field": "title", "value": "Britisk enke med milliongave til Mosers forskning"}, {"field": "url", "value": "http://www.adressa.no/pluss/nyheter/article11527598.ece"}, {"field": "urlhash", "value": "33d79356da846db3dc0b9ea3a3cf032c42738e2f"}], "score": 0.7818186, "siteId": "9222270286501375973", "id": "33d79356da846db3dc0b9ea3a3cf032c42738e2f"}

