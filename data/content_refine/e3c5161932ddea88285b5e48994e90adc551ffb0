{"fields": [{"field": "modifiedtime", "type": "time", "value": "2016-08-06T07:56:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sverresborg Arena", "rockhistorie", "Fra tid til annen", "Van Morrison"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Van Morrison gj\u00f8r noe med folk.", "En venn og anmelderkollega, egentlig av den heller n\u00f8kterne typen, begynte en gang en anmeldelse av albumet \u00abLive At the Grand Opera House Belfast\u00bb med \u00e5 konstatere at \u00abVan Morrison er et tre\u00bb.", "P\u00e5 tampen av 80-tallet forvillet jeg meg en kveld inn i nattklubben Baronen og Baronessen. Blant mange for meg ukjente, velkledde og feststemte ungdommer s\u00e5 jeg til slutt et velkjent fjes i ferd med \u00e5 drukne seg selv i et glass \u00f8l som helt tydelig ikke var kveldens f\u00f8rste.", "- Hva gj\u00f8r du her, spurte jeg.", "- Jeg feirer bursdagen min, forklarte han.", "- Feirer og feirer, sa jeg.", "- Jeg er 23 \u00e5r. Like gammel som Van Morrison var da han laget \u00abAstral Weeks\u00bb. Og hva har jeg utrettet, sn\u00f8vlet det ulykkelige f\u00f8dselsdagsbarnet.", "Og hva skal en svare p\u00e5 slikt, uten \u00e5 henge seg p\u00e5 i sutreklubben - selv var jeg da p\u00e5 en alder da Van Morrison ogs\u00e5 hadde utgitt \u00abMoondance\u00bb, en rekke andre fremragende album og et av rockens fineste livealbum, \u00abIt's Too Late To Stop Now\u00bb.", "Som jeg sa. Van Morrison gj\u00f8r noe med folk.", "Det var noe med ham allerede da han dukket opp i front av det nordirske bidraget til den britiske invasjonen p\u00e5 60-tallet, Belfast-bandet Them.", "LES OGS\u00c5: Endelig kommer Van", "Det var i 1964, like etter at Van Morrison hadde fylt 19 \u00e5r, at de ga ut sin andre single, en versjon av bluesklassikeren \u00abBaby Please Don't Go\u00bb, som ble deres f\u00f8rste hit og holder seg enn\u00e5, spesielt p\u00e5 grunn av Morrisons kraftfulle vokal. Men den m\u00e5 finne seg i \u00e5 spille evig andrefiolin til singelens B-side. Den egenkomponerte \u00abGloria\u00bb er en av rockens definitive klassikere og gjenstand for en rekke coverversjoner. Den ga ogs\u00e5 startskuddet til trondheimsaktuelle Patti Smiths karriere.", "\u00abGloria\u00bb har ikke minst v\u00e6rt sentral for Van Morrison selv. Han spiller den garantert p\u00e5 Sverresborg kommende onsdag, og den har v\u00e6rt med ham gjennom et 52 \u00e5rs hektisk turn\u00e9liv.", "Thems tidlige konserter ble gjerne definert av hvor bra de fikk dreisen p\u00e5 \u00abGloria\u00bb, som kunne dr\u00f8yes opptil 20 minutter. Them var et rhythm'n'blues-band som likte \u00e5 grave dypt.", "Van Morrison sluttet i Them etter et par \u00e5r for \u00e5 satse p\u00e5 en solokarriere som tidlig ga ham hans st\u00f8rste hit med \u00abBrown Eyed Girl\u00bb i 1967. Den kunne peke mot en streit og gyllen popkarriere, med refrengsterke popl\u00e5ter med basis i blues og soul. Men allerede \u00e5ret etter kom \u00abAstral Week\u00bb, spilt inn med jazzmusikere - og med en helt s\u00e6regen spirituell dybde.", "LES OGS\u00c5: Han fikk superheltene til \u00e5 slappe av", "Som 23-\u00e5ring var Van Morrison i full gang med \u00e5 definere sin egen musikalske sjanger, celtic soul, en n\u00e6r musikalsk slektning av James Joyces stream of consciousness-litteratur, med basis i s\u00e5 vel keltisk kulturarv som gospel, soul, blues, jazz og rock.", "Siden den gang har Morrisons utgivelser fulgt dualismen mellom effektiv popmusikk og dybdeborende spiritualitet. Med de forskjelligste besetninger, men alltid med den samme besluttsomhet, den samme kraften, den samme karakteristiske vokalen. For \u00e5 si det med en av hans beste l\u00e5ter. Van Morrison tok oss into the mystic.", "Van Morrisons musikalske kompromissl\u00f8shet og (for \u00e5 v\u00e6re \u00e6rlig) sure offentlige fremtoning var med \u00e5 skape en myte om en utiln\u00e6rmelig artist, urokkelig i sin kunstneriske visjon.", "Jeg har n\u00e6re kolleger med morsomme historier om katastrofale fors\u00f8k \u00e5 f\u00e5 til intervjuer med mannen med legendarisk forakt for journalister, platebransjen, ja egentlig kanskje for folk generelt - bortsett fra sine n\u00e6rmeste.", "LES OGS\u00c5: Tidenes kultursommer i Tr\u00f8ndelag", "Selv har jeg m\u00f8tt ham \u00e9n gang, og det var en hyggelig opplevelse. Kanskje fordi jeg n\u00f8yde meg med \u00e5 h\u00e5ndhilse, fortelle at jeg riktignok var musikkjournalist, men at jeg ikke hadde andre ambisjoner enn \u00e5 takke ham for mange store musikkopplevelser. Van takket tilbake, vi utvekslet noen ord om konserten han nettopp hadde holdt - f\u00f8r han igjen lot bordkavaleren f\u00e5 all sin oppmerksomhet. Det skj\u00f8nner jeg godt, hun var mye s\u00f8tere enn meg.", "Han har draget p\u00e5 damene, artisten hvis fremtoning en kollega av meg en gang karakteriserte som en d\u00e5rlig stappet p\u00f8lse. Han i mange \u00e5r var godt dansk gift; noe som blant annet f\u00f8rte til en hyllestl\u00e5t til en av K\u00f8benhavns minst glamor\u00f8se bydeler, Vanl\u00f8se, og kona Janet var \u00abcovergirl\u00bb p\u00e5 \u00abVeedon Fleece\u00bb (1972). Senere kapret han like godt Miss Ireland 1990. Michelle Rocca. Ektemann Van og deres to hunder pryder coveret p\u00e5 \u00abDays Like These\u00bb (1995).", "Men det er musikken det dreier seg om. For min del spesielt i to perioder - tidlig til midt p\u00e5 70-tallet og nesten hele 80-tallet. Han forsvant litt under punkens glansdager (eller var det bare meg), f\u00f8r han var tilbake for fullt med \u00abInto The Music\u00bb i 1979.", "LES OGS\u00c5: 5000 kj\u00f8pte billetter f\u00f8rste dag", "Morrison-dyrkingen tok av for alvor midt p\u00e5 80-tallet og n\u00e5dde et h\u00f8ydepunkt under folkemusikkalbumet \u00abIrish Heartbeart\u00bb, og den tiln\u00e6rmet motsatte etterf\u00f8lgeren \u00abAvalon Sunset\u00bb, et smektende popalbum full av religi\u00f8s lengsel. Men entusiasmen avtok gradvis etter \u00abEnlightenment\u00bb i 1990.", "Delvis skyldtes det at jeg hadde f\u00e5tt min dose Van Morrison. Delvis at albumene sank i kunstnerisk kvalitet, og at de rare p\u00e5funnene ble bare rare og ikke genialt rare.", "Som jeg tolker Morrison, er han en uforbederlig romantiker, en svermerisk mystiker med s\u00e5 stor tiltro til sine instinkter og innfall at han f\u00f8lger dem til ytterste konsekvens. Av og til blir det dypt og genialt (kanskje spesielt i karrierens f\u00f8rste 25 \u00e5r), av og til bare rart og banalt (kanskje spesielt i karrierens siste 25 \u00e5r). Men det finnes minneverdige h\u00f8ydepunkt p\u00e5 n\u00e6r samtlige album.", "Som sceneartist er han ujevn. Jeg har v\u00e6rt p\u00e5 ganske slappe konserter med Van Morrison. Men repertoaret, og bandet han reiser rundt med n\u00e5, virker lovende. Han fremf\u00f8rer mange av sine mest kjente l\u00e5ter fra 1965 frem til i dag, og coverl\u00e5ter fra sentrale blues- og countryartister. Vi f\u00e5r se hva som skapte artisten Van Morrison og samtidig skj\u00f8nne hva hans musikk har gjort med utallige andre artister.", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ba15b1353a21c5ea4969cdde81f110613b7ba5c11fdd32b6e596390b558b2788"}, {"field": "createtime", "value": "2016-08-06T06:50:42.000Z"}, {"field": "description", "value": "Neste uke kommer Van Morrison til Trondheim for f\u00f8rste gang, 52 \u00e5r etter sin f\u00f8rste hit. Det er ikke for tidlig."}, {"field": "dominantimage", "value": "http://www.adressa.no/pluss/kultur/article13136391.ece/gjagkg/ALTERNATES/w980-default/1van%20morrison.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e3c5161932ddea88285b5e48994e90adc551ffb0.jpg?5959e991"}, {"field": "dominantthumbnaildimensions", "value": "300x169"}, {"field": "heading", "value": "Han som tok oss inn i mystikken -adressa.no"}, {"field": "id", "value": "e3c5161932ddea88285b5e48994e90adc551ffb0"}, {"field": "keyword", "value": ["Sverresborg Arena", "rockhistorie", "Fra tid til annen", "Van Morrison"]}, {"field": "keywords", "value": "Sverresborg Arena,rockhistorie,Fra tid til annen,Van Morrison"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "arena"}, {"field": "kw-concept", "value": ["rock", "tidlig", "artist", "into the", "album", "rare", "n\u00e6r", "blues", "spesielt", "full"]}, {"field": "kw-entity", "value": ["janet", "enlightenment", "too late to stop now", "k\u00f8benhavns", "b-side", "into the music", "grand opera house belfast", "astral week", "them", "brown eyed girl", "sverresborg", "moondance", "veedon fleece", "live at the grand opera house belfast", "baronen og baronessen", "avalon sunset", "irish heartbeart", "miss ireland 1990", "baby please don", "days like these", "live at"]}, {"field": "kw-location", "value": ["belfast", "gloria", "vanl\u00f8se", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["james joyces", "van morrison", "patti smiths", "michelle rocca"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13136391.ece/gjagkg/ALTERNATES/w980-default/1van%20morrison.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han som tok oss inn i mystikken"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/08/06/Han-som-tok-oss-inn-i-mystikken-13136393.ece"}, {"field": "pageclass", "value": ["article"]}, {"field": "publishtime", "value": "2016-08-06T07:48:22.000Z"}, {"field": "recs-articleid", "value": "13136393"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-08-06T07:48:22.000Z"}, {"field": "recs-rawtitle", "value": "Han som tok oss inn i mystikken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Neste uke kommer Van Morrison til Trondheim for f\u00f8rste gang, 52 \u00e5r etter sin f\u00f8rste hit. Det er ikke for tidlig."}, {"field": "thumbnail", "value": "http://content-thumbnail.cxpublic.com/content/thumbnail200x150/e3c5161932ddea88285b5e48994e90adc551ffb0.jpg?5959e991"}, {"field": "thumbnailfullheightdimensions", "value": "200x2718"}, {"field": "timestamp", "value": "2017-07-03T06:52:01.000Z"}, {"field": "title", "value": "Endelig kommer mystiske Van"}, {"field": "url", "value": "http://www.adressa.no/pluss/kultur/2016/08/06/Han-som-tok-oss-inn-i-mystikken-13136393.ece"}, {"field": "urlhash", "value": "e3c5161932ddea88285b5e48994e90adc551ffb0"}], "score": 0.30989143, "siteId": "9222270286501375973", "id": "e3c5161932ddea88285b5e48994e90adc551ffb0"}

