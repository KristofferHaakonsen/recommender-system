{"fields": [{"field": "modifiedtime", "type": "time", "value": "2016-03-18T14:45:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["skreifiske", "R\u00f8rvik fiskemat", "familiebedrift", "R\u00f8rvik"]}, {"field": "author", "value": "grete holstad"}, {"field": "body", "value": ["Saken oppdateres.", "Langt de fleste, hele to tredjedeler av landets bedrifter, er familiebedrifter. R\u00f8rvik Fisk & Fiskmatforretning AS har ogs\u00e5 andre tegn p\u00e5 en typisk norsk bedrift. Den er relativt liten og lite preget av konflikter i forhold til selskaper der eiere og ledelse er forskjellige personer.", "I R\u00f8rvik Fisk & Fiskmatforretning best\u00e5r styret bare av familiemedlemmer, av far Ragnvald Pettersen (74) som styreleder, og ungene hans \u00d8ivind Pettersen (52), Per Terje Pettersen (50), Ragnhild Pettersen Tyldum (47) og Ingvild Pettersen (41) som styremedlemmer.", "Og ledelsen utgj\u00f8res av far Ragnvald og eldstes\u00f8nn \u00d8ivind.", "Ragnvald er daglig leder av morselskapet, samt datterselskapet R\u00f8rvik Fisk, som tar i mot og videreselger fersk, frossen og saltet fisk til inn- og utland. \u00d8ivind er sjef for det andre datterselskapet R\u00f8rvik Fiskemat, en fabrikk i R\u00f8rvik som lager og selger fiskekaker, fiskeboller og annen fiskemat.", "I utgangspunktet kunne det \u00abluktet\u00bb motsetninger og konflikter av en slik familiekonstellasjon. S\u00e6rlig med tanke p\u00e5 at virksomheten ikke alltid har g\u00e5tt like bra.", "- Jeg har f\u00e5tt f\u00f8le p\u00e5 \u00abromantikken\u00bb i n\u00e6ringen, ja, det har g\u00e5tt en del opp og ned de \u00e5rene jeg har holdt p\u00e5, sier Ragnvald.", "Holdt p\u00e5, har han siden guttedagene, f\u00f8rst med \u00e5 vaske uer i farens f\u00f8rste fiskemottak.", "- Det var ikke s\u00e6rlig popul\u00e6rt, men jeg og broren min Bj\u00f8rn fikk ikke noe valg, det var bare \u00e5 stille opp. Det var en helt annen oppdragelse den gangen, sier Ragnvald, ser p\u00e5 eldstes\u00f8nnen og flirer.", "Men \u00d8ivind har vasket uer han ogs\u00e5, og er fortsatt en slags altmuligmann i bedriften, i tillegg til \u00e5 bestyre fiskematfabrikken. Familien har fiskemottak flere steder, det st\u00f8rste p\u00e5 Vands\u00f8ya i Vikna, og der kan han i skreisesongen ses kj\u00f8rende truck med fiskekar mellom sjarkene og brygga, og ellers ta tak i det som til enhver tid m\u00e5 gj\u00f8res.", "Ragnvald har kontoret sitt p\u00e5 det de kaller s\u00f8rbruket hvor fryseriet ligger. P\u00e5 nordbruket foreg\u00e5r saltingen og annen bearbeiding av fisken. \u00d8ivind har kontorpulten sin i fiskematfabrikken.", "- Det ville ikke g\u00e5tt \u00e5 sitte i lag, sier Ragnvald. Denne gangen blunker han til s\u00f8nnen.", "- Joda, det hadde sikkert g\u00e5tt greit. Vi er stort sett enige om driften. Hvis det er noe vi er uenige om, er det oftest investeringsbeslutninger. \u00d8ivind vil satse, mens jeg vil vente. Uansett tas slike sp\u00f8rsm\u00e5l til styret, de skj\u00e6rer gjennom, og det fungerer veldig bra.", "- Far har siste ordet, han har n\u00e5 den erfaringen han har, den er ikke til \u00e5 se bort fra, sier \u00d8ivind.", "F\u00e5 er bedre p\u00e5 kj\u00f8p og salg av fisk enn faren hans, og det er f\u00f8rst og fremst den kompetansen bedriften har overlevd p\u00e5, mener \u00d8ivind.", "LES OGS\u00c5: R\u00f8rviks dag p\u00e5 R\u00e5dhusplassen", "LES OGS\u00c5: \u00c5rets lokalmatprodusent", "Selv har han f\u00e5tt sving p\u00e5 fiskematdelen etter mange \u00e5r med minus p\u00e5 bunnlinja. Ikke minst takket v\u00e6re \u00f8konomisjefen Sunniva Nicolaisen, som etter at hun kom til bedriften for seks \u00e5r siden tok tak i markedsf\u00f8ringen. Det er derfor fiskekakene og bollene n\u00e5 ligger i butikkhyllene med nye etiketter med bilder av Vikna-fiskere p\u00e5. Fiskerne \u00abforteller\u00bb om R\u00f8rvik Fiskemats fremste fortrinn, at dette er fiskemat laget av dagsfersk r\u00e5stoff hentet rett fra kaia og bedriftens egne mottak.", "Etter den nye markedsf\u00f8ringen \u00f8kte omsetningen med 15 prosent, og i fjor gikk fiskematfabrikken med fortjeneste for f\u00f8rste gang p\u00e5 mange \u00e5r.", "\u00d8ivind er tredjegenerasjon, og oppkalt etter bestefaren sin som startet bedriften sammen med kona Marie. Han ogs\u00e5 startet med uer, som han solgte til stuerten p\u00e5 gamle \u00abLofoten\u00bb-hurtigruta. Hun laget fiskekaker i en kjeller i R\u00f8rvik, og etablerte butikk i 1927.", "Etter at Ragnvald og broren Bj\u00f8rn tok over, hadde de samme arbeidsfordeling som foreldrene. Bj\u00f8rn hadde ansvaret for fiskematdelen inntil han trakk seg ut i 2002, mens Ragnvald fortsatt har kj\u00f8p og salg av fisk.", "Om Ragnvald hadde lyst til \u00e5 overta bedriften den gangen, var en irrelevant problemstilling.", "- Vi hadde ingen grunn til \u00e5 si at vi ikke hadde lyst, det var naturlig at vi to overtok. Jeg kunne og kan ikke annet, sier Ragnvald.", "Han trives fortsatt med virksomheten. Ikke trass i motgang og medgang, men kanskje heller p\u00e5 grunn av det. Opp- og nedturene i bransjen er kanskje det mest givende, synes han. Han g\u00e5r ikke av veien for litt motb\u00f8r.", "Akkurat n\u00e5 ser han nye m\u00f8rke skyer. Han liker d\u00e5rlig fiskeripolitikken for tiden, og er redd for r\u00e5stofftilgangen. Hvis mange nok fiskere benytter seg av muligheten som er gitt til \u00e5 skaffe st\u00f8rre b\u00e5ter og fiskekvoter, vil de heller drifte og levere fisken nordafor. Der er det st\u00f8rre sjanse for \u00e5 fylle kvotene og f\u00e5 bedre betalt enn p\u00e5 Tr\u00f8ndelagskysten. Og uten r\u00e5stoff vil det ikke v\u00e6re grunnlag for Vands\u00f8ya og de andre mottakene til R\u00f8rvik fisk. Men Ragnvald gir seg ikke, han har allerede henvendt seg til fiskeriminister Per Sandberg om saken.", "N\u00e5 er det totalt 50 ansatte i R\u00f8rvik Fisk & Fiskmatforretning, p\u00e5 det meste har de v\u00e6rt over 100.", "- I bunn og grunn handler det om de ansatte. \u00c9n har v\u00e6rt i bedriften i over 30 \u00e5r, sier Ragnvald.", "Bortsett fra \u00d8ivind, bor ikke ungene hans lenger i R\u00f8rvik. Men de kommer hjem til styrem\u00f8ter, og i alle fall Skreifestivalen i begynnelsen av mars. Da tar de sin t\u00f8rn i boden p\u00e5 Fiskarbondens marked ved Kystmuseet-bryggene. I \u00e5r som andre \u00e5r sto r\u00f8rvikingene i k\u00f8 for \u00e5 sikre seg fersk skrei, lever og rogn til rimelig festivalpris.", "Kvelden etterp\u00e5 var det styrem\u00f8te og familiemiddag.", "- Hvordan det gikk?", "- Det gikk greit.", "P\u00e5 Ragnvalds kontor henger et maleri av ham i kongekappe, malt av en mange\u00e5rig kunde i Ukraina.", "- Jeg m\u00e5 medgi at hun har \u00abmanipulert\u00bb virkeligheten litt, kommenterer Ragnvald.", "P\u00e5 veggene henger ogs\u00e5 bilder av hundene hans, og modell av den st\u00f8rste laksen Ragnvald har tatt i Bj\u00f8ra. Den veide 16,2 kilo. Ragnvald og s\u00f8nnene liker godt \u00e5 drive med fiske etter villaks og jakt.", "- Da er vi i alle fall vel forlikt, sier Ragnvald.", "R\u00f8rvik Fisk & Fiskmatforretning AS omsatte i 2014 for 106,8 millioner kroner. Datterselskapet R\u00f8rvik Fiskemat sto for 20 av omsetningen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ab54cbe708f94f4848b03a01217192e5ef0dbed32d7de4492fb792cccae5bbbb"}, {"field": "createtime", "value": "2017-05-01T03:21:04.000Z"}, {"field": "description", "value": "R\u00f8rvik Fisk-familien ler og virker vel forlikt, der de st\u00e5r i boden p\u00e5 skreifestivalen i hjembyen. Men s\u00e5 er de ogs\u00e5 typisk til familiebedrift \u00e5 v\u00e6re."}, {"field": "dominantimage", "value": "http://www.adressa.no/pluss/nyheter/article12285135.ece/t5jbnd/ALTERNATES/w980-default/HOVEDBILDE4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ff8a52b6035cedd7ea03df832adb9e0fe5f3f544.jpg?59935d10"}, {"field": "dominantthumbnaildimensions", "value": "300x169"}, {"field": "heading", "value": ["Typisk til familiebedrift \u00e5 v\u00e6re -adressa.no", "M\u00e5tte delta i arbeidet", "Far har siste ordet", "Endret markedsf\u00f8ringen", "Startet i 1927", "Motgang", "Lojale ansatte", "Sjefen i kongekappe"]}, {"field": "id", "value": "ff8a52b6035cedd7ea03df832adb9e0fe5f3f544"}, {"field": "keyword", "value": ["skreifiske", "R\u00f8rvik fiskemat", "familiebedrift", "R\u00f8rvik"]}, {"field": "keywords", "value": "skreifiske,R\u00f8rvik fiskemat,familiebedrift,R\u00f8rvik"}, {"field": "kw-category", "value": ["pluss", "nyheter"]}, {"field": "kw-classification", "value": "business"}, {"field": "kw-company", "value": "fiskmatforretning as"}, {"field": "kw-concept", "value": ["bedrift", "fisk", "vaske uer"]}, {"field": "kw-entity", "value": ["per sandberg", "fiskarbondens", "bj\u00f8ra", "skreifestivalen", "kystmuseet", "r\u00e5dhusplassen", "per terje pettersen", "bj\u00f8rn", "tr\u00f8ndelagskysten", "r\u00f8rvik fisk", "marie", "r\u00f8rvik fiskemat", "vands\u00f8ya"]}, {"field": "kw-location", "value": ["r\u00f8rvik", "vikna", "ukraina", "lofoten"]}, {"field": "kw-pageclass", "value": "article"}, {"field": "kw-person", "value": ["ragnhild pettersen tyldum", "ragnvald pettersen", "sunniva nicolaisen", "\u00f8ivind pettersen", "ingvild pettersen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12285135.ece/t5jbnd/ALTERNATES/w980-default/HOVEDBILDE4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Typisk til familiebedrift \u00e5 v\u00e6re"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/03/18/Typisk-til-familiebedrift-%C3%A5-v%C3%A6re-12285142.ece"}, {"field": "pageclass", "value": ["article"]}, {"field": "publishtime", "value": "2016-03-18T14:26:32.000Z"}, {"field": "recs-articleid", "value": "12285142"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-03-18T14:26:32.000Z"}, {"field": "recs-rawtitle", "value": "Typisk til familiebedrift \u00e5 v\u00e6re -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "R\u00f8rvik Fisk-familien ler og virker vel forlikt, der de st\u00e5r i boden p\u00e5 skreifestivalen i hjembyen. Men s\u00e5 er de ogs\u00e5 typisk til familiebedrift \u00e5 v\u00e6re."}, {"field": "thumbnail", "value": "http://content-thumbnail.cxpublic.com/content/thumbnail200x150/ff8a52b6035cedd7ea03df832adb9e0fe5f3f544.jpg?59935d10"}, {"field": "thumbnailfullheightdimensions", "value": "200x2717"}, {"field": "timestamp", "value": "2017-08-15T20:44:00.000Z"}, {"field": "title", "value": "Ragnvald (74) startet med \u00e5 vaske uer. N\u00e5 jobber de fire barna hans i familiebedriften"}, {"field": "url", "value": "http://www.adressa.no/pluss/nyheter/2016/03/18/Typisk-til-familiebedrift-%c3%a5-v%c3%a6re-12285142.ece"}, {"field": "urlhash", "value": "ff8a52b6035cedd7ea03df832adb9e0fe5f3f544"}], "score": 1.1297774, "siteId": "9222270286501375973", "id": "ff8a52b6035cedd7ea03df832adb9e0fe5f3f544"}

