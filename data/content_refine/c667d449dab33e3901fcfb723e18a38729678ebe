{"fields": [{"field": "modifiedtime", "type": "time", "value": "2016-11-04T20:44:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "USA", "Donald Trump", "feminisme"]}, {"field": "author", "value": ["tekst", "foto: sandra brovall", "politiken/adresseavisen"]}, {"field": "body", "value": ["Trump Tower-bygningen reiste seg midt p\u00e5 den dyreste delen av Manhattans Fifth Avenue. Boom! En 58-etasjers fallos som b\u00e6rer Donald Trumps navn i gull, og der presidentkandidaten selv bor i de tre \u00f8verste etasjene.", "P\u00e5 gaten, over 200 meter lenger nede, sto flere hundre mennesker i en tett flokk p\u00e5 fortauet.", "- Pussy grabs back! Pussy grabs back! Pussy grabs back! ropte de.", "Flere hadde if\u00f8rt seg katte\u00f8rer. En mor var kommet med datteren sin kledd i et rosa Superwoman-kostyme, og ansiktet til en ung kvinne tittet ut mellom kj\u00f8nnsleppene p\u00e5 en hjemmesydd vaginadrakt.", "\u00abThis pussy votes\u00bb sto det p\u00e5 skiltet som stakk opp som en antenne fra den ropende mengden.", "\u00abKeep Your Tiny Hands Off\u00bb, var teksten p\u00e5 et annet.", "\u00abWomen Can Stop Trump\u00bb sto skrevet p\u00e5 et tredje.", "I forkant av demonstrasjonen hadde republikanernes presidentkandidat, Donald Trump, blitt avsl\u00f8rt etter \u00e5 ha snakket om \u00e5 \u00abgrab them by the pussy\u00bb - om \u00e5 bef\u00f8le, kysse og kaste seg over kvinner uten tillatelse. Elleve kvinner hadde st\u00e5tt frem og beskyldte ham for overgrep. Deretter hadde han, uten \u00e5 legge skjul p\u00e5 sin forakt, kalt Hillary Clinton for \u00aba nasty woman\u00bb under den siste debatten.", "Julie Indstad Hole (21), AUF-leder i S\u00f8r-Tr\u00f8ndelag", "- USA trenger mer toleranse og mangfold, ikke en president som utfordrer disse fellesskapsverdiene. I min generasjon ser ingen at det er umulig \u00e5 bli president hvis du har en annen hudfarge.", "N\u00e5 er det p\u00e5 tide at det ogs\u00e5 blir en selvf\u00f8lge at man kan bli president hvis man er kvinne. Hillary vil bli et forbilde for kvinner over hele verden, og kjempe for en bedre likestillingspolitikk som vil gi alle mennesker like muligheter. Dessuten er ikke Trump alene om \u00e5 spre slik h\u00f8yreekstremt tankegods, som rammer kvinner og minoriteter mest.", "Blant den ropende folkemengden foran Trumps hjem i New York var imidlertid stemningen alt annet enn aggressiv. Facebook-invitasjonen til demonstrasjonen lovet kjempestemning hele natten: \u00abLa oss protestere mot pussy-grabberen foran inngangsd\u00f8ren hans. Ta med T-skjorter, plakater og alle vennene dine\u00bb.", "En av kvinnene som hadde svart ja til \u00e5 komme p\u00e5 protestfesten var Amanda Duarte, komiker, forfatter og selvutnevnt \u00abinternettfeminist\u00bb. Newyorkeren med det r\u00f8de h\u00e5ret og de enda r\u00f8dere leppene, hennes varemerke, s\u00e5 \u00e5 si, kikket opp mot spissen av glasst\u00e5rnet, der Donald Trumps kone muligens befant seg i et av de mange rommene.", "Nora Warholm Essahli (21), student og debattant:", "- De mange usaklige angrepene p\u00e5 kj\u00f8nn viser hvor skremmende kort vi er kommet, og at Trump ikke er alene om slike holdninger. Det er stort og flott at USA kanskje f\u00e5r en kvinnelig president, selv om min begeistring for Hillary er betinget. Hun er like krigersk som sine mannlige kolleger, men den symbolske verdien vil v\u00e6re stor om hun vinner. Som rollemodell for unge amerikanske jenter skal ikke Hillary som president undervurderes.", "- Befri Melania! ropte hun entusiastisk opp mot t\u00e5rnets penthouseleilighet.", "Hun smilte og pekte p\u00e5 T-skjorten sin: En hvesende katt og teksten: \u00abNovember 8: Pussy Grabs Back\u00bb.", "Det var en parole som Amanda Duarte hadde laget som en fuck-deg-selv-reaksjon rett etter \u00abTrump Tapes\u00bb, som \u00abpussy-grabbing\u00bb-skandalen raskt ble d\u00f8pt. Katte-parolen, hvor kvinner gjenerobret ordet \u00abpussy\u00bb, spredte seg p\u00e5 internett som ild i t\u00f8rt gress.", "Vi hadde avtalt \u00e5 m\u00f8te Amanda Duarte foran Trump Tower under Pussy Power-demonstrasjonen for \u00e5 snakke om kvinners reaksjon p\u00e5 mangemilliard\u00e6rens uttalelser og sexisme.", "- Jeg h\u00e5per han f\u00f8lger med p\u00e5 hva som skjer her nede. Jeg elsker deg, Donald J. Trump, utbasunerte hun, samtidig som hun forsikret et par forbipasserende kvinner om at hun hadde et dypere poeng.", "- Det er nettopp denne typen kvinnehat som har blitt skjult bak mildere begreper, men som har eksistert i det republikanske partiet i flere ti\u00e5r. N\u00e5 har trollet omsider sprukket, rett og slett fordi Trump er en s\u00e5pass primitiv person. Folk kan ikke lenger late som om kvinner ikke opplever dette hver eneste dag, sa hun.", "Det hun imidlertid gledet seg aller mest over var at Trumps kvinnehat s\u00e5 ut til \u00e5 bli valgkampens avgj\u00f8rende tema.", "- Jeg har v\u00e6rt en illsint feminist i lang tid, men dette ser ut til \u00e5 v\u00e6re et vendepunkt. Det har f\u00e5tt en masse kvinner til \u00e5 involvere seg og til \u00e5 stemme. S\u00e5 takk, Donald Trump! Takk for \u00e5 v\u00e6re en drittsekk som sier de mest h\u00e5rreisende og forferdelige ting h\u00f8yt.", "Ingrid Marie Sylte Isachsen (19), bystyrepolitiker SV: - Symboleffekten, om Hillary vinner, vil v\u00e6re stor. Den viser at det faktisk er mulig for jenter, og det vil p\u00e5virke hvordan folk ser p\u00e5 kvinner. Jeg deler ikke politisk plattform med Clinton, men vi trenger forbilder, s\u00e6rlig etter at Trump har hamret l\u00f8s om at det bare er \u00e5 ta seg tilrette. Det er noen holdninger som henger igjen, som vi ogs\u00e5 har sett her hjemme med mannegruppa Ottar.", "Mye tyder p\u00e5 at historien vil komme til \u00e5 omtale Donald Trump som en feministisk helt. Trumps \u00e5penlyse kvinnehat og oppf\u00f8rsel har avlet sinne, frustrasjon og solidaritet over hele USA. Han har faktisk f\u00e5tt kvinner over hele verden til \u00e5 dele sine historier om sexisme, overgrep, u\u00f8nsket bef\u00f8ling og kvinnehat p\u00e5 internett under paroler som #NotOkay og #ImANastyWoman.", "- Donald Trump er kanskje det beste som har skjedd amerikansk feminisme i det 21. \u00e5rhundre, sier Valerie M. Hudson.", "Professoren i internasjonal politikk og kj\u00f8nn ved Texas A & M University har skrevet om den nye kvinnebevegelsen skapt av Trump.", "- Br\u00f8let man n\u00e5 h\u00f8rer fra kvinner mot Trump, er et samlet og samlende rop som vi ikke har h\u00f8rt i nyere tid, sier hun.", "Gjennom et av verdens mest innflytelsesrike feministiske taler\u00f8r, nyhetsbrevet Lenny Letter, har kvinnen bak tv-serien \u00abGirls\u00bb, Lena Dunham, sammen med redakt\u00f8ren og forfatteren Jessica Grose, g\u00e5tt i spissen for oppr\u00f8ret mot Trump.", "I generasjon Y, ogs\u00e5 kalt millennials - de som er f\u00f8dt mellom 1983 og 1999 - har feminisme lenge st\u00e5tt sterkt, mener Grose.", "- Men n\u00e5 ser vi ogs\u00e5 at prominente republikanske politikere og evangeliske kristne - kvinner og menn som aldri ville ha tatt i feminisme med ildtang - st\u00e5r sammen og sier at dette, det finner vi oss ikke i, Trump skal stoppes.", "Foran Trump Tower tutet forbikj\u00f8rende taxisj\u00e5f\u00f8rer til st\u00f8tte for folkemengden. Fremm\u00f8tte kvinner i alle aldre ble intervjuet av media.", "- Hvis musa di kunne si noe til Trump, hva ville den sagt? spurte en journalist.", "- Fuck off, skrek en middelaldrende kvinne inn i kameraet.", "- Min ville ha sagt: Jeg stemmer, svarte venninnen hennes kj\u00f8lig.", "Ikke langt unna sto 32-\u00e5rige Abby Holland med et noks\u00e5 svett ansikt. Sammen med venninnen hadde hun for anledningen sydd en heldekkende vaginadrakt av hudfarget, r\u00f8dt og rosa stoff. Med drakten p\u00e5 seg hadde hun jaget en annen demonstrant ikledd en uhyggelig Trump-maske ned Fifth Avenue. N\u00e5 tok hun en pause fra \u00abTrump-grabbing\u00bb med kollegaen sin, 30 \u00e5r gamle Molly Gaebe.", "- Det er ingen tvil om at Trump har f\u00e5tt kj\u00f8nnsdiskriminering p\u00e5 dagsordenen. Fra du v\u00e5kner til du g\u00e5r og legger deg blir du bombardert med det ekstreme kvinnehatet hans. Det har l\u00f8ftet feminisme mot en ny b\u00f8lge. N\u00e5 har vi m\u00f8tt opp her p\u00e5 d\u00f8rstokken hans for \u00e5 si: Vi har en stemme. Vi har makt, sa Molly Gaebe.", "De to kvinnene er komikere og del av Ladies Parts Justice, en organisasjon som jobber for \u00e5 forhindre anti-abort-initiativer som selv i 2016 dukker opp i USA. For eksempel fra Trump, som har sagt at han som president vil straffe kvinner som tar abort.", "Selv om de to kvinnene lenge har jobbet med kvinners rett til \u00e5 bestemme over egen kropp, kjennes de siste ukene i den amerikanske valgkampen ut som noe helt nytt.", "Mari Holm L\u00f8nseth (25), bystyrepolitiker for H\u00f8yre: - Skulle Hillary vinne og bli den f\u00f8rste kvinnelige presidenten i USA, skal i hvert fall ingen v\u00e6re i tvil om hvorfor hun vant.", "Hun er i s\u00e6rklasse den mest kompetente av de to kandidatene, enkelt og greit. Symbolverdien vil ogs\u00e5 v\u00e6re stor. Det vil bety mye for kvinnekampen i landet om Hillary blir president, selv om kj\u00f8nn burde v\u00e6re irrelevant i en presidentduell i v\u00e5re dager.", "- Trump har rettet oppmerksomheten mot sexismen kvinner m\u00f8ter hver eneste dag. N\u00e5r den republikanske presidentkandidaten oppf\u00f8rer seg slik, s\u00e5 er det ogs\u00e5 vennene dine, faren din og kollegene dine, sa Molly.", "- Samtidig har massevis av menn v\u00e5knet opp og endelig forst\u00e5tt hvilken virkelighet kvinner lever i. At man blir forfulgt av en fremmed ned til metroen, at man blir bef\u00f8lt p\u00e5 gaten av tilfeldige fremmede menn, at man konstant blir bed\u00f8mt etter utseendet sitt p\u00e5 jobb, sa Abby.", "Lenger inn i mengden sto Sarah og Ellie, to venninner i begynnelsen av 20-\u00e5rene, i identiske spesiallagde T-skjorter. \u00abPussy Trumps hate\u00bb, sto det over brystet.", "- Jeg jobber i et kunstgalleri og jeg opplever ydmykende ting hver eneste dag. Kommentarer om kroppen min, hvordan jeg ser ut eller ikke b\u00f8r se ut, kyss i ansiktet jeg ikke har bedt om. Uakseptable ting, fortalte 21-\u00e5rige Sarah.", "Sexisme og kvinnehat er langt fra noe man fikk utryddet med r\u00f8dstr\u00f8mpene p\u00e5 1970-tallet, fortalte de to venninnene. M\u00e5ten man m\u00f8ter det p\u00e5 i dag er annerledes, sa Sarah.", "- De samme tingene skjer, men det er noe som har forandret seg med Trump. Vi deler det med hverandre - og med verden gjennom sosiale medier.", "Noen timer etter Pussy Power-demonstrasjonen p\u00e5 Fifth Avenue fikk amerikanske kvinner igjen noe de kunne dele.", "Mens Hillary Clinton sto p\u00e5 scenen i Las Vegas under den tredje presidentdebatten og snakket om \u00e5 heve skattene, lente Donald Trump seg frem mot mikrofonen og avbr\u00f8t:", "- For en motbydelig kvinne.", "Hashtagen #ImANastyWoman ble raskt en av debattens mest delte p\u00e5 sosiale medier, og uttalelsen satte i gang en samtale om hvordan vellykkede kvinner ofte blir behandlet annerledes enn sine mannlige kolleger.", "Med denne kommentaren gjorde Trump noe for Hillary Clinton som hun selv har slitt med gjennom hele presidentkampanjen. Trump, en 70-\u00e5rig hvit mann, gjorde Hillary Clinton til en person som kvinner i alle aldre kunne relatere seg til. Med den kommentaren begynte ikke bare amerikanske kvinner - men kvinner over hele verden - \u00e5 tenke p\u00e5 den gang man selv ble kalt motbydelig, hysterisk, plagsom, for sjefete, for tjukk eller for f\u00f8lsom av den skuffede sjefen, den d\u00e5rlige ekskj\u00e6resten, den fremmede i baren eller den ubehagelige onkelen under familiefesten.", "Det er ikke bare p\u00e5 internett eller foran Trump Tower at man kan se bevegelsen. Ogs\u00e5 valgstatistikken viser klare tegn p\u00e5 at amerikanske kvinner n\u00e5 i stort antall - i motsetning til begynnelsen av valget - vil stemme p\u00e5 Clinton. If\u00f8lge statistikkmediet FiveThirtyEight ser man akkurat n\u00e5 den st\u00f8rste avstanden mellom hvem kj\u00f8nnene vil stemme p\u00e5 siden presidentvalget i 1952.", "Mens menn stemmer p\u00e5 den republikanske kandidaten Trump, slik de pleier, peker et historisk antall kvinner mot demokraten Hillary Clinton. Forrige gang amerikanske kvinner favoriserte en kandidat s\u00e5pass mye var if\u00f8lge FiveThirtyEight i valg\u00e5ret 1972, da Richard Nixon vant en brakseier over George McGovern.", "Akkurat n\u00e5 er Hillary Clinton mer popul\u00e6r blant kvinner enn det b\u00e5de hennes mann Bill Clinton og president Barack Obama var. Som statistikkguruen Nate Silver har p\u00e5pekt, er kvinnene i ferd med \u00e5 gi seieren til Hillary Clinton. I november vil formodentlig lederen av den frie verden, USAs president, for f\u00f8rste gang noensinne v\u00e6re en kvinne.", "Bare den symbolske verdien i seg selv vil bety masse for likestillingen, sier Jessica Grose.", "- Jeg har to sm\u00e5 d\u00f8tre. Det er enormt betydningsfullt at deres f\u00f8rste minne om en president forh\u00e5pentligvis blir en kvinne.", "Ikke dermed sagt at jobben da er gjort.", "- Jeg forventer at Hillary vil kjempe for \u00e5 fjerne de ulikhetene som fins i dag, at hun skal sl\u00e5ss for f\u00f8dselspermisjon for begge kj\u00f8nn og for at abortlovene ikke r\u00f8res. I tillegg m\u00e5 hun gj\u00f8re alt for \u00e5 heve minstel\u00f8nnen i USA. Det h\u00f8res ut som kj\u00f8nnsn\u00f8ytral politikk, men i dette landet er flesteparten av dem som jobber for minstel\u00f8nn kvinner, sier hun.", "Mens debatten ble stadig mer nasty under den siste duellen i Las Vegas, fortsatte de katte\u00f8rekledde demonstrantene med \u00e5 rope mot Trump Tower.", "- Hey hey! Ho ho! The patriarchy has got to go! sang demonstrantene mens det ble m\u00f8rkt p\u00e5 Fifth Avenue.", "Ogs\u00e5 her var komikeren og #PussyGrabsBack-forkjemperen Amanda Duarte med det r\u00f8de h\u00e5ret opptatt av om den nye kvinnebevegelsen Trump har satt i gang - og med Hillary Clinton som president om ikke lenge - vil endre noe som helst.", "- Hadde det v\u00e6rt deilig hvis vi v\u00e5knet opp den 9. november med en kvinnelig president og ikke lenger levde i et giftig patriarkat med menn som gjerne vil holde kvinner nede? Yes! Vil det skje? Selvf\u00f8lgelig ikke, sa hun.", "- Jeg tror egentlig det samme vil skje som da Obama ble president, og rasismen eksploderte i Amerika, men...", "F\u00f8r Amanda Duarte fikk fullf\u00f8rt setningen gikk en mann med en Trump & Pence T-skjorte og et t\u00f8rkle foran munnen inn i mengden av demonstranter mens han ropte inn i \u00f8rene p\u00e5 kvinnene:", "- Fyyysj, som det lukter. Fyyysj, fittene deres lukter hvitl\u00f8k.", "Amanda Duarte fortsatte uanfektet, som da Hillary Clinton fors\u00f8kte \u00e5 overh\u00f8re Trumps kommentarer i presidentduellen.", "- Men jeg tror likevel at dette er et skritt fremover. Trump har gjort seksuelle overgrep og sexisme til et nasjonalt samtaleemne. Det er uhyre viktig. Samtidig vil det \u00e5 se en kvinne i Det hvite hus f\u00e5 kvinner til \u00e5 f\u00f8le seg mer mektige i hverdagen. Kanskje vil det f\u00e5 enda flere til \u00e5 innse at de ikke fortjener \u00e5 bli ropt til, som den fyren der akkurat gjorde. Og forh\u00e5pentligvis vil flere kvinner innse at vi har en enorm makt, sa hun og vendte seg mot den ropende mannen.", "- Kvinner vil avgj\u00f8re valget - det mest avgj\u00f8rende valget i moderne historie. Det mange menn har fryktet i flere ti\u00e5r, er n\u00e5 p\u00e5 vei. De kan godt begynne \u00e5 engste seg.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "32738f415f84edb9bb3fc6b92c37317b33e094122ea3f96903c43732b5976c85"}, {"field": "createtime", "value": "2016-11-04T21:06:34.000Z"}, {"field": "description", "value": "En sexistisk, \u00abpussy-grabbing\u00bb eldre hvit mann var det som skulle til: Donald Trump har satt fart i en ny kvinnebevegelse, sier amerikanske jenter, som kaller presidentkandidaten det beste som har skjedd feminismen i det 21. \u00e5rhundre."}, {"field": "dominantimage", "value": "http://www.adressa.no/pluss/magasin/article13742458.ece/9v1vj5/ALTERNATES/w980-default/AA-58184555-19_10_2016-PussyGrabsBackNewYork-SANDRABROVALL.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c667d449dab33e3901fcfb723e18a38729678ebe.jpg?5976449d"}, {"field": "dominantthumbnaildimensions", "value": "300x169"}, {"field": "heading", "value": ["Trump er Guds gave til feministene -adressa.no", "Kvinnesolidaritet", "Trump - men ogs\u00e5 faren din", "- Such a nasty woman", "- Dere stinker"]}, {"field": "id", "value": "c667d449dab33e3901fcfb723e18a38729678ebe"}, {"field": "keyword", "value": ["Ukeadressa", "USA", "Donald Trump", "feminisme"]}, {"field": "keywords", "value": "Ukeadressa,USA,Donald Trump,feminisme"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["pussy grabs back", "grabs back", "kvinne", "pussy grabs", "amerikanske kvinner"]}, {"field": "kw-entity", "value": ["manhattans fifth avenue", "superwoman", "imanastywoman", "fivethirtyeight", "trump", "university", "a. for", "notokay", "sarah", "girls", "guds", "pussy power", "ladies parts justice", "melania", "your tiny hands off", "t-skjorter", "sarah og ellie", "pence t-skjorte", "t-skjorten", "fifth avenue", "grabs back", "pussygrabsback", "can stop trump", "trump tapes", "trump tower", "texas a", "h\u00f8yre", "ottar", "nate silver", "a. han", "a. det"]}, {"field": "kw-location", "value": ["clinton", "new york", "las vegas", "amerika"]}, {"field": "kw-pageclass", "value": "article"}, {"field": "kw-person", "value": ["nora warholm essahli", "ingrid marie sylte isachsen", "abby holland", "barack obama", "richard nixon", "amanda duarte", "donald j. trump", "jessica grose", "lenny letter", "hillary clinton", "bill clinton", "mari holm l\u00f8nseth", "lena dunham", "george mcgovern", "molly gaebe", "donald trump", "valerie m. hudson"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13742458.ece/9v1vj5/ALTERNATES/w980-default/AA-58184555-19_10_2016-PussyGrabsBackNewYork-SANDRABROVALL.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trump er Guds gave til feministene"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/04/Trump-er-Guds-gave-til-feministene-13742470.ece"}, {"field": "pageclass", "value": ["article"]}, {"field": "publishtime", "value": "2016-11-04T20:44:26.000Z"}, {"field": "recs-articleid", "value": "13742470"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-04T20:44:26.000Z"}, {"field": "recs-rawtitle", "value": "Trump er Guds gave til feministene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "En sexistisk, \u00abpussy-grabbing\u00bb eldre hvit mann var det som skulle til: Donald Trump har satt fart i en ny kvinnebevegelse, sier amerikanske jenter, som kaller presidentkandidaten det beste som har skjedd feminismen i det 21. \u00e5rhundre."}, {"field": "thumbnail", "value": "http://content-thumbnail.cxpublic.com/content/thumbnail200x150/c667d449dab33e3901fcfb723e18a38729678ebe.jpg?5976449d"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-24T19:03:57.000Z"}, {"field": "title", "value": "Trump er Guds gave til feministene"}, {"field": "url", "value": "http://www.adressa.no/pluss/magasin/2016/11/04/Trump-er-Guds-gave-til-feministene-13742470.ece"}, {"field": "urlhash", "value": "c667d449dab33e3901fcfb723e18a38729678ebe"}], "score": 0.5752209, "siteId": "9222270286501375973", "id": "c667d449dab33e3901fcfb723e18a38729678ebe"}

