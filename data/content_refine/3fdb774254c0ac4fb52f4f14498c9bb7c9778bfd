{"fields": [{"field": "modifiedtime", "type": "time", "value": "2012-06-20T10:11:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fargerikt og lekent, og ogs\u00e5 transparent. Maksimalisme og minimalisme. Reklamefolket flyttet inn for halvannet \u00e5r siden, men prosessen fram mot det ferdige resultatet var lang og omstendelig. Her fikk alle delta, komme med sine \u00f8nsker. Slik at jobben visstnok blir en lek, rett og slett fordi arbeidsstedet innbyr til kreativitet. S\u00e5 lekende enkelt, det h\u00f8res i alle fall slik ut.", "Men hva f\u00f8ler en vanlig journalist, i det hun \u00e5pner d\u00f8ra inn til all denne kreativiteten - i Fischebrygga ved Nidelva? Ryktet har n\u00e5dd meg, om at her inne skal alle f\u00f8le noe, umiddelbart. Lekenhet, skapertrang Kan virkelig \u00abriktig\u00bb interi\u00f8r gi arbeidsglede?", "Glassbokser", "- Vi vet at vi har lyktes, det merker vi p\u00e5 rekrutteringen. N\u00e5 vil alle i bransjen jobbe her, s\u00e6rlig de unge. Fordi vi er et kult reklamebyr\u00e5. I tillegg har vi vokst litt og vunnet noen flere priser enn vanlig, sier Terje P. Iversen, administrerende direkt\u00f8r og veteran i byr\u00e5et, og den eneste p\u00e5 staben p\u00e5 27 ansatte med eget kontor.", "Inn d\u00f8ra, inn til en resepsjonsdisk i tidsriktig corian - spesialdesignet av NTNUs sjefsproduktdesigner Ole Petter Wullum. Sm\u00e5stor, \u00e5pen plass. S\u00e5 ledes jeg inn en gang, langs en buet vegg. Det er fargesterke firkanter, innimellom de opph\u00f8yde glassboksene med alle de trendy, urbane reklamefolka; jo da, man har jo sine fordommer. Reklamesnekkerne sitter i \u00e5pent landskap, bare inndelt med noen glassvegger her og der.", "Nakent og r\u00e5tt", "- Vi holdt til i tradisjonelle kontorer p\u00e5 Lade, men arbeidsmilj\u00f8et var ikke helt bra. Blant annet klaget alle p\u00e5 d\u00e5rlig kommunikasjon. Da vi boret i dette, s\u00e5 fant vi at lokalene m\u00e5tte skiftes ut, bare slik ville vi oppn\u00e5 mer guffe. Vi m\u00e5tte skaffe lokaler som var tilpasset oss, og v\u00e5r m\u00e5te \u00e5 jobbe p\u00e5, sier direkt\u00f8r Iversen. Dermed leide de seg inn i Fischebrygga, i et lokale som f\u00f8r var bilverksted. Derfor var det nakent og r\u00e5tt. 500 kvadratmeter uten en vegg, bare masse muligheter. Scanpartner begynte med \u00e5 kontakte Urd Schjetne; designer og kunsth\u00e5ndverker. Og interi\u00f8rarkitekt Siril Betten hos Voll arkitekter.", "- M\u00e5ten vi jobbet p\u00e5 er radikal. De f\u00e6rreste interi\u00f8rarkitekter g\u00e5r s\u00e5 grundig til verks, det krever for mye - av alle parter. Men vi valgte \u00e5 involvere alle, og enda viktigere: \u00c5 faktisk lytte til alle og alt, ikke bare si ja og ha og gj\u00f8re som vi f\u00f8rst tenkte, likevel, sier Schjetne.", "- Prosessen ga et overraskende sluttresultat, sier Iversen.", "- Blant annet fant vi ut at vi jobber mest kreativt n\u00e5r vi s\u00e5 \u00e5 si sitter opp\u00e5 hverandre. Det er ikke kreativt \u00e5 g\u00e5 inn p\u00e5 sitt eget kontor og lukke d\u00f8ra. Vi ville sitte tett, og alle sa de ville ha mulighet til \u00e5 se hverandre, for \u00e5 f\u00e5 bedre kommunikasjon. Dessuten ville vi bruke mye plass p\u00e5 skapende fellesrom, som kantine og lekerom. En stor sofagruppe ble tidlig tegnet inn, sier Iversen. I dag henger en gedigen oransje sofa s\u00e5 \u00e5 si og dupper nedi elva, og her kommer ideene - b\u00e5de i kontortida og ellers.", "- F\u00f8r, n\u00e5r jeg gikk fra jobb i fem-seks-tida, s\u00e5 var jeg den siste. Men n\u00e5 er jeg gjerne en av de f\u00f8rste, folk vil ikke g\u00e5 herfra, smiler sjefen sj\u00f8l.", "S\u00e5pass ja. Selv har jeg n\u00e5 b\u00e5de kr\u00e6sjet inn i glassvegger jeg ikke s\u00e5 var der, f\u00f8r det var for sent, og passert bl\u00e5e, oransje og knallgule vegger - alts\u00e5 langs en mykt buet vegg.", "- Hva om?", "Jo, jeg skj\u00f8nner at dette nok er et godt sted \u00e5 jobbe. Det virker liksom kreativt her, det sitter p\u00e5 en m\u00e5te i veggene. Selv om det er vanskelig \u00e5 vite hva som gj\u00f8r det. Kanskje mer at kollegaene hele tiden ser deg, enn fargene p\u00e5 veggene? Her kan ingen skulke unna. Men for den som har sett kule, unge, urbane reklamefolk p\u00e5 tv-en, s\u00e5 kunne en kanskje ventet seg noe enda mer spektakul\u00e6rt? At folk jobber hengende i en ribbevegg eller liggende i et ballbasseng, hva vet jeg. Det er mer pent og r\u00f8ft enn ekstremt her. Kanskje like bra.", "Men tilbake til prosessen, som ble ledet av Schjetne.", "- Alle de ansatte ble invitert til det \u00e5pne lokalet, det som skulle bli deres nye arbeidssted. Her var vi i tre ganger tre timer. Og vi tenkte bredt: \u00abWhat if?\u00bb Jeg tok med masse bildemateriale, av alt mulig. S\u00e5 m\u00e5tte alle finne sitt bilde, som skulle si noe om hva de \u00f8nsket seg, hva de ville at byr\u00e5et skulle signalisere. S\u00e5 lagte vi en collage av dette, og var mer kunstneriske og lekne enn praktiske og realistiske. S\u00e5 lagde alle sine pappmodeller, og allerede da kom den buete veggen, husker Schjetne.", "Som elva", "- Vi jobber bedre n\u00e5 enn f\u00f8r. Fordi dette ble v\u00e5rt; de ansattes byr\u00e5. Ikke bare sjefens. Men vi er ogs\u00e5 opptatt av at det skal se kreativt ut i forhold til kundene v\u00e5re, sier avdelingssjef \u00d8yvind Krag Ingul. Han har sitt eget kontor, men kun med glassvegger og i umiddelbar n\u00e6rhet til sine ansatte. Slik er han med, samtidig som han har en d\u00f8r som kan lukkes for fortrolige samtaler.", "- Det er viktig at alle blir sett, sier han.", "Og ja, alle blir sett hos Scanpartner. Det er tett og transparent. Og passe kult. Kult nok til \u00e5 kanskje heve produktiviteten, men uten \u00e5 gj\u00f8re det flaut.", "For meg; en journalist p\u00e5 snarvisitt, funker dette med \u00e5 b\u00e5de ha br\u00e5kede farger og hvite, stille soner. Jeg tror jeg ville gjort ulik jobb p\u00e5 ulike steder. For jo da, jeg m\u00e5 medgi at jeg kjente litt p\u00e5 lysten til \u00e5 sl\u00e5 opp lap-topen og jobbe litt fra Scanpartners lokaler.", "- Det er jo noe med Nidelva ogs\u00e5, som vi ser flyte forbi. Den skaper b\u00e5de ro og bevegelse. Den ogs\u00e5, sier Schjetne."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "196fb948dcd2bf4cb6b6975059354879af8639a8ef265de445e495cdf9d8c79d"}, {"field": "createtime", "value": "2017-05-18T09:23:57.000Z"}, {"field": "description", "value": "Reklamebyr\u00e5et Scanpartner designet sitt eget arbeidssted. Med interi\u00f8ret ville de skape \u00aben virvel av kreativitet som man blir sugd inn i\u00bb. S\u00e5pass ja."}, {"field": "dominantimage", "value": "http://www.adressa.no/incoming/article1249687.ece5/ALTERNATES/w980-default/Scanpartner%2005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3fdb774254c0ac4fb52f4f14498c9bb7c9778bfd.jpg?591d682d"}, {"field": "dominantthumbnaildimensions", "value": "300x169"}, {"field": "heading", "value": "Innredet for kreativitet -adressa.no"}, {"field": "id", "value": "3fdb774254c0ac4fb52f4f14498c9bb7c9778bfd"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-company", "value": "lade"}, {"field": "kw-concept", "value": ["buet vegg", "vegg", "eget kontor", "jobb", "kreativt"]}, {"field": "kw-entity", "value": ["nidelva", "fischebrygga", "scanpartner", "voll"]}, {"field": "kw-pageclass", "value": "article"}, {"field": "kw-person", "value": ["terje p. iversen", "ole petter wullum", "siril betten", "urd schjetne", "\u00f8yvind krag ingul"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1249687.ece5/ALTERNATES/w980-default/Scanpartner%2005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innredet for kreativitet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1094205.ece"}, {"field": "pageclass", "value": ["article"]}, {"field": "publishtime", "value": "2008-05-30T07:36:23.000Z"}, {"field": "recs-articleid", "value": "872839"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-05-30T07:36:23.000Z"}, {"field": "recs-rawtitle", "value": "Innredet for kreativitet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Reklamebyr\u00e5et Scanpartner designet sitt eget arbeidssted. Med interi\u00f8ret ville de skape \u00aben virvel av kreativitet som man blir sugd inn i\u00bb. S\u00e5pass ja."}, {"field": "thumbnail", "value": "http://content-thumbnail.cxpublic.com/content/thumbnail200x150/3fdb774254c0ac4fb52f4f14498c9bb7c9778bfd.jpg?591d682d"}, {"field": "thumbnailfullheightdimensions", "value": "200x2013"}, {"field": "timestamp", "value": "2017-05-18T09:23:57.000Z"}, {"field": "title", "value": "Innredet for kreativitet"}, {"field": "url", "value": "http://www.adressa.no/forbruker/hjem/article1094205.ece"}, {"field": "urlhash", "value": "3fdb774254c0ac4fb52f4f14498c9bb7c9778bfd"}], "score": 0.5567315, "siteId": "9222270286501375973", "id": "3fdb774254c0ac4fb52f4f14498c9bb7c9778bfd"}

