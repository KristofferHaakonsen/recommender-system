{"fields": [{"field": "modifiedtime", "type": "time", "value": "2016-06-20T11:29:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjemme hos", "Interi\u00f8r", "Bolig"]}, {"field": "author", "value": "janne h\u00e5land"}, {"field": "body", "value": ["Saken oppdateres.", "Paret ville bli gamle p\u00e5 landet. Det har de ikke angret et sekund p\u00e5.", "\u2014 Vi lever dr\u00f8mmen her, sier Ragna Helene Block Watne.", "Hun overtok huset p\u00e5 Bersagel i Sandnes etter faren, boligbygger Gunnar Block Watne, i 2011. Han hadde kj\u00f8pt eiendommen p\u00e5 sekstitallet og hadde planer om \u00e5 bygge hytter p\u00e5 de 700 m\u00e5lene.", "Hytteprosjektet ble det aldri noe av, og Ragnas foreldre brukte derfor det gamle g\u00e5rdshuset fra 1870 som fritidsbolig.", "\u2014 Da vi overtok, fant vi ut at den originale delen i seg selv ikke ville v\u00e6rt funksjonell nok om vi skulle bli gamle her. Det ville ogs\u00e5 bli for kostbart \u00e5 fikse den opp, sier Ragna.", "Bonden ville ikke at det skulle st\u00e5 tomt \u2013 Elin Rydningen tok aff\u00e6re:", "Derfor bygde de p\u00e5 en ny del i tilknytning til den gamle. Fra g\u00e5rdsplassen synes nesten ikke tilbygget p\u00e5 to etasjer.", "\u2014 Det er heller ikke meningen det skal v\u00e6re dominerende. Det var et krav at det skulle ha kontakt med naturen. Vi fikk heller ikke lov \u00e5 bygge i samme stil som det opprinnelige huset, forklarer Ragna.Hun har nok litt boligbyggerblod i seg og fikk pr\u00f8vd seg p\u00e5 \u00e5 bygge et hus fra begynnelsen.", "\u2014 Det er en god f\u00f8lelse. Ogs\u00e5 litt stressende, men det var flinke folk som gjorde arbeidet, sier Ragna.", "De isolerte gulvene fra undersiden og skiftet alle vinduer i den gamle delen. Det var ogs\u00e5 viktig for paret \u00e5 ha alle n\u00f8dvendige rom tilgjengelige p\u00e5 ett plan for framtiden.Ogs\u00e5 badet er bygd med tanke p\u00e5 problemer som kan oppst\u00e5 n\u00e5r paret blir eldre. Med skyved\u00f8r og god plass til rullator eller rullestol.", "\u2014 Vi var jo ikke akkurat ungdommer da vi flyttet hit, s\u00e5 vi m\u00e5tte tenke p\u00e5 eventualiteter, sier Ragna.", "- Man f\u00e5r villaf\u00f8lelse selv om man ikke bor i en villa:", "F\u00f8r de flyttet fra eneboligen p\u00e5 Sandved i Sandnes, lurte flere kjente p\u00e5 hva i alle dager de fant p\u00e5, de som var s\u00e5pass gamle. Mens mange p\u00e5 deres alder flytter i leilighet n\u00e5r de selger eneboligen, ville Ragna og mannen Gunnar Larsen f\u00e5 lov \u00e5 v\u00e6re ute i naturen.", "De solgte ogs\u00e5 hytta de var glad i, fordi de her f\u00f8lte at de fikk b\u00e5de hus og hytte i ett.\u2014 Vi har visst at vi f\u00f8r eller siden skulle flytte inn hit. Det er det vi har sett fram til, rett og slett. Da jeg gikk av med pensjon, var det naturlig \u00e5 gj\u00f8re det, sier Gunnar.", "For ham er det \u00e5 bo p\u00e5 landet helt fantastisk. Hver morgen er han oppe klokka 06.05, f\u00f8r han g\u00e5r ut og jobber p\u00e5 eiendommen i 10-12 timer. Da sl\u00e5r han gress, hogger ved, pusser opp gamle g\u00e5rdsgjenstander og rydder.", "\u2014 Jeg drev reisebyr\u00e5 og har sittet p\u00e5 baken i 40 \u00e5r. Det er godt med frisk luft og \u00e5 bruke kreftene, sier han.", "Ogs\u00e5 Ragna liker \u00e5 v\u00e6re ute i hagen i arbeidskl\u00e6r og jobbe, gjerne p\u00e5 firehjulingen de har anskaffet seg. \u00d8nsket om \u00e5 jobbe ute var noe av grunnen til at de flyttet p\u00e5 landet.Hvordan ting fungerer, har de funnet ut ved pr\u00f8ving og feiling. Dessuten har naboene p\u00e5 g\u00e5rdene og hyttene rundt v\u00e6rt til uvurderlig hjelp. Da Gunnar fikk en prolaps som varte i to m\u00e5neder, stilte de opp med hjelp p\u00e5 g\u00e5rden.", "\u2014 Vi er blitt s\u00e5 godt mottatt av folk rundt. Det er veldig samhold, sier Ragna.I l\u00f8pet av den f\u00f8rste uken etter at de hadde flyttet inn, sn\u00f8dde de inne tre ganger.", "\u2014 Det var herlig. Da var det bare \u00e5 g\u00e5 ut og m\u00e5ke, sier Gunnar.", "Hestelampen skulle f\u00e5 plass, uansett:", "Selve g\u00e5rden ligger idyllisk til, med flott utsikt over H\u00f8gsfjorden. Gjennom de sv\u00e6re vinduene i den nye delen ser man til H\u00f8le, J\u00f8rpeland og \u00c5dn\u00f8y. I det fjerne kan man se cruiseskipene som skal til og fra Stavanger.", "Det er ogs\u00e5 er stort naust og brygge til eiendommen, men s\u00e5 mye tid p\u00e5 sj\u00f8en har det hittil ikke blitt.Ofte f\u00e5r de f\u00f8lelsen av \u00e5 v\u00e6re p\u00e5 verdens tak. Slik har det ikke alltid v\u00e6rt. Faren til Ragna var mer glad i \u00e5 ha tr\u00e6r rundt huset, og det har v\u00e6rt litt av et ryddeprosjekt \u00e5 f\u00e5 utsikten de har n\u00e5.", "\u2014 Det var en del villnis rundt her. Vi sagde ned en del tr\u00e6r, sier Ragna.", "All massen de gravde opp, brukte de til \u00e5 planere rundt huset. De har lagt plen for \u00e5 ramme inn bygningene, samt brukt store steiner fra omr\u00e5det til \u00e5 lage murer. Rundt omkring st\u00e5r gamle maskiner til pynt, og de har ogs\u00e5 laget gr\u00f8nnsakshage og h\u00f8nsehus p\u00e5 tomta. Kanskje blir det ogs\u00e5 hest i framtiden.", "P\u00e5 baksiden av huset har de en lun blomsterhage som brukes mye. Herfra er det b\u00e5de inngang til kj\u00f8kkenet i den nye delen, og til hovedinngangen, som g\u00e5r inn til den gamle delen. Ganske originalt:", "Selv om de to delene glir naturlig over i hverandre, bruker paret mest det nye tilbygget.", "\u2014 Det gamle huset steker vi vafler i og har som pauserom, sier Ragna.", "Her er det ogs\u00e5 innredet i passende stil, med m\u00f8bler fra hennes foreldre og besteforeldre. P\u00e5 soverommene i andre etasje er det m\u00f8bler Ragnas far har laget i verkstedet som ligger i l\u00e5ven p\u00e5 tomta. Ogs\u00e5 i den nye delen er det spor av historien.", "\u2014 Jeg har v\u00e6rt redd for \u00e5 ta inn for mye gamle ting i den nye delen, men det er fint \u00e5 bruke litt. Jeg synes det er greit det ikke er minimalistisk her, men en blanding av alt. Det er nok ikke en gjennomf\u00f8rt stil, men jeg er forn\u00f8yd med hvordan vi har det. Mye av det gjenspeiler nok min mors interesse for m\u00f8bler, sier Ragna.De nyere m\u00f8blene har hun hatt med seg fra det forrige huset.", "\u2014 Vi har ikke kj\u00f8pt noe nytt, vi er noks\u00e5 sparsommelige s\u00e5nn. Vi kunne gjerne byttet noe, men det ser jeg ikke vitsen med, sier hun.", "Studentparet har p\u00e5 lavbudsjett skapt et hjem de stortrives i, med m\u00f8bler de vil beholde lenge:", "Ragna jobber som fysioterapeut i Sandnes kommune og har akseptert at hun n\u00e5 m\u00e5 kj\u00f8re rundt 25 minutter for \u00e5 komme til jobb. Restauranter og byliv har de heller ikke i n\u00e6rheten lenger.", "\u2014 Den kj\u00f8returen g\u00e5r fort. Friheten og freden det er \u00e5 komme inn her, gj\u00f8r det dessuten verdt det. Det er en god f\u00f8lelse \u00e5 ha mye luft rundt seg og \u00e5 ha n\u00e6rhet til naturen, sier hun.De f\u00f8ler seg begge heldige som har f\u00e5tt muligheten til \u00e5 bosette seg p\u00e5 landet.", "\u2014 Ikke alle har anledning til det. Samtidig har vi ikke f\u00e5tt noe gratis. Vi har jobbet mye for \u00e5 f\u00e5 det slik, sier Gunnar.", "De er forn\u00f8yde med hvordan eiendommen er blitt og alt de har f\u00e5tt til siden de overtok.", "\u2014 Vi er kommet oss ut av byen, og trives s\u00e5 godt, sier Ragna.", "Interessert i bolig og interi\u00f8r?"]}, {"field": "category0", "value": "bolig"}, {"field": "contenthash", "value": "30ffb3e02588ec95dbc9f74b90d678562166edbcfc9527870f553ce01be9910c"}, {"field": "createtime", "value": "2016-12-11T09:11:25.000Z"}, {"field": "description", "value": "\u2014 Vi lever dr\u00f8mmen her."}, {"field": "heading", "value": ["Mens andre flytter til leilighet n\u00e5r de blir gamle, flyttet de til hytta -adressa.no", "Bygde for fremtiden", "Ville ut i naturen", "Flott utsikt", "Gammelt og nytt", "Avstand til byen"]}, {"field": "id", "value": "51bbd933bf2f0cc062f943fb4a0093f13d8497a5"}, {"field": "keyword", "value": ["Hjemme hos", "Interi\u00f8r", "Bolig"]}, {"field": "keywords", "value": "Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["flott utsikt", "flytte", "gamle delen", "lever dr\u00f8mmen", "gamle", "hus"]}, {"field": "kw-entity", "value": ["gunnar", "sandved", "j\u00f8rpeland og \u00e5dn\u00f8y", "bersagel", "watne", "h\u00f8le"]}, {"field": "kw-location", "value": ["stavanger", "h\u00f8gsfjorden", "sandnes"]}, {"field": "kw-pageclass", "value": "article"}, {"field": "kw-person", "value": ["elin rydningen", "ragna helene block watne", "gunnar block watne", "gunnar larsen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/94200b11-8b5a-4b0c-a999-375778ef0525?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Block Watne-arvingen vil bli gammel p\u00e5 landet: Mens andre flytter til leilighet n\u00e5r de blir gamle, flyttet de til hytta"}, {"field": "og-type", "value": "article"}, {"field": "og-url", "value": "http://www.adressa.no/bolig/Block-Watne-arvingen-vil-bli-gammel-pa-landet-Mens-andre-flytter-til-leilighet-nar-de-blir-gamle_-flyttet-de-til-hytta-8417b.html"}, {"field": "pageclass", "value": ["article"]}, {"field": "publishtime", "value": "2016-06-19T09:00:00.000Z"}, {"field": "recs-articleid", "value": "8417"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-06-19T09:00:00.000Z"}, {"field": "recs-rawtitle", "value": "Block Watne-arvingen vil bli gammel p\u00e5 landet: Mens andre flytter til leilighet n\u00e5r de blir gamle, flyttet de til hytta -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2014 Vi lever dr\u00f8mmen her."}, {"field": "thumbnail", "value": "http://content-thumbnail.cxpublic.com/content/thumbnail200x150/51bbd933bf2f0cc062f943fb4a0093f13d8497a5.jpg?597eebb3"}, {"field": "thumbnailfullheightdimensions", "value": "200x2718"}, {"field": "timestamp", "value": "2017-07-31T08:34:59.000Z"}, {"field": "title", "value": "Block Watne-arvingen vil bli gammel p\u00e5 landet: Mens andre flytter til leilighet n\u00e5r de blir gamle, flyttet de til hytta"}, {"field": "url", "value": "http://www.adressa.no/bolig/Block-Watne-arvingen-vil-bli-gammel-pa-landet-Mens-andre-flytter-til-leilighet-nar-de-blir-gamle_-flyttet-de-til-hytta-8417b.html"}, {"field": "urlhash", "value": "51bbd933bf2f0cc062f943fb4a0093f13d8497a5"}], "score": 1.0336635, "siteId": "9222270286501375973", "id": "51bbd933bf2f0cc062f943fb4a0093f13d8497a5"}

