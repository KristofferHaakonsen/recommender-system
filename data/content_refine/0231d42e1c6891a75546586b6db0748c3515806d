{"fields": [{"field": "modifiedtime", "type": "time", "value": "2012-06-20T09:54:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi f\u00e5r neppe noen gang svaret. Det som er sikkert, er at bilen ble bygd av det amerikanske luksusbilmerket Pierce Arrow, og at Tesla fikk erstattet den gedigne bensinmotoren med en 80-hesters elektrisk vekselstr\u00f8m-motor. En ukes tid i 1930 kj\u00f8rte han rundt med bilen i byen Buffalo ved Niagara Falls p\u00e5 grensen mot Canada. Tesla skal ha kj\u00f8rt bilen i 150 km/t. Kj\u00f8ringen ble betegnet som en sensasjon i avisene. Men det kom ogs\u00e5 antydninger om at Tesla drev med svart magi. I sinne og frustrasjon avsluttet Tesla fors\u00f8kene og etterlot seg ingen dokumentasjon over bilens konstruksjon. Luksusbilen fikk tilbake sin opprinnelige motor, og Teslas elutstyr fjernet.", "Kraft fra luften!", "Og det var adskillig beklagelig, s\u00e5fremt en slik dokumentasjon hadde kunnet bekrefte Teslas p\u00e5stand om energien til bilens elmotor. \u00abDen henter kraften fra luften rundt oss\u00bb, sa han. Dette var \u00e5rsaken til magibeskyldningene. Han hadde montert noe som han kalte \u00abgravitasjonsenergi-omformer\u00bb, og som bl.a. besto av 12 radior\u00f8r som han hadde kj\u00f8pt av en lokal forhandler. Hele omformeren m\u00e5lte bare 60x25x15 centimeter, og Tesla hevdet at det var denne lille saken som leverte el-kraften til motoren. Ingen skal ha sett skjulte batterier i bilen.", "I dag vil nesten alle mene at Tesla jukset p\u00e5 et eller annet vis. Men den som g\u00e5r litt inn i Teslas livsverk, spesielt innenfor det elektromagnetiske omr\u00e5det, kan likevel bli litt i tvil. For det er uomtvistelig at Nikola Tesla var et multigeni. Hans etterm\u00e6le er besynderlig anonymt tatt i betraktning alt han utf\u00f8rte, og hans 1200 patenter. Tesla hadde fotografisk hukommelse, og snakket syv spr\u00e5k flytende, deriblant latin.", "Like etter sin d\u00f8d som fattig mann, avgjorde USAs h\u00f8yesterett at Tesla var den egentlig oppfinner av radioen, ikke Marconi eller andre. Laser, telefon, tv, r\u00f8ntgen, neonlys, coil, tennplugg, til og med helikopter og roboter sto p\u00e5 listen hans over oppfinnelser. Men de fleste av dem fikk andre \u00e6ren for. I dag er han likevel anerkjent som mannen som gjorde vekselstr\u00f8m praktisk brukbart, blant annet i elmotorer. Hele v\u00e5r moderne sivilisasjon hviler p\u00e5 Teslas oppfinnelser.", "Gigantisk generator", "Hvis hans p\u00e5stand om energikilden til bilen i 1930 skulle v\u00e6re korrekt, gikk han i graven med kunnskap som radikalt hadde forandret verdens energisituasjon. Teslas teorier handlet om at rotasjonen gj\u00f8r jordkloden til en gigantisk generator. Hvis man sender inn energisignaler p\u00e5 en bestemt frekvens, kan det mangedobbelte hentes tilbake.", "Tesla var f\u00f8dt i Kroatia, og kom til USA i 1884. Snart fikk han jobb hos USAs oppfinnerkonge Thomas A. Edison, men sluttet i sinne etter at Edison ikke ga ham den lovede bel\u00f8nningen etter et oppdrag. Mens Edison eksperimenterte seg til resultater, bygde Teslas ideer p\u00e5 teoretisk kunnskap. Han kunne blitt USAs f\u00f8rste dollarmilliard\u00e6r, men brydde seg lite om \u00f8konomi. Hans eksentriske opptreden \u00f8dela mye for ham.", "Glemselens sl\u00f8r", "Roterende magnetfelt var et av hans yndlingstemaer. Over 40 \u00e5r etter at han tok patent p\u00e5 dette feltet, bygde han om den gedigne luksusbilen med sin \u00abgravitasjonsenergi-omformer\u00bb. Vi kan bare spekulere hva det handlet om, for manglende dokumentasjon og glemselens sl\u00f8r skjuler sannheten for oss. Men n\u00e5 er i alle fall denne utrolige mannen hedret ved at den oppsiktsvekkende nye elbilen b\u00e6rer hans navn."]}, {"field": "category0", "value": "bil"}, {"field": "contenthash", "value": "accd9e2d76ed28cbc199cfcc01aab65e632c4f9836959f6c2e1a235ffd28ea0e"}, {"field": "createtime", "value": "2016-09-28T18:06:54.000Z"}, {"field": "description", "value": "Var denne bilen en bl\u00f8ff? Eller var den kronen p\u00e5 verket i den makel\u00f8se serien av elektriske oppfinnelser av geniet Nikola Tesla (1856-1943), som den nye elbilen Tesla er oppkalt etter?"}, {"field": "dominantimage", "value": "http://www.adressa.no/incoming/article1304098.ece5/ALTERNATES/w980-default/Foto_Nikola_Tesla-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0231d42e1c6891a75546586b6db0748c3515806d.jpg?59885988"}, {"field": "dominantthumbnaildimensions", "value": "300x169"}, {"field": "heading", "value": "Nikola Tesla - tidenes el-geni -adressa.no"}, {"field": "id", "value": "0231d42e1c6891a75546586b6db0748c3515806d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["tidenes el-geni", "bilen", "glemselens sl\u00f8r", "gigantisk generator", "oppfinner"]}, {"field": "kw-entity", "value": ["pierce arrow", "marconi"]}, {"field": "kw-location", "value": ["niagara falls", "canada", "kroatia", "buffalo"]}, {"field": "kw-pageclass", "value": "article"}, {"field": "kw-person", "value": ["nikola tesla", "thomas a. edison"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1304098.ece5/ALTERNATES/w980-default/Foto_Nikola_Tesla-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nikola Tesla - tidenes el-geni"}, {"field": "og-type", "value": "article"}, {"field": "og-url", "value": "http://www.adressa.no/bil/article1298684.ece"}, {"field": "pageclass", "value": ["article"]}, {"field": "publishtime", "value": "2009-03-24T07:54:07.000Z"}, {"field": "recs-articleid", "value": "867751"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2009-03-24T07:54:07.000Z"}, {"field": "recs-rawtitle", "value": "Nikola Tesla - tidenes el-geni -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Var denne bilen en bl\u00f8ff? Eller var den kronen p\u00e5 verket i den makel\u00f8se serien av elektriske oppfinnelser av geniet Nikola Tesla (1856-1943), som den nye elbilen Tesla er oppkalt etter?"}, {"field": "thumbnail", "value": "http://content-thumbnail.cxpublic.com/content/thumbnail200x150/0231d42e1c6891a75546586b6db0748c3515806d.jpg?59885988"}, {"field": "thumbnailfullheightdimensions", "value": "200x1369"}, {"field": "timestamp", "value": "2017-08-07T12:14:00.000Z"}, {"field": "title", "value": "Nikola Tesla - tidenes el-geni"}, {"field": "url", "value": "http://www.adressa.no/bil/article1298684.ece"}, {"field": "urlhash", "value": "0231d42e1c6891a75546586b6db0748c3515806d"}], "score": 1.4390157, "siteId": "9222270286501375973", "id": "0231d42e1c6891a75546586b6db0748c3515806d"}

