{"fields": [{"field": "modifiedtime", "type": "time", "value": "2012-06-19T11:41:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Billedkunstner H\u00e5kon Bleken og kunsthistoriker Daniel Johansen var de eneste som skilte seg ut fra den store hop under folkem\u00f8tet i g\u00e5r kveld. F\u00f8rstnevnte p\u00e5sto at det er nesten ingen som vil forandre Torvet. Sistnevnte mente at vi ikke m\u00e5 v\u00e6re s\u00e5 redde for barokken.", "S\u00e5 \u00e5 si alle andre som satt p\u00e5 scenen var enige om en gyllen middelvei mellom respekt for historien og behovet for utvikling og mer folkeliv p\u00e5 Torvet. Det var ingen uenighet \u00e5 spore mellom Arbeiderpartiets Geir Waage og H\u00f8yres Merethe Ranum. Mellom Kristian Dahlberg Hauge (Frp) og Jan Bojer Vindheim (Milj\u00f8partiet De Gr\u00f8nne) var det bare nyanseforskjeller.", "Utgangspunktet for m\u00f8tet var et stort og sentralt sp\u00f8rsm\u00e5l der man skulle tro uenigheten er st\u00f8rre enn debatten ga inntrykk av: Hvem bestemmer byutviklingen i Trondheim? Noen vil svare at pengene bestemmer. Andre vil hardnakket hevde at nei, det er tross alt bystyret som har det siste ordet. Det siste er uten tvil riktig, men i likhet med all annen samfunnsutvikling, har byutviklingen en egen kraft som ruller videre, n\u00e6rmest av seg selv, og som ikke engang bystyret kan stoppe.", "Trondheims sterke befolkningsvekst er ett eksempel. Politikerne kan ikke stoppe den og m\u00e5 legge til rette for at nye innbyggere skal f\u00e5 et sted \u00e5 bo, helst s\u00e5 sentralt som mulig og med kort vei fra bosted til arbeid. Utviklingen bort fra tradisjonelle industriarbeidsplasser i retning flere ansatte i servicen\u00e6ringer og kunnskapsbaserte virksomheter er et annet. I bunnen av denne utviklingen ligger markedskrefter som bare politikere p\u00e5 ytterste venstre fl\u00f8y tror det er mulig \u00e5 bekjempe.", "Folkem\u00f8tet p\u00e5 Byscenen ble derfor en overflatedebatt om hvordan Trondheim skal forholde seg til en utvikling som p\u00e5 mange m\u00e5ter er gitt. Investor Ivar Koteng vet antakelig at utviklingen g\u00e5r i hans retning uansett, og han kunne derfor opptre med stor ydmykhet.", "Han mente at han allerede har f\u00e5tt det som han vil. Han er opptatt av mer folkeliv p\u00e5 Torvet og bryr seg verken om filleryer eller et nytt steingulv. Og han respekterer selvf\u00f8lgelig at bystyret har siste ord. Politikerpanelet bekreftet indirekte at han har rett. Ogs\u00e5 politikerne mener at Torvet trenger mer liv og r\u00f8re, samtidig som de sier et klart nei til \u00e5 fjerne soluret og legge s\u00e5kalte filleryer. Statuen av Olav Tryggvason skal selvf\u00f8lgelig best\u00e5. Ut fra m\u00e5ten politikerne ordla seg p\u00e5 i g\u00e5r, ligger det an til et bredt kompromissvedtak n\u00e5r bystyret skal ta stilling til Torvets framtid, etter planen i juni.", "Folkem\u00f8tet diskuterte flere temaer. Leuthenhavens framtid var ett av dem, godsterminalens og havnas framtidige plassering var et annet. Sp\u00f8rsm\u00e5let som etter hvert kan skape konflikt, er hvor og hvordan Trondheim skal gi plass til alle de nye innbyggerne som kommer. Geir Waage, som vil legge til rette for 7500 nye boliger de neste \u00e5rene, sa at vi m\u00e5 kvitte oss med h\u00f8ydeskrekken. Han sa ogs\u00e5 at sentrumsn\u00e6re jordbruksarealer ligger tynt an.", "\u00c5 bygge i h\u00f8yden og \u00e5 bygge boliger p\u00e5 jordbruksarealer er kontroversielt. Men H\u00f8yre og Fremskrittspartiet mener det samme, og til og med Jan Bojer Vindheim mener det er greit \u00e5 bygge opptil seks etasjer, s\u00e5 lenge folk kan ha epletr\u00e6r og ripsb\u00e6rbusker p\u00e5 taket. Det er den veien utviklingen g\u00e5r. Politikerne kan ikke annet enn \u00e5 legge til rette for det."]}, {"field": "category0", "value": "meninger"}, {"field": "contenthash", "value": "15fb710cc379aa5ee6f2ae311d1e427ce7a519e0a874537f11d032b7794724d6"}, {"field": "createtime", "value": "2017-02-28T22:26:17.000Z"}, {"field": "description", "value": "Det kunne blitt et rabalderm\u00f8te. I stedet opplevde vi overraskende bred enighet om byutviklingen i Trondheim."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d32b625608b51ec4fb7fff6b5bff75465a733053.jpg?58b5f909"}, {"field": "dominantthumbnaildimensions", "value": "256x256"}, {"field": "heading", "value": "R\u00f8rende enighet -adressa.no"}, {"field": "id", "value": "d32b625608b51ec4fb7fff6b5bff75465a733053"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["politikere", "r\u00f8rende enighet", "enige", "legge", "bystyret", "utvikling"]}, {"field": "kw-entity", "value": ["milj\u00f8partiet de gr\u00f8nne", "h\u00f8yre og fremskrittspartiet", "byscenen", "frp", "torvet", "arbeiderpartiets geir waage og h\u00f8yres merethe ranum"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["kristian dahlberg hauge", "daniel johansen", "olav tryggvason", "jan bojer vindheim", "ivar koteng", "h\u00f8yres merethe ranum", "arbeiderpartiets geir waage", "h\u00e5kon bleken", "geir waage"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "R\u00f8rende enighet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1773570.ece"}, {"field": "pageclass", "value": null}, {"field": "publishtime", "value": "2012-02-14T07:08:24.000Z"}, {"field": "recs-articleid", "value": "3212408"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-02-14T07:08:24.000Z"}, {"field": "recs-rawtitle", "value": "R\u00f8rende enighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det kunne blitt et rabalderm\u00f8te. I stedet opplevde vi overraskende bred enighet om byutviklingen i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/d32b625608b51ec4fb7fff6b5bff75465a733053.jpg?58b5f909"}, {"field": "thumbnailfullheightdimensions", "value": "200x1496"}, {"field": "timestamp", "value": "2017-02-28T22:26:17.000Z"}, {"field": "title", "value": "R\u00f8rende enighet"}, {"field": "url", "value": "http://www.adressa.no/meninger/article1773570.ece"}, {"field": "urlhash", "value": "d32b625608b51ec4fb7fff6b5bff75465a733053"}], "score": 0.48411804, "siteId": "9222270286501375973", "id": "d32b625608b51ec4fb7fff6b5bff75465a733053"}

