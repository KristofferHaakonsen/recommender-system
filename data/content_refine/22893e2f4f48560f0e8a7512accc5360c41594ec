{"fields": [{"field": "modifiedtime", "type": "time", "value": "2012-11-21T15:33:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Boreal Transport Nord AS vant anbudskonkurransen p\u00e5 b\u00e5t i S\u00f8r-Tr\u00f8ndelag. Det skriver kollektivselskapet AtB i en pressemelding.", "Selskapet vil fra 1. januar 2014 ha ansvar for hurtigb\u00e5t-transport i S\u00f8r-Tr\u00f8ndelag. Selskapet har lovet \u00e5 sette inn seks nye hurtigb\u00e5ter og en brukt ferje i sambandene. Alle nye fart\u00f8y vil bli bygd ved norske verft.", "- Vi er veldig godt forn\u00f8yde, sier kommunikasjonsr\u00e5dgiver Torbj\u00f8rn Kindingstad ved Boreal Transport Nord AS til Adressa.no.", "Det vil ogs\u00e5 bli \u00f8kt kapasitet p\u00e5 \u00abpendlerb\u00e5ten\u00bb mellom Trondheim og Brekstad, Trondheim og Vanvikan, og ruteproduksjon mellom Trondheim og Brekstad med mellomsteder. Bilfergen Dyr\u00f8y \u2013 Mausund \u2013 Sula, vil f\u00e5 \u00f8kt kj\u00f8ret\u00f8ykapasitet med 5 personbilenheter sammenlignet med dagens ferge.", "- Vi har lagt stor vekt p\u00e5 kvalitet og h\u00e5per og tror at det er grunnen til at vi har f\u00e5tt denne hyggelige meldingen, sier Kindingstad.", "Nylig fikk selskapet, som er et datterselskap av Boreal Transport Norge, anbudet p\u00e5 flere regionbusser i S\u00f8r-Tr\u00f8ndelag.", "- N\u00e5 blir vi relativt store i S\u00f8r-Tr\u00f8ndelag n\u00e5r det gjelder kollektivtrafikken, og det er jo ganske kjekt. Vi har jo lenge hatt v\u00e5r lille diamant i Trondheim, Gr\u00e5kallbanen, sier han.", "Anbudskonkurransen var et samarbeid mellom S\u00f8r-Tr\u00f8ndelag, Nord-Tr\u00f8ndelag og M\u00f8re og Romsdal. AtB har kj\u00f8rt anbudskonkurransen p\u00e5 vegne av de ulike fylkene. Konkurransen har v\u00e6rt delt inn i 3 ulike pakker, og Boreal vil f\u00e5 drifte alle sambandene.", "Pakke 1: Fr\u00f8ya-Mausund-Sula-\u00d8yrekken", "Pakke 2: Bygderutene i Osen", "Pakke 3: Trondheim-Vanvikan, Trondheim-Kristiansund inkl Trondheim-Brekstad og sommerrute til Sula", "- Det var tre selskap som leverte tilbud, og den ene tilbyderen m\u00e5tte vi avvise. Dermed gjensto bare FosenNamsos Sj\u00f8 og Boreal. Konkurransen ble avgjort ut fra kriteriene pris, milj\u00f8 og kvalitet, forklarer fungerende adm. direkt\u00f8r Knut Asp\u00e5s i AtB.", "Han \u00f8nsker ikke \u00e5 g\u00e5 inn i detaljer n\u00e5r det gjelder pristilbudet fra hver av akt\u00f8rene, men sier at det ikke var s\u00e5 store forskjeller mellom Boreal og FosenNamsos Sj\u00f8. Prisforskjellene var litt st\u00f8rre med tanke p\u00e5 de to mindre pakkene.", "- Det som var utslagsgivende var b\u00e5tene som tilbys og hva slags kvalitet det er p\u00e5 dem. Boreal ville levere nye hurtigb\u00e5ter, mens FosenNamsos Sj\u00f8 ville i st\u00f8rre grad oppgradere b\u00e5tene som de har i dag, sier Asp\u00e5s.", "FosenNamsos Sj\u00f8 har driftet alle sambandene i mange \u00e5r, og Asp\u00e5s har forst\u00e5else for at de ansatte ved selskapet fikk en tung dag i g\u00e5r da det ble kjent at de hadde tapt anbudet.", "- De har hatt kontraktene i mange \u00e5r, og vi forst\u00e5r at beskjeden vi sendte i g\u00e5r var d\u00e5rlige nyheter, sier han, og legger til:", "- Men samtidig er det viktig \u00e5 presisere at vi mener at vi har gjort en grundig og rettferdig jobb da vi evaluerte tilbudene, og vi er forn\u00f8yd med kvaliteten p\u00e5 tilbudet til de som vant anbudet, sier han.", "Vil etablere seg i Trondheim", "AtB har i anbudsprosessen hatt dialog med brukere i alle kommuner for \u00e5 avdekke et s\u00e5 brukervennlig kollektivtilbud som mulig. Spesielt viktig har det v\u00e6rt \u00e5 sy sammen et kvalitetsmessig godt tilbud mellom Trondheim og Brekstad for \u00e5 m\u00f8te utfordringene med tanke p\u00e5 ny kampflybase p\u00e5 \u00d8rland.", "Boreal Transport Nord (BTN) har hovedkontor i Hammerfest. BTN er et s\u00f8sterselskap til Boreal Bane som i dag drifter Gr\u00e5kallbanen i Trondheim og som vant deler av anbudskonkurransen p\u00e5 regionbusser tidligere i \u00e5r. BTN vil n\u00e5 etablere egen driftsorganisasjon i Trondheim. Boreal Transport er blant de fire st\u00f8rste transportselskapene i Norge.", "- Vil dere ha behov for \u00e5 ansette personale?", "- Vanligvis n\u00e5r vi tar over anbud fra konkurrenter s\u00e5 er vi pliktig til \u00e5 gi et tilbud til de som har jobbet p\u00e5 disse rutene tidligere. Det ser vi ikke som noe problem her, og h\u00e5per flere vil fortsette i jobben sin sammen med oss, sier Kindingstad.", "Anbudet gjelder fra 1. januar 2014 til 31. desember 2021, med opsjon p\u00e5 to \u00e5r."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "1281a178d406677cc30d7df4fb81b9e58b7d0849d3863fc83ef8b020f29bffd5"}, {"field": "createtime", "value": "2017-01-17T17:59:56.000Z"}, {"field": "description", "value": "Boreal danket ut FosenNamsos Sj\u00f8 i anbudskonkurranse i S\u00f8r-Tr\u00f8ndelag."}, {"field": "dominantimage", "value": "http://www.adressa.no/incoming/article6699561.ece/ALTERNATES/w980-default/Froeyaferja03_1146838360.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/22893e2f4f48560f0e8a7512accc5360c41594ec.jpg?59777778"}, {"field": "dominantthumbnaildimensions", "value": "300x169"}, {"field": "heading", "value": ["Lover nye hurtigb\u00e5ter og flere ferjeavganger -adressa.no", "\u00d8kt kapasitet p\u00e5 flere ruter", "Kontrakt til 2021", "- Vektla nye b\u00e5ter"]}, {"field": "id", "value": "22893e2f4f48560f0e8a7512accc5360c41594ec"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "law-government-and-politics"}, {"field": "kw-company", "value": "boreal transport nord as"}, {"field": "kw-concept", "value": ["\u00f8kt kapasitet", "b\u00e5t", "trondheim", "selskapet", "tilbud", "anbud"]}, {"field": "kw-entity", "value": ["gr\u00e5kallbanen", "transport nord", "boreal bane", "boreal transport norge", "boreal", "romsdal", "transport", "atb", "nord-tr\u00f8ndelag og m\u00f8re", "trondheim og brekstad", "fosennamsos sj\u00f8", "trondheim og vanvikan", "fosennamsos sj\u00f8 og boreal", "boreal og fosennamsos sj\u00f8", "adressa", "trondheim-kristiansund", "trondheim-brekstad"]}, {"field": "kw-location", "value": ["sula", "s\u00f8r-tr\u00f8ndelag", "dyr\u00f8y", "osen", "trondheim", "hammerfest", "\u00f8rland"]}, {"field": "kw-pageclass", "value": "article"}, {"field": "kw-person", "value": ["knut asp\u00e5s", "torbj\u00f8rn kindingstad"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article6699561.ece/ALTERNATES/w980-default/Froeyaferja03_1146838360.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lover nye hurtigb\u00e5ter og flere ferjeavganger"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article6697613.ece"}, {"field": "pageclass", "value": ["article"]}, {"field": "publishtime", "value": "2012-11-21T10:51:15.000Z"}, {"field": "recs-articleid", "value": "6697613"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2012-11-21T10:51:15.000Z"}, {"field": "recs-rawtitle", "value": "Lover nye hurtigb\u00e5ter og flere ferjeavganger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Boreal danket ut FosenNamsos Sj\u00f8 i anbudskonkurranse i S\u00f8r-Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/22893e2f4f48560f0e8a7512accc5360c41594ec.jpg?59777778"}, {"field": "thumbnailfullheightdimensions", "value": "200x1580"}, {"field": "timestamp", "value": "2017-07-25T16:53:12.000Z"}, {"field": "title", "value": "Lover nye hurtigb\u00e5ter og flere ferjeavganger"}, {"field": "url", "value": "http://www.adressa.no/nyheter/sortrondelag/article6697613.ece"}, {"field": "urlhash", "value": "22893e2f4f48560f0e8a7512accc5360c41594ec"}], "score": 0.91805923, "siteId": "9222270286501375973", "id": "22893e2f4f48560f0e8a7512accc5360c41594ec"}

