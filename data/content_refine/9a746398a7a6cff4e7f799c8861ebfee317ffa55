{"fields": [{"field": "modifiedtime", "type": "time", "value": "2017-02-28T06:55:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Langrenn", "Ski-VM", "OL", "Martin Johnsrud Sundby"]}, {"field": "author", "value": "erlend nesje"}, {"field": "body", "value": ["Saken oppdateres.", "LAHTI: Han gjorde det i Vancouver-OL i 2010.", "Det samme i Val di Fiemme i 2013. I Sotsji-OL i 2014. Og ikke minst i Falun-VM for to \u00e5r siden.", "11 medaljer rasket svensken med seg i de fire mesterskapene \u2013 uten \u00e5 ha vist spesielt gode resultater i andre renn.", "Johan Olsson er en mester til \u00e5 prikke inn formen til mesterskap.", "Johan Olsson er en mester i \u00e5 lure kroppens grense.", "N\u00e5 er han p\u00e5 plass i Lahti etter \u00e5 ha tr\u00f8blet med sykdom, og utsatt h\u00f8ydeleiren i Seiser Alm, for tre uker siden.", "F\u00f8dt: 19. mars 1980", "Meritter: OL-gull stafett i 2010 og 2014, OL-s\u00f8lv 15 km klassisk 2014, OL-bronse stafett 2006, 30 km jaktstart 2010 og 50 km klassisk 2010. VM-gull 50 km klassisk 2013 og 15 km fristil 2015, VM-s\u00f8lv stafett 2011, 15 km fristil 2013, stafett 2013 og stafett 2015, VM-bronse 50 km klassisk 2015. Fem enkeltseire verdenscupen.", "\u2013 F\u00f8r VM i Falun sa jeg at var i d\u00e5rlig sk\u00f8yteform. Likevel vant jeg gull (15 kilometer fristil). Jeg vet ikke om jeg kan stole p\u00e5 meg selv lenger, sa Olsson da den store presseflokken sirklet seg rundt ham f\u00f8r fredagens morgen\u00f8kt.", "Olsson snakket med de skrivende journalistene i \u00e5tte minutter. S\u00e5 stakk han til skogs.", "\u2013 Johan er en fantastisk skil\u00f8per. Han har en lett kropp, han har bra teknikk, han er veldig godt trent. Han har de riktige grunnforutsetningene. Og s\u00e5 har han de mentale egenskapene. N\u00e5r han g\u00e5r inn for en sak, gj\u00f8r han det 100 prosent, forteller Olssons tidligere landslagskamerat Mathias Fredriksson til Aftenposten.", "Olsson var tidlig en lovende langrennsl\u00f8per og debuterte i verdenscupen allerede i 2001. Han gikk mange renn. Men klarte aldri \u00e5 ta steget helt opp.", "Da svensken n\u00e6rmet seg 30 \u00e5r, hadde han kun \u00e9n medalje \u00e5 se tilbake p\u00e5: Bronse i stafetten i Torino-OL p\u00e5 lag med Fredriksson.", "Men s\u00e5 snudde alt.", "\u2013 Johan fant ut at han m\u00e5tte konkurrere mindre. At det passet bedre for ham. Han har klart \u00e5 knekke koden, \u00e5 konkurrere lite og samtidig levere i mesterskap. Det er det ikke mange som klarer. Men han gj\u00f8r ting 100 prosent. Johan presser seg selv ekstremt p\u00e5 trening, han lever i sin egen boble. Og s\u00e5 kommer han til mesterskap og leverer, sier Fredriksson.", "\u2013 Kan du si noe om Olssons treningsmentalitet?", "\u2013 Han kj\u00f8rer hardt. Ettersom han konkurrerer lite, m\u00e5 han presse kroppen p\u00e5 samme m\u00e5te under trening. Han har sine metoder, som har fungert bra: Han bruker rulleskim\u00f8llen veldig mye. P\u00e5 den har man ikke noe valg. Hvis man ikke presser seg p\u00e5 en rulleskim\u00f8lle, blir man slengt i veggen bak seg. Han tester formen p\u00e5 den. Om han ligger riktig eller ikke.", "Det sies at Olsson ikke er av dem som trener mest. Men han trener riktig. Og han tyner kroppen. Om det er noen som vet hva smerte er, s\u00e5 er det ham.", "Og han er kynisk. Olsson forlot sin kone og to barn i hele syv uker f\u00f8r Falun-VM for to \u00e5r siden. Han isolerte seg fullstendig i Bruksvallarna og trente som en gal.", "100 t\u00f8ffe treningstimer la Olsson bak seg i januar det \u00e5ret.", "Bel\u00f8nning: Gull p\u00e5 15-kilometeren i Falun noen uker senere.", "Da Olsson ble hentet inn p\u00e5 landslaget, var Per Elofsson, blant annet dobbelt verdensmester i 2001-VM, den store stjernen.", "Elofsson s\u00e5 tidlig at Olsson hadde potensialet. Han var meget sterk p\u00e5 trening. Men fikk det ikke ut i konkurranser.", "\u2013 Han ville for mye. Senere i karri\u00e8ren har Johan f\u00e5tt mer distanse til idretten. Han har l\u00e6rt seg \u00e5 slappe mer av. Dermed har han ogs\u00e5 f\u00e5tt ut potensialet han viste i treningssammenheng, sier Elofsson.", "\u2013 Hvorfor er han s\u00e5 flink til \u00e5 finne formen i mesterskap?", "\u2013 Han tester veldig mye p\u00e5 trening. N\u00e5r han vet at han g\u00e5r p\u00e5 visse tider i visse hastigheter, er han trygg. Han har en fin motor, bra teknikk og bra psyke.", "De to tidligere landslagskameratene forteller om en bestemt unggutt p\u00e5 treningene.", "\u2013 De dagene han var pigg, da rykket han p\u00e5 de lengre trenings\u00f8ktene. Men da noen andre f\u00f8lte seg pigg, og gjorde det samme, ble han irritert. \u00abVi var enige om \u00e5 kj\u00f8re rolig, ikke fort\u00bb, sa han. Det skulle v\u00e6re p\u00e5 hans premisser hele tiden, ler Fredriksson.", "\u2013 Han hadde et enormt vinnerinstinkt. Han ville alltid v\u00e6re der fremme under intervall\u00f8kter. Han viste seg ofte \u00e5 v\u00e6re en d\u00e5rlig taper. Johan tok det veldig hardt da han ble sl\u00e5tt. Han var forbannet. Han kn\u00f8t nevene. Han ville mye mer enn hva han fikk ut. Men n\u00e5 har han heldigvis f\u00e5tt en fin avslutning p\u00e5 karri\u00e8ren, fastsl\u00e5r Elofsson.", "Olsson er en mester i \u00e5 dempe forventningene. Da han ble syk rett f\u00f8r avreise til h\u00f8ydeleiren p\u00e5 2000 meter i Seiser Alm, som har v\u00e6rt n\u00f8kkelen for \u00e5 komme seg i mesterskapsform, fastslo Olsson overfor svenske medier at VM var i fare. At VM-planen hadde \u00abg\u00e5tt \u00e5t helvete\u00bb.", "Men Olsson kom seg noe forsinket til Seiser Alm.", "Og han dro derfra en dag tidligere enn planlagt. Olsson f\u00f8lte at han var der han skulle v\u00e6re.", "\u2013 Det er hans m\u00e5te \u00e5 v\u00e6re p\u00e5. Han demper forventningene. Ogs\u00e5 for seg selv. At det ikke blir for h\u00f8ye krav til ham. Det er hans m\u00e5te \u00e5 h\u00e5ndtere presset p\u00e5, forteller Elofsson.", "\u2013 Jeg traff Johan her om dagen. Han hadde kj\u00f8rt sin f\u00f8rste fartstest etter \u00e5 ha kommet ned fra h\u00f8yden. Jeg spurte hvordan det gikk. \u00abDet f\u00f8ltes ikke bra. Det gikk tungt\u00bb, svarte han. Det var de vanlige tegnene. Hadde Johan sagt at han f\u00f8lte seg bra, ville jeg blitt utrolig, ler Fredriksson.", "Men i det korte m\u00f8tet med journalistene var det litt andre toner fra 36-\u00e5ringen.", "\u2013 Jeg har bra selvtillit. En gang m\u00e5 jeg kunne f\u00e5 lene meg tilbake og dra nytte av min rutine. Jeg kommer hit som regjerende verdensmester og noe m\u00e5 jeg jo f\u00e5 ut av det ...", "Martin Johnsrud Sundby er kanskje den st\u00f8rste gullfavoritten p\u00e5 den klassiske 15-kilometeren onsdag. Men det er all grunn til \u00e5 se opp for Johan Olsson. Noe annet ville v\u00e6rt dumt.", "Norsk langrennsl\u00f8per satte Myllyl\u00e4 p\u00e5 plass med dopingsp\u00f8rsm\u00e5l. H\u00f8r historien i denne ukens utgave av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "a1731ff168990817567e5bc0e3a0e351796a4fb41068984bcaea50d2e76d9435"}, {"field": "createtime", "value": "2017-02-27T23:33:11.000Z"}, {"field": "description", "value": "\u2013 Jeg er snart 37 \u00e5r. Jeg er ikke her for \u00e5 samle p\u00e5 fine plasseringer, advarer Johan Olsson."}, {"field": "heading", "value": ["Den svenske langrennsstjernens d\u00e5rlige form kan bety tr\u00f8bbel for de norske herrene -adressa.no", "Stoler ikke p\u00e5 seg selv", "Piner seg p\u00e5 trening", "\u00abHar l\u00e6rt seg \u00e5 slappe av\u00bb", "Var en d\u00e5rlig taper", "Demper forventningene"]}, {"field": "id", "value": "9a746398a7a6cff4e7f799c8861ebfee317ffa55"}, {"field": "keyword", "value": ["Langrenn", "Ski-VM", "OL", "Martin Johnsrud Sundby"]}, {"field": "keywords", "value": "Langrenn,Ski-VM,OL,Martin Johnsrud Sundby"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["langrennsstjernens d\u00e5rlige form", "svenske langrennsstjernens d\u00e5rlige", "mester", "form", "trent", "km klassisk", "dempe forventningene", "stafett"]}, {"field": "kw-entity", "value": ["bruksvallarna", "per elofsson", "aftenposten", "myllyl\u00e4", "aftenpodden sport"]}, {"field": "kw-location", "value": ["vancouver", "torino", "falun", "sotsji", "val di fiemme", "lahti"]}, {"field": "kw-pageclass", "value": "article"}, {"field": "kw-person", "value": ["mathias fredriksson", "johan olsson", "martin johnsrud sundby", "seiser alm"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/53f74a27-541d-447b-a222-1b996d695b3a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den svenske langrennsstjernens d\u00e5rlige form kan bety tr\u00f8bbel for de norske herrene"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Den-svenske-langrennsstjernens-darlige-form-kan-bety-trobbel-for-de-norske-herrene-231254b.html"}, {"field": "pageclass", "value": ["article"]}, {"field": "publishtime", "value": "2017-02-27T19:38:58.000Z"}, {"field": "recs-articleid", "value": "231254"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-27T19:38:58.000Z"}, {"field": "recs-rawtitle", "value": "Den svenske langrennsstjernens d\u00e5rlige form kan bety tr\u00f8bbel for de norske herrene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "\u2013 Jeg er snart 37 \u00e5r. Jeg er ikke her for \u00e5 samle p\u00e5 fine plasseringer, advarer Johan Olsson."}, {"field": "thumbnail", "value": "http://content-thumbnail.cxpublic.com/content/thumbnail200x150/9a746398a7a6cff4e7f799c8861ebfee317ffa55.jpg?5902ddbc"}, {"field": "thumbnailfullheightdimensions", "value": "200x1655"}, {"field": "timestamp", "value": "2017-04-28T06:14:20.000Z"}, {"field": "title", "value": "Den svenske langrennsstjernens d\u00e5rlige form kan bety tr\u00f8bbel for de norske herrene"}, {"field": "url", "value": "http://www.adressa.no/100Sport/vintersport/langrenn/Den-svenske-langrennsstjernens-darlige-form-kan-bety-trobbel-for-de-norske-herrene-231254b.html"}, {"field": "urlhash", "value": "9a746398a7a6cff4e7f799c8861ebfee317ffa55"}], "score": 0.78193957, "siteId": "9222270286501375973", "id": "9a746398a7a6cff4e7f799c8861ebfee317ffa55"}

