{"fields": [{"field": "modifiedtime", "type": "time", "value": "2016-12-17T13:24:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["jul", "slakt", "Kjetil Kroks\u00e6ter"]}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "I dag er slakting av julegris en eksklusiv opplevelse. Det er langt mellom villagrisene og enda lenger mellom dem som kan kunsten \u00e5 slakte gris. Juleribba er noe som bare dukker opp i frysedisken i desember m\u00e5ned i f\u00f8lge med Rotmos forn\u00f8yelige slaktervise.", "Og slaktar'n han skreik:", "- Det ska bli koteletta, p\u00f8ls og steik!", "Og grisen, han l\u00e5g p\u00e5 slaktarslean sin og kjeik", "V\u00e5re griser, det er faktisk tre av dem, l\u00e5 ogs\u00e5 p\u00e5 slakterbenken og \u00abkjeik\u00bb mens de ble sk\u00e5ldet med kokende vann for at busta lettere skal slippe. Slakteren, han Anders, har v\u00e6rt med p\u00e5 dette siden han var ung, og det er lenge siden. Han har kvass kniv, er st\u00f8 p\u00e5 h\u00e5nda og kan rutinene til fingerspissene.", "Og slaktar'n kom med tingan sin i'n sekk", "Vi ungan vi sprang ut og gj\u00f8mt oss vekk", "Men vi klemt oss framved husn\u00e5va og kjeik", "Og haurd at grisen Margido han skreik", "Slik opplevde jeg ogs\u00e5 slaktinga p\u00e5 nabog\u00e5rden i min oppvekst. Vi str\u00f8mmet nysgjerrig til, men v\u00e5get oss ikke frem f\u00f8r grisen var d\u00f8d og tappet for blod. N\u00e5 er det barnebarna mine som f\u00e5r beskjed om \u00e5 gjemme seg bak nova til det verste er overst\u00e5tt.", "Egentlig g\u00e5r det ganske pyntelig for seg. Bare festinga av trynebandet, hampetauet som skal holde grisen i ro n\u00e5r han f\u00e5r kula i panna, medf\u00f8rer litt stress. S\u00e5 snart krampene gir seg, skal kniven stikkes inn i brystet for \u00e5 tappe blodet. N\u00e5 snakker vi presisjonsarbeid for \u00e5 treffe fordypningen rett foran brystbeinet. Stikks\u00e5ret b\u00f8r ha en \u00e5pning p\u00e5 tre-fire fingerbredder. Skal blodet tas vare p\u00e5, m\u00e5 grisen helst henges opp slik at den dypr\u00f8de v\u00e6sken renner rett i b\u00f8tta.", "\u00c5 r\u00f8re i blodet er ogs\u00e5 en oppgave som krever sin mann eller kvinne. N\u00e5de den som stanser sleiva f\u00f8r blodet er kaldt, for da st\u00f8rkner det.", "Slaktinga av julegrisen er noe det har v\u00e6rt snakket om i m\u00e5nedsvis. En begivenhet de involverte ser frem til. Ikke fordi sameiet bak grisene gleder seg til \u00e5 boltre seg i blod og innvoller, men mer fordi det er en sosial happening.", "V\u00e5re tre griser har levd et godt liv. De har egen bolig med halm, en liten bekk \u00e5 drikke av og en stor innhegning. N\u00e5r de blir store nok stikker de av for \u00e5 utforske verden, det vil si skogen bak grisebingen. Der graver de i bakken og griser til bare verre. Det finnes alltid ei grein \u00e5 gnage p\u00e5, r\u00f8tter \u00e5 grave opp og annet som pirrer nysgjerrigheten, men n\u00e5r det lir til kvelds vender de alltid hjem til bingen sin og kveldsmaten.", "Ikke noe galt sagt om moderne husdyrhold, men griser er ikke skapt for \u00e5 g\u00e5 p\u00e5 betong og leve i trengsel innomhus. Grisen i det industrialiserte landbruket f\u00e5r ikke kj\u00e6lenavn som villagrisen. Og villagrisen slipper stresset med \u00e5 transporteres til slakteriet. Den lever et kort, men lykkelig og bekymringsfritt liv.", "\u00c5 slakte julegrisen krever sin mann, men jobben med \u00e5 salte og henge skinka er ikke mindre viktig. Kj\u00f8peskinke kan ikke m\u00e5le seg med skinka fra en muskul\u00f8s, sprek og passe fet frittg\u00e5ende gris. Det finnes mye annet godt \u00e5 ta vare p\u00e5 som blodet (pannekake og blodpudding), hjerte, nyrer, lunger og lever. Sjekk forpakningen i kj\u00f8leskapet og se om ikke leverposteien din kommer fra gris! Griselevera har mest smak.", "Noe av de mest verdifulle var labbene, de som har tr\u00e5kket et helt liv i m\u00f8kk, skitt og gj\u00f8rme. Syltelabber var en delikatesse, men n\u00e5 er det helst hunden som f\u00e5r gleden av dem. Isteren skal spikres p\u00e5 veggen til kj\u00f8ttmeisen.", "G\u00e5r vi mer enn hundre \u00e5r tilbake, var grisen s\u00e5 verdifull for sm\u00e5k\u00e5rsfolk at grisungene bodde innend\u00f8rs en stund s\u00e5 de ikke skulle fryse. Regelen var at n\u00e5r de n\u00e5dde opp under langbenken kunne de settes ut i bingen. Begrepet villagris oppsto under andre verdenskrig da det handlet om \u00e5 skaffe mat for \u00e5 overleve.", "I v\u00e5r tid er det andre motiver for hobbyhold av gris. L\u00f8nnsomt blir det neppe uten tilskuddsordningene, s\u00e6rlig n\u00e5 som Mattilsynet forbyr \u00e5 f\u00f4re med matavfall av smittevernhensyn.", "Hans Rotmo har sikret griseslakteren evig ber\u00f8mmelse. Det er bra at noen holder tradisjonene i hevd og det er enda mer gledelig at noen skoler lar elevene f\u00e5 oppleve denne tradisjonen slik at en ny generasjon f\u00e5r oppdatert sitt syn p\u00e5 opprinnelsen til matvarene i frysedisken.", "Slaktedram h\u00f8rte med i gamle dager. Innunder jul kunne det bli mange oppdrag og tett mellom drammene, og slikt blir det gode historier av. En vil ha det til at da slakteren delte grisen i to langs ryggen, endte den ene halvdelen opp med to \u00f8yne.", "V\u00e5re griser hang vakkert til t\u00f8rk. Vi avsluttet dagen med \u00e5 spise blodpannekake, og fire\u00e5ringen som gjemte seg bak nova, ba om \u00e5 f\u00e5 en til."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "77897b89e23d9295e9e86ff3187018a937eae3a406b0d3b9685d8becb5023bb8"}, {"field": "createtime", "value": "2016-12-17T13:29:14.000Z"}, {"field": "description", "value": "Det gikk fullstendig skeis for slakteren i visa til Hans Rotmo. Han hengte seg selv til slakt."}, {"field": "dominantimage", "value": "http://www.adressa.no/pluss/meninger/article13941038.ece/m01vc0/ALTERNATES/w980-default/Julegris"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/502bb15f597200432d6841205363ff6024aac129.jpg?5934bf96"}, {"field": "dominantthumbnaildimensions", "value": "300x169"}, {"field": "heading", "value": "Julegrisen levde lykkelig til slakteren kom med kniven -adressa.no"}, {"field": "id", "value": "502bb15f597200432d6841205363ff6024aac129"}, {"field": "keyword", "value": ["jul", "slakt", "Kjetil Kroks\u00e6ter"]}, {"field": "keywords", "value": "jul,slakt,Kjetil Kroks\u00e6ter"}, {"field": "kw-category", "value": ["pluss", "meninger"]}, {"field": "kw-classification", "value": "hobbies-and-interests"}, {"field": "kw-concept", "value": ["levde lykkelig", "julegrisen levde lykkelig", "bak nova", "gris", "julegrisen levde"]}, {"field": "kw-entity", "value": ["hans rotmo", "rotmos", "anders", "mattilsynet", "margido"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13941038.ece/m01vc0/ALTERNATES/w980-default/Julegris"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Julegrisen levde lykkelig til slakteren kom med kniven"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/17/Julegrisen-levde-lykkelig-til-slakteren-kom-med-kniven-13941039.ece"}, {"field": "pageclass", "value": ["article"]}, {"field": "publishtime", "value": "2016-12-17T13:24:10.000Z"}, {"field": "recs-articleid", "value": "13941039"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-17T13:24:10.000Z"}, {"field": "recs-rawtitle", "value": "Julegrisen levde lykkelig til slakteren kom med kniven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Det gikk fullstendig skeis for slakteren i visa til Hans Rotmo. Han hengte seg selv til slakt."}, {"field": "thumbnail", "value": "http://content-thumbnail.cxpublic.com/content/thumbnail200x150/502bb15f597200432d6841205363ff6024aac129.jpg?5934bf96"}, {"field": "thumbnailfullheightdimensions", "value": "200x1677"}, {"field": "timestamp", "value": "2017-06-05T02:19:02.000Z"}, {"field": "title", "value": "Julegrisen levde lykkelig til slakteren kom med kniven"}, {"field": "url", "value": "http://www.adressa.no/pluss/meninger/2016/12/17/Julegrisen-levde-lykkelig-til-slakteren-kom-med-kniven-13941039.ece"}, {"field": "urlhash", "value": "502bb15f597200432d6841205363ff6024aac129"}], "score": 1.4984907, "siteId": "9222270286501375973", "id": "502bb15f597200432d6841205363ff6024aac129"}

