{"fields": [{"field": "modifiedtime", "type": "time", "value": "2017-02-23T04:48:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "Et sted p\u00e5 den solfylte \u00f8ya Malta sitter fire menn i dress og ler forn\u00f8yd hver gang noen satser en pengesum i et nettkasino. Mer om dette senere.", "I samtalerommet ved St. Olavs Hospital er det en mer n\u00f8ktern stil som r\u00e5r. \u00abKristian\u00bb (28) har optimisme i blikket n\u00e5. For ett og et halvt \u00e5r siden hadde han over 600 000 kroner i gjeld. Alt dette, pluss tusenvis av kroner til, spilte han bort p\u00e5 nettkasino. N\u00e5 har han ikke spilt p\u00e5 ett og et halvt \u00e5r.", "- Det har g\u00e5tt veldig bra, men det er fordi jeg g\u00e5r her, sier \u00abKristian\u00bb.", "Det begynte da han var mellom 18 og 19 \u00e5r. \u00abKristian\u00bb, en ressurssterk fyr, hadde jobb, et godt forhold til venner og familie, og var aktiv i idrett. Han begynte \u00e5 spille penger p\u00e5 nettkasino, sm\u00e5 innsatser og bare n\u00e5r han kjedet seg.", "LES OGS\u00c5: En av fire 17-\u00e5ringer gambler", "Skiftet gikk s\u00e5 gradvis at han ikke vet n\u00e5r det skjedde. Spillingen tok mer og mer plass de neste \u00e5rene. Noen dager satt han ved PC-en og spilte fra han kom hjem fra jobb til han la seg.", "- Innsatsen kunne v\u00e6re alt fra 100 kroner per \u00absnurr\u00bb til 5000 kroner. Du mister totalt et normalt forhold til penger, sier han.", "\u00abKristian\u00bb var hele tiden i jobb, etter hvert i en godt betalt stilling med lederansvar. At det kom bra med penger inn p\u00e5 kontoen, var en viktig forutsetning. Men pengene gikk i et svimlende tempo ut igjen. En gevinst kunne v\u00e6re opptil 30 000 kroner.", "Gevinster havnet p\u00e5 en spillkonto. Hvis man \u00f8nsket \u00e5 ta ut pengene fra konto, var det mange krav til dokumentasjon og rutiner. Det kunne ta opptil sju dager \u00e5 f\u00e5 ut pengene fysisk. \u00c5 opprette en konto og begynne \u00e5 spille, tar p\u00e5 den andre siden bare noen f\u00e5 minutter. \u00abKristian\u00bb tok ut pengene av og til i begynnelsen, men etter hvert ble alt p\u00e5 spillkontoen spilt bort.", "- En kveld satt jeg med 350 000 kroner. Fjorten timer senere var pengene borte, forteller han.", "- Hva tenkte du, den dagen du hadde spilt bort en hel \u00e5rsl\u00f8nn p\u00e5 14 timer?", "- P\u00e5 det punktet hadde jeg allerede en del gjeld. Jeg tenkte at \u00abved det neste rykket er jeg gjeldfri\u00bb. Jeg satt s\u00e5 mange timer ved datamaskinen at jeg trodde jeg s\u00e5 et m\u00f8nster i spillet. Men det stemte ikke.", "LES OGS\u00c5: 110.000 nordmenn i risikosonen for spilleavhengighet", "Ingen fikk vite om spillingen. Ikke den n\u00e6rmeste familien, ikke kompisene, og ikke samboeren han hadde. \u00abKristian\u00bb legger trykket p\u00e5 ordet hadde\u00bb.", "- Hun hadde vel en mistanke. Men jeg fortalte ingenting til henne heller.", "- Du kommer til et punkt, der du ser deg selv i speilet og ikke vet hvem som ser tilbake p\u00e5 deg. Du l\u00e6rer deg \u00e5 manipulere folk rundt deg, og du blir asosial. Du kan ikke trene med kompiser, for du skal spille. Samboeren m\u00e5tte sette livet p\u00e5 vent, vi kunne ikke f\u00e5 barn n\u00e5r jeg hadde over 600 000 kroner i usikret gjeld.", "Forholdet til samboeren tok slutt, og \u00abKristian\u00bb mener at spillingen var en medvirkende \u00e5rsak.", "Klinisk sosionom Terje Skjolden ved Psykiatrisk ungdomsteam (Put) forteller at det er vanlig at problematisk spilling kan f\u00f8re til brudd i parforhold.", "- Vi ser at n\u00e5r det g\u00e5r over styr, er det sviket over tid som kan gj\u00f8re at partneren g\u00e5r. Hvis det er et bedrag p\u00e5 felles \u00f8konomi, er det ikke alle partnere som vil v\u00e6re med videre p\u00e5 behandling og rehabilitering, sier Skjolden.", "\u00abKristian\u00bb pr\u00f8vde \u00e5 slutte selv, og holdt opp i et par m\u00e5neder, men s\u00e5 tok spillingen overh\u00e5nd igjen. Han kontaktet banken sin og ville l\u00e5ne mer p\u00e5 leiligheten. Banken ga ham avslag. Men han fikk raskt l\u00e5ne 200 000 fra en nettbasert bank som ikke stilte sp\u00f8rsm\u00e5l.", "Spillselskapene ringte og sendte mail, og tilb\u00f8d ham penger hvis det var lenge siden forrige spill. De tilb\u00f8d ogs\u00e5 \u00e5 sende ham til poker-VM, noe \u00abKristian\u00bb sa nei til. Da fikk han i stedet penger \u00e5 spille for.", "Antall spilleavhengige \u00f8ker: - Det lokkes med alkohol og reiser til utlandet", "- De er sleipe. De ringer til deg og sender mail: N\u00e5 er det lenge siden du har v\u00e6rt her, her har du 2000 kroner, sier han.", "\u00abKristian\u00bb passet imidlertid p\u00e5 at situasjonen ikke fikk g\u00e5 utover hans innsats p\u00e5 jobben. Ogs\u00e5 fordi, som \u00abKristian\u00bb t\u00f8rt sier, han var avhengig av en jobb og dermed l\u00f8nn for \u00e5 ha noe \u00e5 spille med.", "- En periode trodde jeg at jeg bare hadde to f\u00f8lelser: glad eller sint. Det skal noe til \u00e5 skjule at du tapte hundre tusen kroner kvelden f\u00f8r.", "Norsk Tipping innr\u00f8mmer: Noen stortapere spiller bort hundrevis av millioner", "Presset, b\u00e5de innenfra og utenfra, ble til slutt for stort. Gjelden \u00f8kte. Kreditorene purret p\u00e5. Namsmannen var p\u00e5 telefonen. En kveld \u00abKristian\u00bb s\u00e5 fotball og tok noen \u00f8l med intetanende kompiser, rant det over for ham. Om noen dager var det \u00abgame over\u00bb, tenkte han.", "- Da jeg kom hjem, var jeg s\u00e5 sint. Jeg slo i d\u00f8ra slik at jeg brakk armen. Og jeg \u00f8dela oppvaskmaskinen, sier han.", "Til slutt fortalte han alt til venner og familie. Da var han sv\u00e6rt psykisk nedkj\u00f8rt, og de st\u00f8ttet ham. Dagen etter at han brakk sin egen arm, gikk han til fastlegen, som henviste ham til behandlingstilbudet for spillavhengige ved St. Olavs Hospital.", "- Det var godt \u00e5 snakke med en som ikke kjenner meg, Terje er flink til \u00e5 stille meg de rette sp\u00f8rsm\u00e5lene. En gang satte han opp et mentalt bilde: P\u00e5 Malta st\u00e5r det fire dresskledde menn og ler hver gang du g\u00e5r inn p\u00e5 nettsiden til kasinoet.", "Dette bildet har hjulpet \u00abKristian\u00bb.", "LES OGS\u00c5: Tidligere Liverpool-stjerne Dominic Matteo gikk konkurs etter \u00e5 ha spilt bort millioner", "- Det triste er hvor mange penger disse spillselskapene har tjent p\u00e5 dem som er avhengige av spill, mener sosionom Terje Skjolden.", "- Jeg spurte \u00abKristian\u00bb: hvor mye har du spilt bort? 650 000 kroner, sa han, for det var det han hadde i gjeld. Nei, sa jeg, du m\u00e5 jo regne med det du har brukt underveis ogs\u00e5. Hvor mye har du egentlig tapt?", "\u00abKristian\u00bb er ikke sikker p\u00e5 hvor mange penger han har spilt bort, men han ansl\u00e5r at det kan v\u00e6re opptil 1,5 millioner kroner. N\u00e5 innser han at spillingen handlet om mer enn spenning, det ble en m\u00e5te \u00e5 slippe unna vanskelige f\u00f8lelser p\u00e5.", "- Jeg brukte spillingen for \u00e5 regulere stress og tanker som jeg ikke regulerte selv. Jeg sluttet med fotball som 19-\u00e5ring, og da byttet jeg ut \u00e9n type rush med en annen type rush, mener han.", "Pengespill p\u00e5 nett gir sv\u00e6rt kort tid mellom innsats og respons, noe som trigger spilleren til \u00e5 spille mer, forklarer Terje Skjolden.", "- Du f\u00e5r det rett i fleisen, jackpoten er rett foran deg, og du tenker: \u00abno tar \u00e6'n!\u00bb, forklarer \u00abKristian\u00bb.", "N\u00e5 har \u00abKristian\u00bb en streng nedbetalingsplan. Hver m\u00e5ned setter han av penger til de mest n\u00f8dvendige utgiftene, resten g\u00e5r til nedbetaling av gjeld. Gjelden er n\u00e5 halvert til 300 000 kroner.", "- Hvordan ser du p\u00e5 framtida?", "- N\u00e5 er det veldig bra. Jeg har ikke spilt p\u00e5 ett og et halvt \u00e5r. Men jeg f\u00e5r fortsatt tilbud, ogs\u00e5 fra selskaper jeg aldri har spilt i. Jeg er fast bestemt p\u00e5 at jeg aldri skal komme i denne situasjonen igjen. Derfor vil jeg ha med meg flest mulig verkt\u00f8y i bagen min n\u00e5r jeg g\u00e5r ut herfra. Man vet aldri hva som skjer, livet kan gi noen smeller selv om man ikke spiller lenger, og da er det viktig \u00e5 mestre det.", "Psykiatrisk ungdomsteam ved Nidaros DPS starter n\u00e5 det f\u00f8rste gruppesamtaletilbudet for personer mellom 15 og 30 \u00e5r som er avhengige av pengespill. De samarbeider tett med NAV \u00d8stbyen, som bidrar med gjeldsr\u00e5dgiving og veiledning om de \u00f8konomiske konsekvensene av spilleavhengighet. To gjeldsr\u00e5dgivere er med p\u00e5 programmet.", "- De som spiller om penger, er ofte ressurssterke, og det er sv\u00e6rt skambelagt for mange n\u00e5r det tar overh\u00e5nd. De tenker at de burde klare \u00e5 slutte. Men det er ikke \u00abbare \u00e5 ta seg sammen\u00bb n\u00e5r man har utviklet en avhengighet, sier psykiatrisk sykepleier Wenche Refsn\u00e6s, en av behandlerne p\u00e5 gruppetilbudet.", "Psykiatrisk ungdomsteam sier at de opplever en stigende ettersp\u00f8rsel etter dette hjelpetilbudet. Mange av pasientene som g\u00e5r til individuell behandling har ogs\u00e5 etterspurt et gruppetilbud. De har ogs\u00e5 et begrenset tilbud til p\u00e5r\u00f8rende, og for personer over 30 \u00e5r finnes tilbud ved Lade behandlingssenter og Klinikk for rus- og avhengighetsmedisin.", "Samtaletilbudet handler om \u00e5 skape en forst\u00e5else av egen spilleatferd og hvordan en kan ta tilbake kontrollen.", "Skjolden forteller at det kan v\u00e6re vanskelig \u00e5 finne disse pasientene, som ikke h\u00f8rer til tradisjonelt utsatte grupper.", "- \u00abKristian\u00bb er en representant for en gruppe som har mye penger, og de er ofte ressurssterke. Ikke alle tar den telefonen til fastlegen som \u00abKristian\u00bb gjorde, for det er mye skam, og de frykter et fall i aktelse, sier Skjolden.", "LES OGS\u00c5: Advarer etter eksplosjon av pengespill-reklame: - Det er en trigger for de avhengige", "Universitetet i Bergen har utarbeidet en rapport for Lotteritilsynet. If\u00f8lge rapporten har 3,2 prosent av befolkningen har et problematisk forhold til pengespill eller er avhengige i 2015. Dette utgj\u00f8r 122 000 nordmenn. Flertallet av dem som henvender seg til Psykiatrisk ungdomsteam er menn. Men det finnes ogs\u00e5 kvinner som spiller.", "Leder Unni Valla Skevik ved Nav \u00d8stbyen og Midtbyen, sier at de ser en utfordring med stadig flere spilleavhengige som f\u00e5r \u00f8konomiske problemer og opparbeider seg gjeld som de ikke klarer \u00e5 h\u00e5ndtere.", "- Det kan igjen gi utfordringer i familielivet, i jobb eller ved jobbs\u00f8king og p\u00e5 andre omr\u00e5der fordi de \u00f8konomiske problemene tar overh\u00e5nd i hverdagen. NAV kan bidra med \u00e5 f\u00e5 oversikt over \u00f8konomien og hjelp til \u00e5 h\u00e5ndtere en eventuell gjeld. Med et tettere samarbeid mellom St. Olav og NAV, h\u00e5per \u00e5 vi \u00e5 oppn\u00e5 at den spilleavhengige f\u00e5r et mer helhetlig oppf\u00f8lgingstilbud med b\u00e5de behandling for spilleavhengigheten og r\u00e5d og veiledning om egen \u00f8konomi, sier Skevik.", "\u00abKristian\u00bb mener at det sannsynligvis sitter mange der ute som sliter med det samme som ham, og at felles for mange menn er at de ikke vil snakke om problemene.", "38,5 milliarder kroner gikk til norske spillselskaper i 2015.", "- Da kan vi bare tenke oss hvor mye som g\u00e5r til de utenlandske selskapene som daglig reklamerer i norske medier, mener Terje Skjolden.", "- Jeg tror de f\u00e6rreste spiller for mindre enn de har vunnet, f\u00e5 tar ut et overskudd. Selskapene lykkes med \u00e5 skape en vane, der du tror du kan vinne, men der du ikke kan g\u00e5 i pluss, sier Skjolden.", "LES OGS\u00c5: Oljefondet har plassert milliarder i utenlandske spillselskap", "- Hvordan kan man vite om man har et problem med pengespill?", "- N\u00e5r du begynner \u00e5 tro at du kan lure systemet. Det er typisk at mange av pasientene mener de at de gjennomskuer spillsystemet og kan vinne over det, sier sosionomen.", "- Med en gang du har noe \u00e5 skjule, da har du et problem. N\u00e5r du m\u00e5 sl\u00e5 ned PC-skjermen, for at ingen andre skal se siden til nettkasinoet, sier \u00abKristian\u00bb.", "\u00abKristian\u00bb ser lyst p\u00e5 framtida. Han har en god jobb, og venner og familie som st\u00f8tter ham. For ham har trening v\u00e6rt en viktig aktivitet etter at han sluttet \u00e5 spille, uten at han har blitt treningsavhengig.", "- M\u00e5let, n\u00e5r gjelda er nedbetalt, er at jeg skal begynne \u00e5 spare penger p\u00e5 en bufferkonto. Tenk deg \u00e5 v\u00e6re 28 \u00e5r og aldri ha hatt en bufferkonto, sier han og smiler skjevt.", "De dresskledde mennene p\u00e5 Malta ler sannsynligvis fortsatt like h\u00f8yt p\u00e5 veien til banken eller b\u00f8rsen. Men n\u00e5 er det uten \u00abKristians\u00bb hjelp.", "Les en annen spillavhengigs historie her:", "- Pengespill ble en egotripp som styrte livet. Alt annet m\u00e5tte vike."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "391fbb21b28b958258de774719acc3cd65fcc7fb40ad2d819cfc3b93c00a2529"}, {"field": "createtime", "value": "2017-02-23T04:52:01.000Z"}, {"field": "description", "value": "\u00abKristian\u00bb spilte bort en \u00e5rsl\u00f8nn p\u00e5 14 timer. - Du mister totalt et normalt forhold til penger, sier han."}, {"field": "dominantimage", "value": "http://www.adressa.no/pluss/nyheter/article14295963.ece/xdv269/ALTERNATES/w980-default/hovebildespill.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fca7a706a26e6e055643aa642a1b889f84f3938e.jpg?5986fc88"}, {"field": "dominantthumbnaildimensions", "value": "300x169"}, {"field": "heading", "value": ["Han spilte bort 350 000 kroner p\u00e5 14 timer \u2013 n\u00e5 f\u00e5r \u00abKristian\u00bb og andre spillavhengige et nytt hjelpetilbud -adressa.no", "Mistet gradvis kontrollen", "Holdt alt hemmelig for familien", "Brakk sin egen arm i sinne", "Kan ha tapt over \u00e9n million", "Starter tilbud med gruppeterapi", "Dr\u00f8mmen om en bufferkonto"]}, {"field": "id", "value": "fca7a706a26e6e055643aa642a1b889f84f3938e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-company", "value": "lade"}, {"field": "kw-concept", "value": ["kroner", "penger", "psykiatrisk ungdomsteam", "spill", "spilt", "gjeld"]}, {"field": "kw-entity", "value": ["klinikk", "nidaros dps", "olavs hospital", "kristian", "st. olav", "nav \u00f8stbyen og midtbyen", "put", "\u00f8stbyen", "st. olavs hospital", "lotteritilsynet", "tipping", "psykiatrisk", "nav \u00f8stbyen"]}, {"field": "kw-location", "value": ["liverpool", "malta", "bergen"]}, {"field": "kw-pageclass", "value": "article"}, {"field": "kw-person", "value": ["dominic matteo", "terje skjolden", "wenche refsn\u00e6s", "unni valla skevik"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14295963.ece/xdv269/ALTERNATES/w980-default/hovebildespill.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han spilte bort 350 000 kroner p\u00e5 14 timer \u2013 n\u00e5 f\u00e5r \u00abKristian\u00bb og andre spillavhengige et nytt hjelpetilbud"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/23/Han-spilte-bort-350-000-kroner-p%C3%A5-14-timer-%E2%80%93-n%C3%A5-f%C3%A5r-%C2%ABKristian%C2%BB-og-andre-spillavhengige-et-nytt-hjelpetilbud-14295966.ece"}, {"field": "pageclass", "value": ["article"]}, {"field": "publishtime", "value": "2017-02-23T04:48:44.000Z"}, {"field": "recs-articleid", "value": "14295966"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-23T04:48:44.000Z"}, {"field": "recs-rawtitle", "value": "Han spilte bort 350 000 kroner p\u00e5 14 timer \u2013 n\u00e5 f\u00e5r \u00abKristian\u00bb og andre spillavhengige et nytt hjelpetilbud -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "\u00abKristian\u00bb spilte bort en \u00e5rsl\u00f8nn p\u00e5 14 timer. - Du mister totalt et normalt forhold til penger, sier han."}, {"field": "thumbnail", "value": "http://content-thumbnail.cxpublic.com/content/thumbnail200x150/fca7a706a26e6e055643aa642a1b889f84f3938e.jpg?5986fc88"}, {"field": "thumbnailfullheightdimensions", "value": "200x2807"}, {"field": "timestamp", "value": "2017-08-06T11:24:56.000Z"}, {"field": "title", "value": "Han spilte bort 350 000 kroner p\u00e5 14 timer \u2013 n\u00e5 f\u00e5r \u00abKristian\u00bb og andre spillavhengige et nytt hjelpetilbud"}, {"field": "url", "value": "http://www.adressa.no/pluss/nyheter/2017/02/23/Han-spilte-bort-350-000-kroner-p%c3%a5-14-timer-%e2%80%93-n%c3%a5-f%c3%a5r-%c2%abKristian%c2%bb-og-andre-spillavhengige-et-nytt-hjelpetilbud-14295966.ece"}, {"field": "urlhash", "value": "fca7a706a26e6e055643aa642a1b889f84f3938e"}], "score": 1.0082635, "siteId": "9222270286501375973", "id": "fca7a706a26e6e055643aa642a1b889f84f3938e"}

