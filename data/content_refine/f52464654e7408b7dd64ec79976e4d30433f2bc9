{"fields": [{"field": "modifiedtime", "type": "time", "value": "2016-02-09T16:18:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["nick faradonbeh", "fastlege/universitetslektor", "ntnu institutt for samfunnsmedisin"]}, {"field": "body", "value": ["Saken oppdateres.", "Til enhver tid har omtrent tre prosent av verdens befolkning dratt fra hjemlandet sitt i jakten p\u00e5 et tryggere og bedre liv. I 2014 var det om lag 60 millioner flyktninger i verden. Antallet immigranter til et nytt land var 232 millioner.", "\u00c5rsakene til folkevandringer er mange: Krig, konflikter og okkupasjon er det som for\u00e5rsaker de st\u00f8rste flyktningstr\u00f8mmene. If\u00f8lge FN er Syria i dag landet med flest flyktninger, n\u00e6rmere 12 millioner. Andre land med mange flyktninger er Colombia, Palestina, Nigeria, Kongo og Afghanistan. Migranter flytter eller flykter p\u00e5 grunn av arbeid, \u00f8konomi eller sosiale \u00e5rsaker. Mange migrerer fordi de er ettertraktet arbeidskraft i rike land \u2013 s\u00e5kalt \u00abbraindrain\u00bb .", "Helt fra tidenes morgen har mennesker v\u00e6rt p\u00e5 vandring i jakt p\u00e5 et bedre liv,og nordmenn er intet unntak. Har vi glemt at en tredel av landets befolkning flyktet til Amerika p\u00e5 1800-tallet p\u00e5 jakt etter et bedre liv? Har vi glemt andre verdenskrig da 80000 nordmenn var p\u00e5 flukt, hvorav 60.000 var s\u00e5 heldige \u00e5 bli hilst velkommen i Sverige? Obama sa nylig at \u00abvi er alle innvandrere\u00bb; som president for en verdensmakt som er bygget av innvandrere har han et poeng.", "Mennesker p\u00e5 flukt er et eldgammelt fenomen. Det moderne mennesket, Homo Sapiens, oppsto i \u00d8st-Afrika for cirka 200000 \u00e5r siden. Etter \u00e5 ha oppholdt seg der i om lag 100.000 \u00e5r, begynte de av ukjente \u00e5rsaker \u00e5 flytte p\u00e5 seg. De ble flyktninger. 200 av disse krysset R\u00f8dehavet. Man vet i dag at alle mennesker utenfor Afrika stammer fra disse 200 individene. Disse innvandrerne m\u00f8tte neandertalerne i de nye omr\u00e5dene, og alle mennesker som stammer fra disse f\u00f8rste emigrantene fra Afrika har ogs\u00e5 cirka to prosent neandertal-gener i seg.", "Innvandrerne trivdes godt i sine nye land. De vokste i antall og spredte seg over det meste av kloden. De kom til s\u00f8rlige deler av Europa for om lag 40000 \u00e5r siden og for om lag 25000 \u00e5r siden til Skandinavia. S\u00e5, i det store perspektivet, kan man si at vi alle stammer fra afrikanske innvandrere. Deler av en hodeskalle hentet fra en hule i det nordlige Israel, datert 55000 \u00e5r tilbake i tid, passer inn i perioden da innvandrere bebodde omr\u00e5det. I Det gamle testamente, Esters bok, finner man beretningen om j\u00f8dene som utvandret til Babylon etter at landet ble erobret og templet \u00f8delagt. I \u00e5r 100\u2013500 var det en stor folkeforflytning mot Romerriket. Folk flyttet p\u00e5 kryss og tvers; Hunere flyttet vestover, gotere s\u00f8rover, vandaler nordover og jutere, anglere (Skandinaver) og Saksere s\u00f8rvest over. Den tiden ble kalt folkevandrings tid.", "P\u00e5 1800-tallet var som kjent folkevandringen fra Europa meget omfattende. Ingen andre kontinent har i nyere tid hatt s\u00e5 mange utvandrere som Europa. Den st\u00f8rste folkevandring i verden fant sted fra begynnelsen av 1800-tallet til den store depresjonen p\u00e5 1930-tallet. I denne perioden flyttet omkring 60 millioner mennesker til et nytt land, hvor de fleste av dem var fra Europa.", "Nordmenn har heller ikke alltid v\u00e6rt tilfredse og lykkelige p\u00e5 egen jord. P\u00e5 1800-tallet utvandret rundt regnet 800000 nordmenn til Amerika. Det tilsvarte den gang en tredel av landets befolkning! I dag er det 4669516;nesten like mange norskamerikanere i USA som det er nordmenn i Norge. Som vanlig var \u00e5rsakene flere; s\u00f8ken etter et bedre liv enten det var av \u00f8konomiske, religi\u00f8se eller sosiale \u00e5rsaker. I USA ble de med p\u00e5 et gigantisk prosjekt; \u00c5 bygge verdens mektigste nasjon. USA er bygget av innvandrere.", "Flyktningsituasjonen i Norden i dag er beskjeden sett i en global sammenheng. I Sverige er det i dag om lag 1,63 millioner innvandrere, omtrent tre ganger s\u00e5 mange som i Norge og Danmark med henholdsvis 0,65 og 0,84 millioner personer. Iran, der jeg vokste opp, hadde p\u00e5 70- og 80-tallet fem millioner flyktninger, da hadde landet 35 millioner innbyggere. Dette var normalt for mange land i verden, men \u00e5penbart ikke for Norge. Velkommen etter. Canada er blant de landene i verden som har flest innvandrere per innbygger; 20,6 prosent av den totale befolkningen. Canada har lyktes med \u00e5 integrere innvandrerne og sikre h\u00f8y yrkesdeltagelse. 93 prosent av innvandrerkvinner og 94 prosent av menn hadde i 2011 arbeid. I USA er innvandrere bare 12 prosent av den amerikanske befolkningen, men st\u00e5r for 16,7 prosent av alle nye bedrifter i USA.", "If\u00f8lge Statistisk sentralbyr\u00e5 er de \u00f8konomiske konsekvensene av innvandringen til Norge positive fordi vi har behov for arbeidskraft. Landet har f\u00e5tt en aldersstruktur som gj\u00f8r at vi trenger mer arbeidskraft i framtida. Vi trenger flere hender blant annet for \u00e5 ta vare p\u00e5 v\u00e5re eldre. De langsiktige konsekvensene av asyltilstr\u00f8mningen til landet avhenger av hvor godt vi lykkes med \u00e5 integrere flyktninger og sikre h\u00f8y yrkesdeltagelse. Vi trenger en innvandringsminister som ruller ermene opp og tar fatt i oppgaven, istedenfor \u00e5 v\u00e6re bekymret for sine barns fremtid.", "Folkevandring er en del av sivilisasjonens sirkulasjon. Siden mennesket oppsto har det vandret i jakten p\u00e5 et bedre liv \u2013 og slik kommer det nok til \u00e5 fortsette."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "5ca6765731fa800880162ec8e5cf5edc088d9690ca20e701052cf7274008292e"}, {"field": "createtime", "value": "2016-02-12T04:03:15.000Z"}, {"field": "description", "value": "Mennesker p\u00e5 flukt er et eldgammelt fenomen."}, {"field": "dominantimage", "value": "http://www.adressa.no/meninger/kronikker/article12138024.ece/adnhj8/ALTERNATES/w980-default/tac59442.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f52464654e7408b7dd64ec79976e4d30433f2bc9.jpg?59959eec"}, {"field": "dominantthumbnaildimensions", "value": "300x169"}, {"field": "heading", "value": "Sivilisasjonens sirkulasjon -adressa.no"}, {"field": "id", "value": "f52464654e7408b7dd64ec79976e4d30433f2bc9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-company", "value": "babylon"}, {"field": "kw-concept", "value": ["mennesker", "innvandrere", "flyktet", "land", "sivilisasjonens sirkulasjon", "sikre h\u00f8y yrkesdeltagelse", "millioner"]}, {"field": "kw-entity", "value": ["romerriket", "norge og danmark", "skandinaver", "skandinavia", "esters", "homo sapiens", "kongo og afghanistan", "statistisk", "\u00f8st-afrika", "saksere"]}, {"field": "kw-location", "value": ["europa", "nigeria", "palestina", "israel", "amerika", "syria", "r\u00f8dehavet", "norden", "afrika", "sverige", "norge", "colombia"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12138024.ece/adnhj8/ALTERNATES/w980-default/tac59442.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sivilisasjonens sirkulasjon"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/02/12/Sivilisasjonens-sirkulasjon-12138025.ece"}, {"field": "pageclass", "value": ["article"]}, {"field": "publishtime", "value": "2016-02-12T04:00:00.000Z"}, {"field": "recs-articleid", "value": "12138025"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-02-12T04:00:00.000Z"}, {"field": "recs-rawtitle", "value": "Sivilisasjonens sirkulasjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Mennesker p\u00e5 flukt er et eldgammelt fenomen."}, {"field": "thumbnail", "value": "http://content-thumbnail.cxpublic.com/content/thumbnail200x150/f52464654e7408b7dd64ec79976e4d30433f2bc9.jpg?59959eec"}, {"field": "thumbnailfullheightdimensions", "value": "200x1322"}, {"field": "timestamp", "value": "2017-08-17T13:49:32.000Z"}, {"field": "title", "value": "Sivilisasjonens sirkulasjon"}, {"field": "url", "value": "http://www.adressa.no/meninger/kronikker/2016/02/12/Sivilisasjonens-sirkulasjon-12138025.ece"}, {"field": "urlhash", "value": "f52464654e7408b7dd64ec79976e4d30433f2bc9"}], "score": 0.77748907, "siteId": "9222270286501375973", "id": "f52464654e7408b7dd64ec79976e4d30433f2bc9"}

