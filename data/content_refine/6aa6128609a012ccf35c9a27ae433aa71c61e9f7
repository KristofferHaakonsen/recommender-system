{"fields": [{"field": "modifiedtime", "type": "time", "value": "2012-06-19T11:15:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00e5rd knutsen. universitetslektor ntnu"}, {"field": "body", "value": ["Saken oppdateres.", "De internasjonale skoleunders\u00f8kelsene, TIMMS og PISA, har v\u00e6rt lite hyggelig lesestoff for dem som \u00f8nsker en h\u00f8y andel norske elever med topp kompetanse. Vi m\u00e5 bli flinkere til \u00e5 identifisere og dyrke fram fremtidens enere; de som kan bruke kunnskapen p\u00e5 en kreativ og produktiv m\u00e5te.", "I et arbeidsdokument fra EUs database for informasjon om utdanningssystemer blir de ulike utdanningssystemene i Europa sammenlignet med tanke p\u00e5 hvordan de mest begavede elevene tas vare p\u00e5. Det norske skolesystemet blir beskrevet som ekstremt inkluderende. Skolesystemet m\u00f8ter elevene i en tro p\u00e5 at den enkeltes potensial utvikles best i blandede elevgrupper.", "\u00d8vrige norske s\u00e6rtrekk er mangel p\u00e5 et begrepsapparat for \u00e5 beskrive de begavede elevene, manglende fokus p\u00e5 disse elevene i l\u00e6rerutdanningen og, i motsetning til elevene i den andre enden av prestasjonsskalaen, mangel p\u00e5 egnet kartleggingsverkt\u00f8y for \u00e5 identifisere dem. Dette gj\u00f8r at vi kommuniserer lite om disse elevene. Hvem er de? Hvilke behov har de for tilrettelegging i oppl\u00e6ringen? Den danske barnepsykologen Ole Kyed viser i boken \u00abDe intelligente b\u00f8rn\u00bb fra 2007 at begavede barn risikerer \u00e5 underyte og utvikle atferdsproblemer i skolen om de ikke f\u00e5r undervisning tilpasset sine behov. Dette kan f\u00e5 negative konsekvenser for b\u00e5de eleven selv og samfunnet.", "Disse elevene har det v\u00e6rt lite forskning p\u00e5 i Norge. I 1969 disputerte Arnold Hofset med sin avhandling \u00abEvnerike barn i skolen\u00bb. Etter det og fram til tusen\u00e5rsskiftet har det v\u00e6rt tiln\u00e6rmet helm\u00f8rkt. Det siste ti\u00e5ret har trenden derimot snudd. Jeg har kun funnet \u00e9n hovedfagsoppgave om temaet fra 90-tallet (1991). Fra perioden etter 2003 har jeg derimot funnet seks hovedfags- eller mastergradsoppgaver om temaet. Den samme tendensen ser vi i norske nyhetsmedier, med \u00f8kende antall reportasjer om denne elevgruppen. Hovedbudskapet er bekymring for hvordan vi ivaretar framtidens enere, spydspissene i kunnskapsnasjonen. Jeg tror denne bekymringen er velbegrunnet. Dagens inkluderende enhetsskole klarer ikke m\u00f8te denne elevgruppens behov.", "Norsk skole er bygd p\u00e5 likhetsprinsippet. Det kan tolkes p\u00e5 to m\u00e5ter. Enten som et m\u00e5l om at alle skal v\u00e6re mest mulig like etter et visst antall \u00e5r p\u00e5 skolen, eller at alle skal f\u00e5 like muligheter for optimal vekst. Dessverre tror jeg den f\u00f8rste tolkningen er mest dekkende for dagens Norge. Ressursene blir prim\u00e6rt brukt p\u00e5 dem som sliter i skolen, for de begavede vil jo greie seg godt uansett. Ja, det er mange elever som presterer godt, men vi vet lite om dette er de elevene som har st\u00f8rst potensial for \u00e5 utvikle eksepsjonelle ferdigheter. Mange elever presterer godt fordi de er flinke til \u00e5 reprodusere kunnskap. Det er ikke prim\u00e6rt disse elevene fremtidens Norge trenger. Vi trenger de som evner \u00e5 bruke det de l\u00e6rer i reelle situasjoner og er kreative n\u00e5r de st\u00e5r overfor nye utfordringer.", "Jeg mener utfordringene i dagens norske klasserom er mer sammensatte enn tidligere, blant annet p\u00e5 grunn av nedleggelse av spesialskoler, \u00f8kt innvandring og at begge foreldrene jobber utenfor hjemmet. Jo mer sammensatt og kompleks en elevgruppe er, jo vanskeligere er det \u00e5 ivareta prinsippet om tilpasset oppl\u00e6ring. En mer homogen gruppesammensetning, vil alts\u00e5 gj\u00f8re det enklere for l\u00e6reren \u00e5 tilpasse oppl\u00e6ringen til den enkelte elevs st\u00e5sted. Internasjonal forskning er ikke entydig n\u00e5r det gjelder l\u00e6ringsutbytte i homogene elevgrupper. Mangel p\u00e5 relevant forskning fra v\u00e5rt ekstremt inkluderende skolesystem, gj\u00f8r at vi vet lite om hvilke resultater en organisering i mer prestasjonslike elevgrupper kunne ha gitt. Med bakgrunn i dette er jeg overrasket over at s\u00e5 mange avviser en slik organisering. Jeg tror elever p\u00e5 alle niv\u00e5 kunne hatt fordeler med undervisning i mer homogene grupper.", "I skolen er det et m\u00e5l \u00e5 utvikle mestringsorienterte elever \u2013 elever som blir motiverte av \u00e5 f\u00e5 det til. Med dagens skolesystem risikerer vi det motsatte av hva vi \u00f8nsker, nemlig mer prestasjonsorienterte elever. En prestasjonsorientert elevs innsats p\u00e5 skolen blir styrt av den ytre faktoren \u00ab\u00e5 v\u00e6re klassens beste\u00bb. Det er ikke lyst til \u00e5 l\u00e6re, eller interesse for faget, som avgj\u00f8r elevens innsats. En begavet elev kan oppn\u00e5 klassens beste resultat uten \u00e5 utvikle gode l\u00e6ringsstrategier og arbeidsvaner. Prestasjonsorienterte elever er mindre utholdende i sitt skolearbeid og takler motgang og utfordringer d\u00e5rligere enn mestringsorienterte elever. Sjansene for \u00e5 m\u00f8te mer jevnbyrdige elever \u00f8ker etter grunnskolen. For prestasjonsmotiverte elever kan dette oppleves som sv\u00e6rt belastende. Dersom elevene mangler verkt\u00f8y og indre driv for \u00e5 takle denne motgangen, er det lett \u00e5 gi opp eller velge en mindre krevende karriere.", "Organisering i homogene elevgrupper er her noe helt annet enn inndelingen i \u00abungdomsskole light, medium og heavy\u00bb, som kursplansystemet p\u00e5 60\u201370 tallet f\u00f8rte til. Jeg argumenterer for lokale grep for \u00e5 kunne tilby alle elever utfordringer tilpasset sitt niv\u00e5. Den offentlige skolen har som m\u00e5l \u00e5 redusere sosio\u00f8konomiske forskjeller. For \u00e5 oppn\u00e5 dette, m\u00e5 prinsippet om tilpasset oppl\u00e6ring v\u00e6re et reelt tilbud for alle elever. Mer homogene elevgrupper kan v\u00e6re et skritt i riktig retning for \u00e5 sikre like utviklingsmuligheter og optimalt l\u00e6ringsutbytte for alle elever."]}, {"field": "category0", "value": "meninger"}, {"field": "contenthash", "value": "d9e877b19029551dae0218e8ef81bca7930fc150fbe50e7f2ed1ffb7b98bc30e"}, {"field": "createtime", "value": "2014-10-29T18:33:39.745Z"}, {"field": "description", "value": "\u00c5 dele elevene p\u00e5 grunnskolen inn i mer \u00ablike\u00bb elevgrupper, kan v\u00e6re et tiltak for \u00e5 utvikle og motivere alle elever, ogs\u00e5 de mest begavede."}, {"field": "dominantimage", "value": "http://www.adressa.no/incoming/article2138711.ece5/ALTERNATES/w980-default/hovedbilde_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6aa6128609a012ccf35c9a27ae433aa71c61e9f7.jpg?596d2a02"}, {"field": "dominantthumbnaildimensions", "value": "300x169"}, {"field": "heading", "value": "De flinke i skolen -adressa.no"}, {"field": "id", "value": "6aa6128609a012ccf35c9a27ae433aa71c61e9f7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["begavet elev", "homogene elevgrupper", "tilpasset oppl\u00e6ring", "elev", "prestasjonsorientert elevs"]}, {"field": "kw-entity", "value": "evnerike"}, {"field": "kw-location", "value": ["europa", "norge"]}, {"field": "kw-pageclass", "value": "article"}, {"field": "kw-person", "value": ["arnold hofset", "ole kyed"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2138711.ece5/ALTERNATES/w980-default/hovedbilde_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De flinke i skolen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1781138.ece"}, {"field": "pageclass", "value": ["article"]}, {"field": "publishtime", "value": "2012-02-27T11:05:24.000Z"}, {"field": "recs-articleid", "value": "3167189"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-02-27T11:05:24.000Z"}, {"field": "recs-rawtitle", "value": "De flinke i skolen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5 dele elevene p\u00e5 grunnskolen inn i mer \u00ablike\u00bb elevgrupper, kan v\u00e6re et tiltak for \u00e5 utvikle og motivere alle elever, ogs\u00e5 de mest begavede."}, {"field": "thumbnail", "value": "http://content-thumbnail.cxpublic.com/content/thumbnail200x150/6aa6128609a012ccf35c9a27ae433aa71c61e9f7.jpg?596d2a02"}, {"field": "thumbnailfullheightdimensions", "value": "200x1633"}, {"field": "timestamp", "value": "2017-07-17T21:20:02.000Z"}, {"field": "title", "value": "De flinke i skolen"}, {"field": "url", "value": "http://www.adressa.no/meninger/article1781138.ece"}, {"field": "urlhash", "value": "6aa6128609a012ccf35c9a27ae433aa71c61e9f7"}], "score": 0.5529533, "siteId": "9222270286501375973", "id": "6aa6128609a012ccf35c9a27ae433aa71c61e9f7"}

