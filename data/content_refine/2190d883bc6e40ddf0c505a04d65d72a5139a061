{"fields": [{"field": "modifiedtime", "type": "time", "value": "2017-06-21T13:31:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa", "anne kathrine slung\u00e5rd", "Hilde \u00d8stmoe"]}, {"field": "author", "value": "hilde \u00f8stmoe"}, {"field": "body", "value": ["Det er 25. mai 1992. Anne Kathrine Slung\u00e5rd og ektemann har v\u00e6rt p\u00e5 hytta p\u00e5 Litjvollen og passerer Langsteinsletta p\u00e5 vei hjem til Levanger, da det skjer. Et dunk og bilen skjener krapt over i motsatt kj\u00f8refelt. Alt hun rekker \u00e5 tenke er at motg\u00e5ende trafikk heldigvis er for langt unna til at de vil krasje. S\u00e5 treffer bilen rekkverket. Seiler rundt i lufta. 25 meter? 30 meter? F\u00f8r den lander p\u00e5 taket i sj\u00f8en. Rutene eksploderer i m\u00f8tet med vannet. Bilen fylles med vann.", "Er det s\u00e5nn det skal ende.", "- NEI! Jeg er jo gravid, jeg kan ikke d\u00f8 s\u00e5nn!", "Det er 24 \u00e5r siden. F\u00f8r fire barnef\u00f8dsler, f\u00f8r \u00e5rene som trondheimsordf\u00f8rer, og lenge f\u00f8r hun skal bli tilbudt jobben som r\u00e5dmann i Stj\u00f8rdal, som er grunnen til at vi sitter her ved et vindusbord p\u00e5 Ni Muser denne str\u00e5lende h\u00f8stdagen.", "Aktuell: Blir over nytt\u00e5r ny r\u00e5dmann i Stj\u00f8rdal.", "Alder: 52.", "Familie: Daniel (23), Kristin (15), Gabriel (4), Inge August (1,5) og samboer Stig Inge Eikemo (41).", "Bor: Oslo og Trondheim.", "Utdanning: Studier i \u00f8konomi, kommunikasjon og markedsf\u00f8ring fra T\u00d8H og BI.", "Karriere: Lokalpolitiker i Mer\u00e5ker, Levanger og Trondheim. Fylkessekret\u00e6r i Nord-Tr\u00f8ndelag H\u00f8yre. Politisk r\u00e5dgiver, kommunalr\u00e5d og deretter ordf\u00f8rer i Trondheim (1998-2003). Kommunikasjonsdirekt\u00f8r i Sintef. Markedsdirekt\u00f8r Entra Eiendom. Har siden 2010 v\u00e6rt administrerende direkt\u00f8r for Ungt Entrepren\u00f8rskap Norge. En rekke styreverv i n\u00e6ringslivet. Har v\u00e6rt visepresident i Norges Skiforbund og medlem av Kringkastingsr\u00e5det.", "Leser: Aviser, \u00abdameblader\u00bb, Nemi og Pondus. Historiske romaner, krim og lyrikk. Anne B. Ragde, Roy Jacobsen og Jo Nesb\u00f8 er noen favoritter.", "Lytter til: 1) Stillhet. 2) Liv og leven fra unger i alle aldre. Favorittrefreng: Mamma! Mamma! Mammaaaa!! Dersom 1 og 2 ikke er tilgjengelig, aktualitet og nyheter p\u00e5 radio, blues, pop og rock p\u00e5 Tidal.", "Anne Kathrine Slung\u00e5rd skal fortelle hvor hoppende glad hun er for at hun har f\u00e5tt dr\u00f8mmejobben og for at hun endelig skal flytte hjem til Tr\u00f8ndelag. Men det f\u00e5r vente litt. For ulykken har preget henne mer enn noen jobb noen sinne vil gj\u00f8re.", "Et halvt liv siden. Men Anne Kathrine var gravid i fjerde m\u00e5ned og husker hver eneste detalj, hver tanke som lynte gjennom hjernen de sekundene da hun kjempet for b\u00e5de sitt eget og sitt barns liv.", "Det er en dramatisk historie, som vi skal f\u00e5 h\u00f8re mer om. Forel\u00f8pig kan vi konstatere at b\u00e5de mor og barn lever i beste velg\u00e5ende. Mens barnet har f\u00e5tt skjegg og jobb, har moren nettopp sittet i timevis og ledet et styrem\u00f8te i Nidarosdomens restaureringsarbeider. S\u00e5 har hun, tilsynelatende fremdeles opplagt, stilt til fotosession ved Domen, smilt, tullet og gjort grimaser for fotografen, f\u00f8r hun benker seg til et intervju som skal vise seg \u00e5 bli en lattermild aff\u00e6re.", "- Sp\u00f8r du om mannen min? Hvem av dem? Du vet jeg har fire barn med tre fedre! Hahaha!", "Latteren er hjertelig p\u00e5 grensen til st\u00f8yende. Hun er vant til dette. For rent bortsett fra sine nesten seks \u00e5r som ordf\u00f8rer i Trondheim, og deretter i en rekke sentrale verv i n\u00e6ringsliv og styrerom, er Anne Kathrine Slung\u00e5rd de siste \u00e5rene ogs\u00e5 blitt kjent for noe helt annet.", "Hun har nemlig funnet seg en elleve \u00e5r yngre mann og deretter f\u00e5tt et par ekstra barn i ganske voksen alder. Da hun som 51-\u00e5ring i fjor fikk sitt fjerde, kunne en gammel politikerkollega melde f\u00f8lgende: Gratulerer. Omsider har du f\u00e5tt to barn med samme mann. Men mens du og ungene blir eldre, holder mannfolka dine stort sett samme alder!", "- Hahaha! En m\u00e5 jo ha litt selvironi!", "Latteren er slett ikke anstrengt, og selv om hun bedyrer at hun aller helst \u00f8nsker \u00e5 befinne seg innenfor \u00abA4-standarden\u00bb, m\u00e5 hun fastsl\u00e5 at det ikke er blitt helt s\u00e5nn i praksis. For helt vanlig er det ikke \u00e5 bli ordf\u00f8rer i en storby som 34-\u00e5ring. Takke nei til \u00e5 bli en stjerne i rikspolitikken. Melde seg ut og inn av kirka. Og s\u00e5 var det dette med alle fedrene da, selv om kun den f\u00f8rste var ektemann.", "- Du er en optimist av natur, ogs\u00e5 n\u00e5r det gjelder menn?", "- Ja! Med Stig Inge har jeg funnet min sjelevenn! Men helt alvorlig. Livet blir jo ikke alltid s\u00e5nn man planlegger. Og konklusjonen er at jeg har v\u00e6rt ufattelig heldig med alle tre fedrene til mine barn, konstaterer hun forn\u00f8yd. Men legger til at det har kostet \u00e5 v\u00e6re langdistansemamma for de to eldste. P\u00e5 flere vis.", "- Er det noe som skjer som krever at jeg m\u00e5 v\u00e6re tilstede, s\u00e5 er jeg der p\u00e5 to timer. Er en fotballkamp blitt flyttet, har jeg flyttet flybilletten etter. Men jeg har jo ogs\u00e5 betalt en annen pris, for jeg har jo kjent b\u00e5de p\u00e5 savn og d\u00e5rlig samvittighet, sier hun. - Men det har jo g\u00e5tt fint, ikke minst p\u00e5 grunn av de flotte pappaene!", "I sju \u00e5r har hun bodd femti mil lenger s\u00f8r. N\u00e5 gleder hun seg til at alle snart er samlet p\u00e5 noenlunde samme sted.", "- Jeg har jo en dr\u00f8m om \u00e5 ta det ultimate familiebildet. Stille opp de tre fedrene med hver sine barn og jeg bak som en \u00abmater familias\u00bb!", "Men Anne Kathrine Slung\u00e5rd er mye mer enn en \u00abmater\u00bb. De som kjenner henne, bruker gjerne ord som dyktig, humoristisk, energisk, temperamentsfull og veldig, veldig engasjert. En killer kombo. Men nylig tok temperamentet overh\u00e5nd.", "Det var den forbaskede Hemsedal-saken. Voldtektsdommen. Eller rettere sagt, frifinnelsen. Da boblet frustrasjonen over, rant ned i tastaturet og ut i offentligheten. Egentlig kan hun offentlig debatt til fingerspissene, men denne gangen mistet hun t\u00f8ylene. Det f\u00f8rte til overskriften Tidligere trondheimsordf\u00f8rer anmeldt for voldstrusler. Og d\u00e9t midt i jobbintervjuer til stillingen som r\u00e5dmann i Stj\u00f8rdal. Ingen god timing.", "- Nei. Hun smiler litt oppgitt over seg selv.", "- Jeg sa til ansettelseskomiteen som jeg sier til deg. V\u00e6r s\u00e5 snill og ikke d\u00f8m meg etter ett solid mageplask, men etter min offentlige opptreden gjennom 25 \u00e5r.", "Det gjorde de. Jobben ble hennes.", "Vi skal tilbake dit, til hennes nye liv i Tr\u00f8ndelag. Men f\u00f8rst en liten tur inn i det gamle.", "Mer\u00e5ker! Definisjonen p\u00e5 en dr\u00f8mmeoppvekst. P\u00e5 toppen av haugen, huset til farmor og farfar. I lia nedenfor, en armada av onkler, tanter og s\u00f8skenbarn.", "Diskusjonene rundt kj\u00f8kkenbordet, samfunnsengasjementet i familien. Alltid voksne som hadde tid. Og s\u00e5 var det \u00abSaga\u00bb, sagbruket som bestefaren drev med et snes ansatte, og hvor ungene i grenda tjente sine f\u00f8rste slanter.", "- Gr\u00f8nn var min barndoms dal, sukker hun henf\u00f8rt. Livet var \u00e5 springe ut og inn av bestemorhuset, f\u00e5 en blings i neven, dra ned p\u00e5 sagtomta og forstyrre karan i arbeidet. Gode minner. Og en dyp takknemlighet.", "For selv om hun flyttet ut av bygda allerede som 16-\u00e5ring for \u00e5 g\u00e5 idrettsgymnas i Oppdal, er det ingen tvil om at hun er like mye til m\u00e5rr\u00e5kbygg i dag, som den gang hun og lillebror Trond Marius grov huler i sagflisdungene og fikk kjeft for at de rotet p\u00e5 tomta.", "- I dag m\u00e5 man jo ha fullt verneutstyr, og det er ikke lov \u00e5 v\u00e6re p\u00e5 en industritomt om du er under 16 \u00e5r. Men det der er strafferettslig foreldet! ler hun lykkelig. \u00c5 v\u00e6re med faren p\u00e5 jobb, sitte p\u00e5 en plankestabel og dingle med beina med \u00f8reklokker p\u00e5, er blitt et skattet minne. Og senere ble det sommerarbeid, ansvar og l\u00f8nningspose.", "- Jeg setter uendelig stor pris p\u00e5 \u00e5 ha f\u00e5tt med meg dette i oppveksten, \u00e5 se p\u00e5 n\u00e6rt hold hva det vil si \u00e5 ha ansvaret for en virksomhet, ha bekymringer for sine ansatte, sier Anne Kathrine.", "Hun har tatt erfaringen med seg videre i livet, ikke minst i jobben som administrerende direkt\u00f8r i Ungt Entrepren\u00f8rskap, hvor hun i enda noen m\u00e5neder vil jobbe for \u00e5 bygge en kultur for entrepren\u00f8rskap blant ungdom.", "- Fremmedgj\u00f8ringen av barn og unge i arbeidslivet er alvorlig for samfunnet. Det er jo nesten umulig \u00e5 f\u00e5 sommerjobb med annet enn \u00e5 g\u00e5 med avisa eller \u00e5 selge jordb\u00e6r i veikanten. Og til og med d\u00e9t blander samfunnet seg opp i!", "Hun sukker oppgitt, mener man m\u00e5 ta vare p\u00e5 de glidende overgangene i arbeidslivet, jobbe \u00abp\u00e5 si\u00bb under utdanning, og senere ta en mentorrolle overfor de som er yngre. Og for all del, gi dem sommerjobb!", "- Ungdom m\u00e5 skj\u00f8nne at det de l\u00e6rer i boka, har en praktisk nytteverdi ute i arbeid. Det er godt \u00e5 se at det virker, det du holder p\u00e5 med.", "- Men dette skal du jo slutte med?", "- Ja, men jobben som r\u00e5dmann blir kjempespennende. Det er en jobb som vil kreve stram styring og tydelighet som leder. Stj\u00f8rdal er en vekstkommune med politikere som vil noe, s\u00e5 utgangspunktet er kjempebra!", "- Det snakkes om at ordf\u00f8rer Ivar Vigdenes og du vil v\u00e6re to sterke viljer som m\u00f8tes. At det kan sl\u00e5 gnister som kan f\u00f8re til en brann eller to?", "- Hehe, noen har nok en forventning om at jeg skal holde Vigdenes i \u00f8rene. Men han har jo pekt p\u00e5 meg, og da betyr det vel at han \u00f8nsker seg en sterk og tydelig r\u00e5dmann!", "Rolledelingen er hun ikke bekymret for, den sitter i ryggmargen, etter mange \u00e5r i politikken. Men skal hun v\u00e6re helt \u00e6rlig, hadde hun ikke trodd at hun skulle f\u00e5 sjansen, med en s\u00e5 tydelig politisk profil i ryggsekken.", "Bl\u00e5 har hun nok v\u00e6rt helt siden hun som barn satt sammen med de voksne og diskuterte samfunnssp\u00f8rsm\u00e5l rundt kj\u00f8kkenbordet.", "- Ungene ble alltid inkludert og lyttet til, s\u00e5 samfunnsengasjementet fikk jeg inn med morsmelka. Men partipolitikken ble vi aldri p\u00e5dyttet, bedyrer hun. Likevel var det visst aldri noe annet enn H\u00f8yre for Anne Kathrine, som stilte til valg til kommunestyret som ten\u00e5ring og med det \u00abstjal\u00bb plassen til faren, som var den stolteste av alle.", "Senere skulle hun bli politisk r\u00e5dgiver til Marvin og deretter \u00abp\u00e5settkalven\u00bb for ordf\u00f8rervervet i Trondheim. Men da hadde hun allerede tilbragt flere \u00e5r som \u00abg\u00f8rr kjedelig\u00bb student i H\u00f8yres lokaler i Trondheim.", "- Med fare for \u00e5 h\u00f8res fryktelig prektig ut, studenttiden var bare skole, idrett og Unge H\u00f8yre. Russefeiring syntes jeg var like d\u00f8lt da som jeg synes n\u00e5. Antakelig et prektig dydsm\u00f8nster i manges \u00f8yne, konstaterer hun t\u00f8rt.", "- Antakelig ...", "- Men jeg har tatt det igjen seinere!", "Igjen kommer en h\u00f8ylydt latter boblende. Det er tydelig at denne dama som sitter i h\u00f8stsola p\u00e5 Ni Muser ikke er skuggeredd, verken i livsvalg, diskusjoner eller politikk. Og det gikk visst ofte ei kule varmt p\u00e5 ordf\u00f8rerkontoret den gang H\u00f8yres trekl\u00f8ver var Wiseth, Slung\u00e5rd og Brende.", "- Ikke med Marvin! Det var B\u00f8rge! B\u00f8rge og jeg klinsja noen ganger, Marvin var diplomaten som gikk imellom. Vi hadde et debattklima som tillot temperatur. Diskusjonene p\u00e5 ordf\u00f8rerkontoret var reelt solide!", "Noe glimter til i \u00f8ynene. Noe mer enn savn. Abstinens.", "Hun innr\u00f8mmer det. Hun savner retorikken i den politiske diskusjonen. \u00c5 dra debatten til de store h\u00f8yder og gi hverandre en velfortjent \u00abpling!\u00bb for en god replikk. Visst er det et privilegium \u00e5 v\u00e6re \u00absofapolitiker\u00bb, velge saker \u00e5 mene noe om og til og med kunne v\u00e6re drivende uenig, b\u00e5de med eget parti og med samboeren.", "- Anne Kathrine har en voldsom utstr\u00e5ling og er en person man blir glad av \u00e5 prate med. Hun er karismatisk, omtenksom og alltid veldig til stede. Hun er ekstremt tydelig i diskusjoner, det gjelder \u00e5 m\u00f8te forberedt. Litt politisk skadet er hun nok, noen ganger er det viktigere \u00e5 vinne enn \u00e5 overbevise sidemannen. Og hun er temmelig ut\u00e5lmodig!", "- Anne Kathrine har gjennom mange \u00e5r v\u00e6rt en n\u00e6r venn i tillegg til en respektert leder og kollega. Fantastisk \u00e5 f\u00e5 henne tilbake til Tr\u00f8ndelag. Hun er energisk, full av humor og hum\u00f8r, uj\u00e5lete, heldigvis like kortsint som hun er snarsint og med en sjelden evne til \u00e5 begei<HH>stre de hun treffer. Hun har aldri v\u00e6rt redd for \u00e5 ta t\u00f8ffe og utradisjonelle valg, det v\u00e6re seg i politikken som privat.", "- Jeg ser p\u00e5 Anne Kathrine som en s\u00f8ster. Hun er en varm og lojal venninne som alltid stiller opp. Vi har hatt mye artig i lag, men ogs\u00e5 delt t\u00e5rer. F\u00f8r Anne fikk Daniel, s\u00e5 syntes hun ikke noe s\u00e6rlig om barn, s\u00e5 sett i forhold til den gjengen hun har i dag, og at hun har st\u00e5tt p\u00e5 i godt voksen alder for \u00e5 bli mamma, s\u00e5 fniser jeg litt for meg selv. Jeg gleder meg til de flytter oppover til Tr\u00f8ndelag, og s\u00e5 h\u00e5per jeg p\u00e5 bryllup snart!", "- Stig Inge mener \u00e5 ha oppdaget at det kan v\u00e6re viktigere for deg \u00e5 vinne diskusjonen enn faktisk \u00e5 overbevise motstanderen ...?", "Svaret smeller som en lystig piskesnert.", "- N\u00e5r han sier det, er det vel fordi han har funnet ut at han har d\u00e5rlige argumenter!", "Hun stopper opp et kort \u00f8yeblikk for \u00e5 ta en titt inn i seg selv. Og kommer ut igjen med uh\u00f8ytidelig selvinnsikt.", "-N\u00e5r det gjelder min bedre halvdel ... Jeg ser ikke bort fra at jeg har brukt noen hersketeknikker for \u00e5 vinne en diskusjon, flirer hun infamt.", "- \u00c9n gang. Kanskje. To.", "Men han er visst nesten helt perfekt, mannen hun for noen \u00e5r siden ble introdusert for av Idar Vollvik den gang gjengen i programmet \u00abSkaperen\u00bb, hvor hun var dommer, hadde kickoff p\u00e5 byen.", "- Det var Idar som presenterte oss. Og resten av kvelden husker jeg ikke noe annet enn denne kjekke hyggelige mannen. Jeg falt pladask, smiler hun, enn\u00e5 kledelig forelsket. Men da han etter noen dager ba henne p\u00e5 middag, og hun fant ut at det var elleve \u00e5rs aldersforskjell \u00abfeil vei\u00bb, da ...", "- Min f\u00f8rste innskytelse var \u00e5 stikke av!", "Hun ble sittende. Men det var ingen lett tid som fulgte, f\u00f8r de bestemte seg. Det m\u00e5tte bli dem. Selv om han var elleve \u00e5r yngre. Selv om han kanskje ikke ville komme til \u00e5 bli far.", "- Jeg problematiserte det veldig. Tro det eller ei, men jeg er veldig opptatt av ikke \u00e5 utfordre normene. Vil jo helst v\u00e6re mainstream. H\u00f8yredame vet du.", "Hun ler en kort unnskyldende latter. Men barn var veldig viktig. N\u00e5 har de to sammen, og gammelordf\u00f8rerens Facebook-konto flommer av takknemlig barnelykke.", "Det kunne g\u00e5tt s\u00e5 veldig annerledes.", "Hun glemmer det aldri. M\u00f8rket i dypet. Boblene, str\u00f8mmen, kaoset. Resignasjon. Og s\u00e5, aksjon.", "- Det sitter som screenshots i minnet. Nesten som i en tegneserie, s\u00e5nn, fors\u00f8ker Anne Kathrine \u00e5 forklare med h\u00e5nden som deler bordplata bortetter i ruter. I rutene ser hun bildet av en ung kvinne holde hodet kaldt, f\u00e5 av seg sikkerhetsbeltet. Ser henne f\u00f8le seg fram i det iskalde m\u00f8rket. Lete etter hvilken rute som er g\u00e5tt. H\u00f8yre, nei, venstre, nei. Hun husker snevet av panikk. Men s\u00e5 f\u00f8lelsen av \u00e5 kunne sparke fra uten \u00e5 m\u00f8te motstand og sv\u00f8mme gjennom frontruta, mot lyset der oppe.", "S\u00e5 bryter hun overflaten, og lydene kommer tilbake. Folk som roper. Hjelpemannskapene p\u00e5 vei ned mot bredden. Steinar som dukker opp i vannet ved siden av henne. Etterp\u00e5 er hun blitt fortalt at det hele tok et dr\u00f8yt minutt.", "Etterp\u00e5 var hun s\u00e5 forsl\u00e5tt at hun dagen etter hadde vanskeligheter med \u00e5 fylle vann i kaffekjelen. Men skadene var likevel minimale. Sju-\u00e5tte sting i bakhodet.", "- Og det s\u00e5 ut som om noen hadde brukt osteh\u00f8vel i panna p\u00e5 meg. Men n\u00e5 er arret i ferd med \u00e5 forsvinne i alderstegn, smiler hun. Men minnet blekner ikke.", "-Det har aldri v\u00e6rt s\u00e5 godt \u00e5 ha s\u00e5 vondt! Jeg levde! Jeg lurte veldig p\u00e5 hvordan det ville bli n\u00e5r hverdagen kom tilbake, om jeg kom til \u00e5 glemme den intense f\u00f8lelsen av \u00e5 leve, sier hun.", "Men nei. F\u00f8lelsen sitter. Ulykken har v\u00e6rt med henne hver dag siden, tett sammenvevd med oppveksten som ga henne tryggheten og ressursene hun trengte den dagen det gjaldt livet.", "- Hva gjorde det med deg?", "- Den relativt fremadstormende og oppesne Anne Kathrine ble ydmyk i vissheten om at det ikke er alt man kan styre her i livet. Det var sannsynligvis et styrestag i bilen som r\u00f8k den dagen. Men n\u00e5r det f\u00f8rst skjedde, kunne jeg godt ha svimt av og druknet. Jeg hadde rett og slett dritflaks!", "Det er s\u00e5 man kan bli religi\u00f8s av slikt. Eller?", "Kanskje ikke. I hvert fall ikke mer enn f\u00f8r. Selv om hun har sin barnetro og er b\u00e5de utmeldt og innmeldt igjen i kirka. Men dette siste skjedde mange \u00e5r senere.", "- Jeg tror at det finnes noe som er st\u00f8rre enn oss sj\u00f8l. Men var det noe den ulykken viste meg, s\u00e5 var det at i den grad V\u00e5rherre finnes, s\u00e5 har han satt meg her for \u00e5 gj\u00f8re ting sj\u00f8l, ikke kneppe hendene og vente p\u00e5 hjelp, sier hun praktisk. Og i den grad hun har rett, har hun v\u00e6rt en god elev i faget handlekraft.", "- Jeg er hellig overbevist om at hvis det er et forsyn der ute, s\u00e5 har de satt oss her for \u00e5 bruke talentene v\u00e5re og livet p\u00e5 en s\u00e5nn m\u00e5te at vi p\u00e5 slutten kan si \u00abok, godt jobba, n\u00e5 kan du ta fri\u00bb.", "- Du har ikke trua p\u00e5 l\u00f8nn i himmelen?", "- Niks. Og ikke andre veien heller.", "D\u00f8pt og konfirmert ble hun. Men s\u00e5 gjorde hun slutt med kirka. For ei stund.", "- Jeg meldte meg ut med brask og bram da jeg var 23. Forbanna, frustrert og lei meg over kirkas behandling av kvinner og homofile. Det var uforenlig med det jeg har l\u00e6rt om individets ukrenkelighet og egenverdi.", "Og da hun meldte seg inn igjen, var det mer av rebelske enn religi\u00f8se \u00e5rsaker.", "- Vi har jo konkludert med at jeg er veldig skikkelig, ordentlig og kjedelig, ikke sant? Men det finnes et par fibre av rebell i meg ogs\u00e5. Og den rebellen sitter i Nidaros bisped\u00f8mmer\u00e5d.", "Den uttalelsen er s\u00e5pass spesiell at den krever en forklaring. Og forklaringen ligger i kirkevalget. Da hun ble bedt om \u00e5 st\u00e5 p\u00e5 lista til \u00c5pen folkekirke, n\u00f8lte hun ikke ett sekund. Kampen for homofiles rettigheter var definitivt verdt det.", "- Samarbeidsklimaet i Nidaros er jo str\u00e5lende, mye bedre enn mange andre steder. Men der sitter alts\u00e5 rebellen i meg, gjentar hun forn\u00f8yd.", "Etter hvert har det blitt tradisjonell kirked\u00e5p for alle barna. Hennes eneste ekteskap, derimot, foregikk utmeldt, i bunad. Men det er jo ikke for seint \u00e5 st\u00e5 hvit brud?", "- Nei, han har ikke gjort et anstendig kvinnfolk av meg enn\u00e5, og det er jeg sur p\u00e5 ham for! Jeg er jo tradisjonalist. Dessuten har jeg et kirkebryllup til gode.", "- Det er vel ikke noe i veien for at du kan fri?", "-Det er menn som frir! Ok? Enkelte ting m\u00e5 det v\u00e6re en orden p\u00e5."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "c4105ae16e7dcc8ea9ef512b4a4c77b59a474ef9b0becf65684962d336963b8d"}, {"field": "createtime", "value": "2017-05-01T12:23:59.000Z"}, {"field": "description", "value": "Den f\u00f8rste tanken n\u00e5r bilen treffer vannet: Er det s\u00e5nn det skal ende?"}, {"field": "dominantimage", "value": "http://www.adressa.no/incoming/article13616881.ece/jw5n9v/ALTERNATES/w980-default/slun.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2190d883bc6e40ddf0c505a04d65d72a5139a061.jpg?5968d48d"}, {"field": "dominantthumbnaildimensions", "value": "300x169"}, {"field": "heading", "value": ["Stj\u00f8rdals h\u00f8yre h\u00e5nd -adressa.no", "Ulykken", "Tre menn og et bryllup", "Tastaturets forbannelse", "Gr\u00f8nn barndom", "Skaperkraft", "Bl\u00e5 ungdom", "Diskusjon og abstinens", "Ulykken som forandret alt", "Rebell for en tro", "Vil du lese flere Ukeportretter? Klikk her", "Her kan du lese flere saker fra Ukeadressa", "F\u00f8lg Adresseavisen p\u00e5 Facebook , Instagram og Twitter ."]}, {"field": "id", "value": "2190d883bc6e40ddf0c505a04d65d72a5139a061"}, {"field": "keyword", "value": ["Portrettet", "Ukeadressa", "anne kathrine slung\u00e5rd", "Hilde \u00d8stmoe"]}, {"field": "keywords", "value": "Portrettet,Ukeadressa,anne kathrine slung\u00e5rd,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["entra eiendom", "facebook"]}, {"field": "kw-concept", "value": ["fare", "kathrine", "jobb", "barn", "anne kathrine", "liv", "anne", "sitte", "dag", "menn", "anne kathrine slung\u00e5rd", "ung"]}, {"field": "kw-entity", "value": ["h\u00f8yres", "litjvollen", "ungt entrepren\u00f8rskap norge", "ungt entrepren\u00f8rskap", "sintef", "anne", "nidarosdomens", "norges skiforbund", "ni muser", "kringkastingsr\u00e5det", "wiseth", "nemi og pondus", "slung\u00e5rd og brende", "nidaros", "liv", "levanger og trondheim", "langsteinsletta", "skaperen", "unge h\u00f8yre", "domen", "roy jacobsen og jo nesb\u00f8", "ukeportretter", "nord-tr\u00f8ndelag h\u00f8yre", "gabriel", "ukeadressa", "steinar", "kristin", "tidal", "v\u00e5rherre", "b\u00f8rge", "h\u00f8yre for anne kathrine", "\u00e5pen", "jo nesb\u00f8"]}, {"field": "kw-location", "value": ["levanger", "daniel", "marvin", "oppdal", "trondheim", "stj\u00f8rdal", "saga", "mer\u00e5ker", "hemsedal"]}, {"field": "kw-pageclass", "value": "article"}, {"field": "kw-person", "value": ["stig inge eikemo", "hilde \u00f8stmoe", "anne b. ragde", "anne kathrine", "idar vollvik", "inge august", "trond marius", "roy jacobsen", "anne kathrine slung\u00e5rd", "ivar vigdenes", "stig inge"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13616881.ece/jw5n9v/ALTERNATES/w980-default/slun.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stj\u00f8rdals h\u00f8yre h\u00e5nd"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/08/Stj%C3%B8rdals-h%C3%B8yre-h%C3%A5nd-13611733.ece"}, {"field": "pageclass", "value": ["article"]}, {"field": "publishtime", "value": "2016-10-08T08:06:12.000Z"}, {"field": "recs-articleid", "value": "13611733"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-08T08:06:12.000Z"}, {"field": "recs-rawtitle", "value": "Stj\u00f8rdals h\u00f8yre h\u00e5nd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Den f\u00f8rste tanken n\u00e5r bilen treffer vannet: Er det s\u00e5nn det skal ende?"}, {"field": "thumbnail", "value": "http://content-thumbnail.cxpublic.com/content/thumbnail200x150/2190d883bc6e40ddf0c505a04d65d72a5139a061.jpg?5968d48d"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-14T14:26:21.000Z"}, {"field": "title", "value": "Stj\u00f8rdals h\u00f8yre h\u00e5nd"}, {"field": "url", "value": "http://www.adressa.no/pluss/magasin/2016/10/08/Stj%c3%b8rdals-h%c3%b8yre-h%c3%a5nd-13611733.ece"}, {"field": "urlhash", "value": "2190d883bc6e40ddf0c505a04d65d72a5139a061"}], "score": 0.37028927, "siteId": "9222270286501375973", "id": "2190d883bc6e40ddf0c505a04d65d72a5139a061"}

