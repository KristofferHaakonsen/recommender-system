{"fields": [{"field": "modifiedtime", "type": "time", "value": "2016-01-09T12:11:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Musikkbransjefestivalen og -konferansen Trondheim Calling slapp i dag et stort knippe artister, og dermed er \u00e5rets program komplett.", "- Vi kommer opp i n\u00f8yaktig 100 konserter til sammen, sier festivalsjef Thomas Ryjord.", "Her finner du den komplette spilleplanen, med scenetider", "Det gj\u00f8r \u00e5rets festival til det desidert st\u00f8rste i arrangementets seks \u00e5r gamle historie. Fra rundt 60 artister i fjor, inneholder \u00e5rets program n\u00e6rmere 90 navn.", "LES OGS\u00c5:  Thomas Ryjord nominert til \u00ab\u00c5rets kulturpersonlighet\u00bb", "F\u00f8lgende navn ble i dag klare for festivalen: Johndoe, Slutface, Ine Hoem, Comet Kid, No. 4, Coucheron, Kindred Fever, Peevish Penfriend, NOHR, Sturle Dagsland, Anja Skybakmoen, Woodland, Arne \u00c5smund, Oakland Rain, The Daily Grind, Anti-Lam Front, IeatHeartAttacks, Short Skirts, Sara Angelica, Dekstra Large og Fieldfare.", "I november ble det kjent at Trondheim Calling ekspanderer til Bratt\u00f8ra etter \u00e5 ha holdt seg p\u00e5 Solsiden og \u00d8stbyen de to foreg\u00e5ende \u00e5rene. N\u00e5 flyttes konferansedelen til delegathotellet Clarion p\u00e5 Bratt\u00f8ra, mens det blir nye konsertscener p\u00e5 Rockheim, (b\u00e5de i konsertsalen og oppe i kafeen), i \u00d8ra studio (der blant andre Johndoe og Slutface vil holde intimkonserter) og i Olavshallens Lille sal \u2013 samt p\u00e5 en forel\u00f8pig hemmelig klubbscene som har f\u00e5tt det passende navnet \u00abHysj!\u00bb", "- Det ligger i prosjektets natur \u00e5 skape noe som dukker opp ei kort stund og s\u00e5 forsvinner. Vi skal underveis i festivalen hjelpe publikum p\u00e5 vei og til \u00e5 finne fram - om det blir i form av orienteringsl\u00f8p, rebus eller noe annet vet vi ikke enn\u00e5, ler Ryjord, som r\u00f8per at den hemmelige scenen vil ha kapasitet p\u00e5 minst 500 publikummere.", "LES P\u00c5 PLUSS:  Klubbfestivalen inntar Bratt\u00f8ra", "Arrangementet foreg\u00e5r over tre dager mellom 4. og 6. februar, men de fleste konsertene vil finne sted fredag og l\u00f8rdag fordelt p\u00e5 en rekke scener p\u00e5 Solsiden og Bratt\u00f8ra. I tillegg til de nevnte nye scenene, vil det foreg\u00e5 konserter p\u00e5 Dokkhuset, Brukbar/Bl\u00e6st, Bakke kirke, S\u00f8strene Karlsen, Kunstakademiet, Caf\u00e9 L\u00f8kka, Fru Lundgreen, Familien og Moskus.", "Nylig fikk NRK P3 kritikk for \u00e5 ha flyttet Ur\u00f8rt-finalen fra Trondheim og til Oslo og Bylarm. Andre har satt sp\u00f8rsm\u00e5lstegn ved det store fokuset p\u00e5 eksport og nordisk samarbeid som Bylarm har f\u00e5tt. Et beleilig tomrom for et arrangement som Trondheim Calling \u00e5 krype inn i?", "- Bylarm konsentrerer seg n\u00e5 i st\u00f8rre grad om et segmentet med norsk popmusikk som skal selge i utlandet. Det er bra og viktig, samtidig er norsk musikk utrolig mye mer enn akkurat d\u00e9t sporet. Vi tillater oss \u00e5 tenke bredere og presentere det som r\u00f8rer seg i flere sjangre, fra ekstremmetall til jazz. Vi er ikke like spisset i \u00e9n retning, og det er et behov vi vet mange deler, sier Ryjord.", "LES OGS\u00c5:  \u00abP3 og Bylarm virker \u00e5 glemme at folk flest bor ikke i Oslo, samt at norske musikere flest har sitt marked i hjemlandet\u00bb", "En viktig del av Trondheim Calling er demobandene, som er plukket ut blant innsendte lokale bidrag av en jury. Blant disse finner vi blant andre FOG, Bokassa, \u00d8stfrost, Rohey og Oppkast ala Kart.", "LES OGS\u00c5:  Se hvilke 15 demoband som er plukket ut til Trondheim Calling", "Blant navnene som tidligere er offentliggjort, finner vi i tillegg Ary, Sugarfoot, Marte Eberson, Monica Heldal, Frances Wave og Sn\u00f8skred."]}, {"field": "category0", "value": "kultur"}, {"field": "contenthash", "value": "28216a71db4ac12b37438b5d4f3365070145b5a42b262c7745235abedd95bee5"}, {"field": "createtime", "value": "2017-04-29T19:18:09.000Z"}, {"field": "description", "value": "Programmet for Trondheim Calling er komplett, og det er det mest omfattende noensinne."}, {"field": "dominantimage", "value": "http://www.adressa.no/kultur/article12005847.ece/oqd7md/ALTERNATES/w980-default/MDTrondheimCalling012345.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8169b0f01711915de6bca28885badd5e916c7f94.jpg?597e065f"}, {"field": "dominantthumbnaildimensions", "value": "300x169"}, {"field": "heading", "value": ["100 konserter p\u00e5 tre dager -adressa.no", "Hemmelig scene for 500", "Bredere enn Bylarm"]}, {"field": "id", "value": "8169b0f01711915de6bca28885badd5e916c7f94"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["festival", "\u00e5rets", "konserter", "navn", "dag", "hemmelig scene", "scene", "\u00e5rets program"]}, {"field": "kw-entity", "value": ["johndoe og slutface", "\u00e5rets", "bylarm", "fru lundgreen", "solsiden og bratt\u00f8ra", "ur\u00f8rt", "rockheim", "hysj", "olavshallens lille", "rohey og oppkast", "\u00f8stfrost", "bokassa", "trondheim calling", "caf\u00e9 l\u00f8kka", "sugarfoot", "brukbar", "kunstakademiet", "\u00f8ra", "oslo og bylarm", "ary", "kart", "bratt\u00f8ra", "familien og moskus", "frances wave og sn\u00f8skred", "bakke", "dokkhuset", "solsiden og \u00f8stbyen"]}, {"field": "kw-location", "value": ["clarion", "oslo"]}, {"field": "kw-pageclass", "value": "article"}, {"field": "kw-person", "value": ["thomas ryjord", "monica heldal", "frances wave", "marte eberson", "s\u00f8strene karlsen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article12005847.ece/oqd7md/ALTERNATES/w980-default/MDTrondheimCalling012345.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "100 konserter p\u00e5 tre dager"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/01/09/100-konserter-p%C3%A5-tre-dager-12005848.ece"}, {"field": "pageclass", "value": ["article"]}, {"field": "publishtime", "value": "2016-01-09T12:11:55.000Z"}, {"field": "recs-articleid", "value": "12005848"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-01-09T12:11:55.000Z"}, {"field": "recs-rawtitle", "value": "100 konserter p\u00e5 tre dager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Programmet for Trondheim Calling er komplett, og det er det mest omfattende noensinne."}, {"field": "thumbnail", "value": "http://content-thumbnail.cxpublic.com/content/thumbnail200x150/8169b0f01711915de6bca28885badd5e916c7f94.jpg?597e065f"}, {"field": "thumbnailfullheightdimensions", "value": "200x1200"}, {"field": "timestamp", "value": "2017-07-30T16:16:31.000Z"}, {"field": "title", "value": "100 konserter p\u00e5 tre dager"}, {"field": "url", "value": "http://www.adressa.no/kultur/2016/01/09/100-konserter-p%c3%a5-tre-dager-12005848.ece"}, {"field": "urlhash", "value": "8169b0f01711915de6bca28885badd5e916c7f94"}], "score": 0.53297806, "siteId": "9222270286501375973", "id": "8169b0f01711915de6bca28885badd5e916c7f94"}

