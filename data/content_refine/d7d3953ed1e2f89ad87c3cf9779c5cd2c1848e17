{"fields": [{"field": "modifiedtime", "type": "time", "value": "2015-02-01T15:14:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Er barnet ditt over snittet n\u00f8yaktig, glad i regler og irriterer seg n\u00e5r alt ikke er som det skal?", "Vi har spurt to barnepsykologer om det egentlig er grunn til bekymring.", "- Egenskaper er alltid er kombinasjon av genetikk og milj\u00f8p\u00e5virkning, men det er nok s\u00e5nn at vi fra f\u00f8dselen av er utstyrt med ulik grad av n\u00f8yaktighet, konsentrasjon og perfeksjonisme, sier professor og barnepsykolog Willy-Tore M\u00f8rch.", "Som foreldre vil vi observere dette, og kommentere p\u00e5 det.", "- Tilbakemeldingen barnet f\u00e5r p\u00e5virker ogs\u00e5, men jeg tror ikke man kan fjerne barnets perfeksjonisme. Noen er mer pirkete og tolererer ikke feil. Misliker barnet at klossen st\u00e5r feil, vil det rette p\u00e5 den \u2013 uavhengig av hva du sier. Men det er ikke skadelig. Det er helt i orden at barnet er s\u00e5nn, sier M\u00f8rch.", "Mens noen barn ikke bryr seg om ting st\u00e5r litt skjevt eller ikke er helt etter bruksanvisningen, er andre utrolig n\u00f8yaktige. De kan rase en hel legofigur fordi \u00e9n bit var plassert feil. Og s\u00e5 bygge den opp igjen \u2013 riktig. De er pirkete og systematiske.", "- Det kan virke un\u00f8dvendig pirkete for foreldrene, men dette er en side ved barnets personlighet. I de fleste tilfeller vil det endre seg over tid, og barna vil etter hvert f\u00e5 et mer avslappet forhold til n\u00f8yaktighet , legger han til.", "I to-tre-\u00e5rsalderen vet de fleste sm\u00e5 barn best hvordan ting skal v\u00e6re \u2013 hvordan gaffelen skal ligge, hvem som skal g\u00e5 f\u00f8rst opp trappen i dag og s\u00e5 videre.", "Og verden kan falle i grus n\u00e5r det ikke blir slik de hadde tenkt. Det er noe annet. Det er en fase barn skal gjennom \u2013 uavhengig av personlighetstype.", "- Men etter hvert ser vi at noen barn er mer selvkritiske. De sier kanskje at tegningen ikke var fin nok, de vil ikke spille fotball hvis de ikke er best, og synes ikke det de gj\u00f8r er godt nok. Vi sier ofte at det herlige med barn er at de kaster alle hemninger og kaster seg ut i leken. Men ikke alle gj\u00f8r det. N\u00e5r barnet vurderer seg selv hele tiden, er det slitsomt b\u00e5de for sm\u00e5 og store, sier barnepsykolog Helge Holgersen.", "Les ogs\u00e5:", "Kan barnet konsentrere seg?", "N\u00e5r er det grunn til bekymring for barnets spr\u00e5k?", "Er ditt barn smartere enn andre?", "Som foreldre vet b\u00e5de Holgersen og M\u00f8rch at man ikke klarer \u00e5 unng\u00e5 \u00e5 kommentere p\u00e5 ulike sider av barnets personlighet. Og ubevisst kan vi forsterke enkelte trekk.", "- Selv om du ikke sier det direkte, kan barnet f\u00e5 f\u00f8lelsen av \u00e5 ikke v\u00e6re god nok, sier Holgersen.", "Og p\u00e5 samme m\u00e5te kan positiv tilbakemelding p\u00e5 n\u00f8yaktigheten forsterke den siden av barnets personlighet.", "- Mye g\u00e5r over av seg selv hvis foreldrene slapper av . Gir du etter alle barnets \u00f8nsker om \u00e5 f\u00e5 alt rett alltid, kan det bli et m\u00f8nster. Da kan det v\u00e6re en id\u00e9 \u00e5 forsiktig avl\u00e6re det og \u00f8ke toleransen, sier Holgersen.", "Han understreker at barn er trygghetss\u00f8kende, og ofte holder seg til det de vet de mestrer og f\u00f8ler seg trygge p\u00e5. Og at det i perioder er helt vanlig.", "Med sans for n\u00f8yaktighet f\u00f8lger ofte frustrasjon og irritasjon. S\u00e6rlig om evnene ikke strekker til. Barna kan ogs\u00e5 irritere seg over andre \u2013 b\u00e5de barn og voksne \u2013 som ikke er like n\u00f8yaktige. Det er naturlig, og lite man kan gj\u00f8re noe med.", "- Men fleksibilitet er viktig \u00e5 l\u00e6re seg. At ting kan bli annerledes enn planen. Livet er ikke en Lego-bruksanvisning med et fasitsvar. Tenk deg at du har beregnet at bilturen skal ta tre timer og ti minutter. Men s\u00e5 skjer det noe underveis, og ting ble ikke slik du hadde sett for deg. Lar du skuffelsen over at det ikke ble slik du hadde sett for deg \u00f8delegge dagen? sp\u00f8r Holgersen.", "Barn m\u00e5 l\u00e6re \u00e5 takle at ting ikke ble slik de hadde tenkt \u2013 uten at det blir katastrofe hver gang.", "- Enkelte blir en helt annen person n\u00e5r de blir stressa. De kan bli rigide og kjenne p\u00e5 tvangstanker. Og det gjelder ikke bare barn, sier Holgersen.", "Som foreldre kan vi bidra til \u00e5 senke kravene noe. Men Holgersen sier man ogs\u00e5 skal huske p\u00e5 gleden en perfeksjonist opplever n\u00e5r ting er i orden, og slik de \u00f8nsker.", "N\u00e5r barnet leker for seg selv, gj\u00f8r det stort sett ikke s\u00e5 mye om kravene de stiller til seg selv er h\u00f8ye. Men n\u00e5r barnet leker med andre, kan det by p\u00e5 problemer \u2013 i hvert fall om barnet forventer at de andre barna skal v\u00e6re like n\u00f8yaktige som seg selv. Og mens noen barn kun er perfeksjonistiske overfor seg selv, tar andre det med inn i leken.", "- Noen er mer opptatt av regler enn andre. Og da kan sosialt samv\u00e6r v\u00e6re mer utfordrende, sier M\u00f8rch.", "Barnet kan godt v\u00e6re n\u00f8yaktig n\u00e5r det bygger Lego, men m\u00e5 t\u00e5le at avtaler med venner kanskje m\u00e5 avlyses eller flyttes p\u00e5, for eksempel ved sykdom.", "Les ogs\u00e5:", "S\u00e5 mange venner b\u00f8r barnet ditt ha", "Pusler seg til gode karakterer", "- Det er viktig \u00e5 hjelpe barnet \u00e5 forst\u00e5 skillet mellom ting man kan v\u00e6re n\u00f8yaktig p\u00e5, og ikke. De som pr\u00f8ver \u00e5 v\u00e6re perfeksjonistiske sosialt blir ofte sett p\u00e5 som lite fleksible, sier Holgersen.", "Han anbefaler \u00e5 leke slike tendenser bort. Og ikke v\u00e6re redd for \u00e5 la barnet kjenne p\u00e5 ubehaget ved at alt ikke ble som de hadde tenkt.", "- Blir barnet for dominerende i lek med andre barn, kan du gripe inn. Men unger er ofte flinkest til \u00e5 korrigere slikt selv. Ofte kan det v\u00e6re lurt \u00e5 la barnet leke med litt eldre barn. Da t\u00f8r de ofte ikke toge fram med sine meninger p\u00e5 samme m\u00e5te, sier Holgersen.", "\u00c5 v\u00e6re n\u00f8yaktig, pirkete og systematisk trenger slett ikke \u00e5 v\u00e6re dumme egenskaper.", "- Dette er antagelig egenskaper som vil v\u00e6re til barnets fordel, for eksempel i skolesammenheng. Barnet vil sannsynligvis gj\u00f8re finere leksearbeid, og legge mer ned i det. Og det er jo bra det, med tanke p\u00e5 ambisjoner videre i livet, sier M\u00f8rch.", "Kjenner du noen som m\u00e5 ha tellekanter i klesskapet, system i kj\u00f8kkenskapene og alt p\u00e5 geledd i garasjen? Akkurat som med barn, er noen voksne mer systematiske, n\u00f8yaktige og pirkete. Og det er bra. For hvem \u00f8nsker seg en ingeni\u00f8r, t\u00f8mmermann, kirurg eller arkitekt som ikke synes det er s\u00e5 farlig om det ikke blir helt n\u00f8yaktig?", "- Takk og pris for at noen er n\u00f8yaktige her i verden, sier Holgersen.", "Som med alle andre egenskaper, er vi ulikt utstyrt n\u00e5r det kommer til perfeksjonisme. Mens noen tenker \u00abpytt sann\u00bb, vil andre kjenne ubehag ved \u00e5 se rot, manglende symmetri og sm\u00e5feil. Men i enkelte tilfeller kan perfeksjonismen krysse en grense og bli til hinder for barnet.", "- For noen f\u00e5 blir det nesten invalidiserende. Det ser vi blant annet hos barn med Asbergers. De gir seg ikke, men skal pr\u00f8ve igjen og igjen og f\u00e5r hang-ups. Men dette er sjelden, sier M\u00f8rch.", "For perfeksjonister kan det v\u00e6re vondt \u00e5 se p\u00e5 ting som er usystematiske, og de vil for eksempel automatisk rette p\u00e5 bilder som henger skjevt. Men de kan ogs\u00e5 bli s\u00e5 redde for at noe skal bli feil at det tar overh\u00e5nd.", "- Det kan i sjeldne tilfeller utvikle seg til en tvangsforstyrrelse. Man kan f\u00e5 en kontroll- og sjekkeatferd som kan v\u00e6re \u00f8deleggende for personen selv og mennesker rundt den. De kan ta ansvar for situasjonen og mase for mye. Det er slitsomt, og gir et negativt fokus, sier Holgersen.", "B\u00e5de M\u00f8rch og Holgersen sier at normalomr\u00e5det er stort n\u00e5r det kommer til n\u00f8yaktighet, og at det er normalt at barnet blir irritert og frustrert n\u00e5r det ikke f\u00e5r ting som de \u00f8nsker. Men skulle du v\u00e6re bekymret, anbefaler de \u00e5 ta kontakt med helsestasjonen. Helsestasjonen vil kunne koble inn andre fagpersoner dersom det er n\u00f8dvendig.", "- Som med alt annet er det viktig \u00e5 komme inn tidlig og hjelpe. S\u00e5 har du mistanke om at noe er galt, skal du ta tak i det, sier M\u00f8rch.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "9de831ea6c8443e31658865f0364f26269452dea25139bfda1db1238b9123a6f"}, {"field": "createtime", "value": "2017-06-23T20:00:36.000Z"}, {"field": "description", "value": "Det er fort gjort som forelder \u00e5 bekymre seg for egenskaper som kan bli til hinder for barnet."}, {"field": "dominantimage", "value": "http://www.adressa.no/incoming/article10595398.ece/yq8k3b/ALTERNATES/w980-default/riks000832221-LPdGUaogSb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7d3953ed1e2f89ad87c3cf9779c5cd2c1848e17.jpg?594d7364"}, {"field": "dominantthumbnaildimensions", "value": "300x169"}, {"field": "heading", "value": ["Har du en liten perfeksjonist i hus? -adressa.no", "Noe annet enn trass", "Forsterke eller dempe personlighetstrekk?", "Frustrasjon og irritasjon", "Kan p\u00e5virke leken med andre barn", "En fordel senere i livet?", "N\u00e5r er det grunn til bekymring?"]}, {"field": "id", "value": "d7d3953ed1e2f89ad87c3cf9779c5cd2c1848e17"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barnet leke", "barn", "barnets personlighet"]}, {"field": "kw-entity", "value": ["babyverden", "lego", "holgersen og m\u00f8rch", "asbergers", "m\u00f8rch og holgersen"]}, {"field": "kw-pageclass", "value": "article"}, {"field": "kw-person", "value": ["willy-tore m\u00f8rch", "helge holgersen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10595398.ece/yq8k3b/ALTERNATES/w980-default/riks000832221-LPdGUaogSb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har du en liten perfeksjonist i hus?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10595411.ece"}, {"field": "pageclass", "value": ["article"]}, {"field": "publishtime", "value": "2015-02-01T15:14:32.000Z"}, {"field": "recs-articleid", "value": "10595411"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-01T15:14:32.000Z"}, {"field": "recs-rawtitle", "value": "Har du en liten perfeksjonist i hus? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det er fort gjort som forelder \u00e5 bekymre seg for egenskaper som kan bli til hinder for barnet."}, {"field": "thumbnail", "value": "http://content-thumbnail.cxpublic.com/content/thumbnail200x150/d7d3953ed1e2f89ad87c3cf9779c5cd2c1848e17.jpg?594d7364"}, {"field": "thumbnailfullheightdimensions", "value": "200x1852"}, {"field": "timestamp", "value": "2017-06-23T20:00:36.000Z"}, {"field": "title", "value": "Har du en liten perfeksjonist i hus?"}, {"field": "url", "value": "http://www.adressa.no/familieogoppvekst/article10595411.ece"}, {"field": "urlhash", "value": "d7d3953ed1e2f89ad87c3cf9779c5cd2c1848e17"}], "score": 0.5980039, "siteId": "9222270286501375973", "id": "d7d3953ed1e2f89ad87c3cf9779c5cd2c1848e17"}

