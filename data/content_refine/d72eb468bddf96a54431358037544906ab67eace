{"fields": [{"field": "modifiedtime", "type": "time", "value": "2015-02-26T17:04:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "I neste uke presenterer Nesb\u00f8 boka \u00abBlod p\u00e5 sn\u00f8\u00bb i Trondheim. Bokas f\u00f8rste kapittel og forfatterens artikkel om hvordan romanen ble til, er sendt ut fra forlaget denne uken. Du kan lese f\u00f8rste kapittel i boka nederst i denne artikkelen.", "I Nesb\u00f8s egen bakgrunnsartikkel leser vi at han denne gangen tar leserne med til Oslo i 1975 og presenterer en av byens st\u00f8rste kjeltringer som har en \u00abekspedit\u00f8r\u00bb som kvitter seg med sjefens fiender.", "Han har diktet opp et helt annet milj\u00f8 denne gangen enn det leserne hans er blitt vant til gjennom historiene med Harry Hole i hovedrollen. N\u00e5r Nesb\u00f8 blir intervjuet av Ravi i Dokkhuset torsdag, vil han antakelig fortelle om bokas spesielle forhistorie.", "Ideen startet p\u00e5 en flyplass i Toronto, der Nesb\u00f8 tenkte p\u00e5 hvor lett det kan v\u00e6re \u00e5 kidnappe en person. Han satte seg umiddelbart ned for \u00e5 skrive en krimroman med tittelen \u00abKidnappingen\u00bb, som han tenkte \u00e5 utgi under psevdonymet Tom Johansen.", "Fra Nesb\u00f8s artikkel:", "Historien om historien begynte den dagen jeg gikk ut i ankomsthallen p\u00e5 den internasjonale flyplassen i Toronto. Jeg var p\u00e5 promotur for en av mine b\u00f8ker og hadde hatt en sv\u00e6rt sein natt i New York. Jeg var glad da jeg s\u00e5 navnet mitt p\u00e5 skiltet som ble holdt opp av en dresskledt mann forrest i k\u00f8en av limosj\u00e5f\u00f8rer. Jeg fulgte ham ut i bilen, og idet han startet, hoppet det inn en sv\u00e6r kar i forsetet. Han snakket russisk i korte, huggende setninger med min sj\u00e5f\u00f8r. S\u00e5 kj\u00f8rte vi i retning fra Toronto.", "Det var da jeg kom p\u00e5 at dette kunne v\u00e6rt den perfekte kidnapping. Jeg s\u00e5 for meg at de to i bilen hadde tatt p\u00e5 seg hver sin dress, kj\u00f8rt ut til flyplassen, skrevet av navnet p\u00e5 skiltet til limosj\u00e5f\u00f8ren som stod bakerst i rekken, stilt seg helt forrest og latt offeret f\u00f8lge seg ut til bilen. I ni av ti tilfeller ville vedkommende v\u00e6re bemidlet. En knallgod forretningsid\u00e9: lave etableringshindre, lave l\u00f8pende kostnader, lav risiko.", "Nesb\u00f8 s\u00e5 for seg Johansen som en sliten, lett forfyllet norsk-dansk krimforfatter med en problematisk karriere bak seg. Under skrivingen av \u00abKidnappingen\u00bb ble han s\u00e5 nysgjerrig p\u00e5 hva slags b\u00f8ker Johansen hadde skrevet tidligere, at han bestemte seg for \u00e5 skrive en av dem.", "\u00abBlod p\u00e5 sn\u00f8\u00bb er resultatet av denne noks\u00e5 innfl\u00f8kte tilblivelsesprosessen.", "Under kan du lese f\u00f8rste kapittel, som forlaget har gitt media anledning til \u00e5 publisere.", "Sn\u00f8en dansa som bomull i lyset under lykta. Retningsl\u00f8st,", "visste ikke om den ville opp eller ned, lot seg bare", "f\u00f8re av den helvetes, iskalde vinden som kom inn fra", "det store m\u00f8rket over Oslofjorden. Sammen virvla de,", "vinden og sn\u00f8en, rundt og rundt i m\u00f8rket mellom de", "nattestengte lagerbygningene p\u00e5 kaia. Til vinden ble lei", "og satte fra seg dansepartneren innerst ved veggen. Der", "hadde den t\u00f8rre, gjennombl\u00e5ste sn\u00f8en f\u00f8yket sammen", "under skoene p\u00e5 mannen jeg akkurat hadde skutt i brystet", "og i halsen.", "Blodet dryppa fra skjortesnippen hans og ned p\u00e5", "sn\u00f8en. N\u00e5 er det ikke slik at jeg veit s\u00e5 mye omsn\u00f8 \u2013 eller", "noe annet for den saks skyld \u2013 men jeg har lest at sn\u00f8krystallene", "som blir danna n\u00e5r det er sprengkulde, er helt", "annerledes enn for kram, grovkorna eller skaresn\u00f8. At det", "er formen p\u00e5 krystallene og t\u00f8rrheten i sn\u00f8en som gj\u00f8r", "at hemoglobinet i blodet beholder den dype r\u00f8dfargen.", "I alle fall fikk sn\u00f8en under ham meg til \u00e5 tenke p\u00e5 en", "kongekappe i purpur og hermelin, som p\u00e5 tegningene i", "boka med norske folkeeventyr som mora mi hadde pleid", "\u00e5 lese for meg. Hun likte eventyr og konger. Det var vel", "derfor hun hadde oppkalt meg etter \u00e9n.", "Aftenposten skreiv at om kulda fortsatte slik til nytt\u00e5r,", "kom 1975 til \u00e5 bli det kaldeste \u00e5ret siden krigen, og at vi", "kom til \u00e5 huske \u00e5ret som starten p\u00e5 den nye istida som", "forskerne hadde sp\u00e5dd i en tid n\u00e5. Men ikke veit jeg. Jeg", "veit bare at mannen som stod foran meg snart var d\u00f8d,", "den skjelvinga i kroppen er ikke til \u00e5 ta feil av. Han var en", "av Fiskerens menn. Det var ikke noe personlig. Og det sa", "jeg til ham ogs\u00e5 f\u00f8r han seig sammen og etterlot en stripe", "med blod p\u00e5 murveggen. Ikke at jeg tror det gjorde ting", "lettere for ham \u00e5 h\u00f8re at det ikke var personlig. N\u00e5r jeg", "selv skal skytes, vil jeg foretrekke at det er personlig. Og", "jeg sa det vel ikke for at sp\u00f8kelset hans ikke skulle komme", "etter meg heller, jeg tror ikke p\u00e5 sp\u00f8kelser. Jeg kom bare", "ikke p\u00e5 noe annet \u00e5 si. Jeg kunne selvf\u00f8lgelig holdt kjeft,", "det er jo det jeg vanligvis gj\u00f8r. S\u00e5 noe m\u00e5 det ha v\u00e6rt som", "plutselig gjorde meg snakkesalig. Kanskje det at det var", "jul om noen dager. Vi mennesker s\u00f8ker sammen n\u00e5r det", "n\u00e6rmer seg jul, har jeg h\u00f8rt. Men ikke veit jeg.", "Jeg trodde blodet skulle fryse p\u00e5 overflaten av sn\u00f8en og", "bli liggende.Men i stedet sugde sn\u00f8en det opp, trakk det", "inn under overflaten, gjemte det, som om det selv hadde", "bruk for det. Da jeg gikk hjemover, forestilte jeg meg at", "det reiste seg en sn\u00f8mann fra skavlen, en med s\u00e5 vidt synlige", "blod\u00e5rer under den likbleike huden av is. Jeg ringte", "Daniel Hoffmann fra en telefonkiosk og sa at jobben var", "gjort.", "Hoffmann sa at det var godt. Stilte som vanlig ingen", "sp\u00f8rsm\u00e5l. Enten hadde han l\u00e6rt seg \u00e5 stole p\u00e5 meg i l\u00f8pet", "av de fire \u00e5rene jeg hadde ekspedert for ham, eller s\u00e5 ville", "han ikke h\u00f8re. Jobben var gjort, hvorfor skulle en mann", "som ham plage seg selv med slikt n\u00e5r det han betalte for", "var mindre plager? Han ba meg komme ned p\u00e5 kontoret", "neste dag, sa at han hadde en ny jobb til meg.", "\u00abNy jobb?\u00bb spurte jeg og kjente hjertet gj\u00f8re et hopp.", "\u00abJa,\u00bb sa Hoffmann. \u00abSom i nytt oppdrag.\u00bb", "\u00ab\u00c5, s\u00e5nn.\u00bb", "Jeg la letta p\u00e5. For det er ikke s\u00e5 mye annet jeg kan brukes", "til enn det jeg alt gj\u00f8r.", "Her er fire jobber jeg ikke kan brukes til. \u00c5 kj\u00f8re fluktbil.", "Jeg kan kj\u00f8re fort, det er bra. Men jeg kan ikke kj\u00f8re", "anonymt, og en som kj\u00f8rer en fluktbil m\u00e5 kunne begge", "deler. M\u00e5 kunne kj\u00f8re slik at man bare er nok en bil i", "trafikken. Jeg fikk meg selv og to andre i fengsel fordi", "jeg ikke kj\u00f8rer anonymt nok. Jeg hadde kj\u00f8rt som et", "svin, kombinert skogsveier med hovedveier og hadde for", "lengst mista forf\u00f8lgerne, hadde bare noen kilometer igjen", "til svenskegrensa. Jeg sakka ned, kj\u00f8rte sakte og lovlydig", "som en bestefar p\u00e5 s\u00f8ndagstur. Likevel ble vi stoppa av en", "politipatrulje. De sa etterp\u00e5 at de hadde ikke ant at det", "var ransbilen, og at jeg verken hadde kj\u00f8rt for fort eller", "brutt noen trafikkregler. De sa det var m\u00e5ten jeg kj\u00f8rte", "p\u00e5. Ikke veit jeg hvordan, men de sa den var mistenkelig.", "Jeg kan ikke brukes til ran. Jeg har lest at over halvparten", "av bankansatte som utsettes for ran f\u00e5r psykiske", "problemer etterp\u00e5, noen av dem for resten av livet. Ikke", "veit jeg, men gamlingen som satt i luka p\u00e5 postkontoret", "da vi kom inn, fikk det i alle fall brenntravelt med \u00e5 f\u00e5", "psykiske problemer. Gikk rett i bakken bare fordi l\u00f8pet", "p\u00e5 hagla mi pekte i hans generelle retning, virka det som.", "Det var i avisa dagen etterp\u00e5 jeg s\u00e5 at han hadde f\u00e5tt psykiske", "problemer. En kjapp diagnose, men uansett; er det", "noe du ikke vil ha, s\u00e5 er det psykiske problemer. S\u00e5 jeg", "gikk og bes\u00f8kte ham p\u00e5 sjukehuset. Han kjente naturligvis", "ikke igjen meg, jeg hadde hatt p\u00e5 meg en julenissemaske", "p\u00e5 postkontoret. (Det hadde v\u00e6rt den perfekte", "forkledninga, ikke en sjel p\u00e5 gata hadde reagert p\u00e5 tre", "fyrer i full julenissemundur og sekker, som l\u00f8p fra postkontoret", "midt i travleste julestria.) Jeg ble st\u00e5ende i d\u00f8ra", "til rommet og se p\u00e5 den gamle, han l\u00e5 i den midterste", "senga og leste Klassekampen, kommunistavisa.Det er", "ikke det at jeg har noe imot kommunister som individer.", "Eller, jo, det har jeg. Men jeg vil ikke ha noe imot dem", "som individer, jeg mener jo bare at de tar feil.Derfor fikk", "jeg litt d\u00e5rlig samvittighet av \u00e5 merke at det fikk meg til", "\u00e5 f\u00f8le meg mye bedre at fyren leste Klassekampen. Men", "det er klart, det er forskjell p\u00e5 litt og mye d\u00e5rlig samvittighet.", "Og jeg f\u00f8lte meg som sagt mye bedre.Men jeg kutta", "ut ran. Det kunne jo hende at nestemann ikke var kommunist.", "Og jeg kan ikke jobbe med narkotika, det er nummer", "tre. Jeg fikser det bare ikke. Det er ikke det at jeg ikke", "kan riste penger ut av folk som skylder sjefene mine. Junkien", "har seg selv \u00e5 takke, og min mening er n\u00e5 engang", "at folk skal betale for sine feil, enkelt og greit. Problemet", "er mer det at jeg er en svak og f\u00f8lsom natur, som mora", "mi kalte det. Hun kjente seg vel igjen. I alle fall, jeg m\u00e5", "holde meg langt borte fra narkotika. Jeg er \u2013 if\u00f8lge henne", "\u2013 den type menneske som bare leter etter noe \u00e5 underkaste", "seg. En religion, en storebror, en sjef. Eller sprit og", "dop. Uansett, jeg kan ikke regne heller, jeg klarer knapt", "\u00e5 telle til ti uten \u00e5 miste konsentrasjonen. Dumt hvis du", "skal v\u00e6re doplanger eller gjeldsinnkrever, det sier vel seg", "selv.", "Greit. Siste. Prostitusjon. Litt av det samme; jeg har", "ikke problemer med at damer skal f\u00e5 tjene penger p\u00e5", "hva de vil, og at en fyr \u2013 for eksempel jeg \u2013 skal", "ha en tredjedel av inntektene for \u00e5 legge forholdene til", "rette s\u00e5 damene kan konse p\u00e5 h\u00e5ndverket. En god hallik", "er verdt hver krone de betaler ham, det har jeg alltid", "ment. Problemet er at jeg blir s\u00e5 fort forelska, og da", "mister jeg det forretningsmessige av \u00f8ye. Og ikke klarer", "jeg \u00e5 riste, sl\u00e5 eller true damer heller, forelska eller ikke.", "Noe med mora mi, kanskje, hva veit jeg. Det er vel derfor", "jeg ikke fikser \u00e5 se andre banke opp damer heller.", "Det klikker bare. Ta for eksempel Maria. Halt og d\u00f8vstum.", "Jeg veit ikke hva de to tingene har med hverandre", "\u00e5 gj\u00f8re, ingenting antagelig, men det er akkurat som n\u00e5r", "du f\u00f8rst har begynt \u00e5 f\u00e5 d\u00e5rlige kort, s\u00e5 fortsetter de bare", "\u00e5 komme. S\u00e5 derfor hadde Maria like godt en tulling av", "et dophue som kj\u00e6reste ogs\u00e5. Fyr med fint fransk navn", "som skyldte Hoffmann tretten tusen i doppenger. Jeg s\u00e5", "henne f\u00f8rste gang da Pine, sjefshalliken til Hoffmann,", "pekte p\u00e5 ei jente i hjemmesydd k\u00e5pe og med h\u00e5ret satt", "opp i en knute, som om hun kom rett fra kirka. Hun satt", "p\u00e5 trappa foran Ridderhallen og grein, og Pine forklarte", "meg at hun skulle jobbe inn narkogjelden til kj\u00e6resten.", "Jeg tenkte det var best \u00e5 gi henne en myk start, bare h\u00e5ndjobber.", "Men hun skvatt ut av f\u00f8rste bilen hun gikk inn", "10", "i f\u00f8r det var g\u00e5tt ti sekunder. Stod der og hylgrein mens", "Pine br\u00f8lte til henne, trodde kanskje hun h\u00f8rte bare det", "ble h\u00f8yt nok. Kanskje var det det. Br\u00f8linga. Og det med", "mora mi. Det klikka i hvert fall, s\u00e5 selv om jeg p\u00e5 sett", "og vis skj\u00f8nte argumentene Pine pr\u00f8vde \u00e5 lydb\u00f8lge inn", "i hjernen hennes, endte jeg opp med \u00e5 svinebanke ham,", "min egen sjef. S\u00e5 tok jeg med meg Maria til en leilighet", "jeg visste var til leie, og gikk til Hoffmann og sa at jeg", "ikke kunne brukes som hallik heller.", "Men Hoffmann sa \u2013 og jeg kunne ikke si noe p\u00e5 det", "heller \u2013 at han kunne ikke la folk slippe unna gjelda si, at", "slikt fort p\u00e5virka betalingsdisiplinen til andre og viktigere", "kunder. S\u00e5 med vissheten om at Pine og Hoffmann var", "ute etter jenta som hadde v\u00e6rt s\u00e5 dum \u00e5 p\u00e5ta seg gjelda", "til kj\u00e6resten sin, s\u00e5 lette jeg rundt til jeg fant franskmannen", "i et kollektiv oppe p\u00e5 Fagerborg. Han var like nedknarka", "som han var blakk, s\u00e5 jeg skj\u00f8nte at det kom ikke", "til \u00e5 trille ei krone ut av lommene hans uansett hvor mye", "jeg rista. Jeg sa at om han s\u00e5 mye som n\u00e6rma seg Maria", "igjen, kom jeg til \u00e5 sl\u00e5 nesebeinet opp i hjernen p\u00e5 ham.", "Sant \u00e5 si tviler jeg p\u00e5 om det var noe igjen av noen av", "delene. S\u00e5 gikk jeg til Hoffmann, sa at kj\u00e6resten endelig", "hadde kommet over noe penger, ga ham tretten tusen og", "sa at jeg regna med at jaktsesongen p\u00e5 jenta dermed var", "over.", "11", "Jeg veit ikke om Maria brukte noe mens hun og typen", "var sammen, om hun ogs\u00e5 var en slik som s\u00f8kte underkastelse,", "men hun virka i alle fall streit n\u00e5. Jobba p\u00e5 en", "kolonialbutikk hvor jeg av og til sjekka innom at ting", "gikk bra, at ikke dopkj\u00e6resten dukka opp for \u00e5 dra henne", "ned igjen. Jeg s\u00f8rga selvf\u00f8lgelig for at hun ikke s\u00e5 meg,", "jeg stod bare der ute i m\u00f8rket og s\u00e5 inn i den opplyste", "butikken, s\u00e5 henne sitte der i kassa, s\u00e5 henne sl\u00e5 inn varene", "og peke p\u00e5 en av de andre som satt der om de snakka", "til henne. Vi har vel alle av og til bruk for \u00e5 kjenne at", "vi lever opp til foreldra v\u00e5re. Jeg aner ikke hva faren min", "hadde som jeg kunne leve opp til, men dette handla vel", "om mora mi. Hun var bedre til \u00e5 ta vare p\u00e5 andre enn", "seg selv, og jeg s\u00e5 vel p\u00e5 det som et slags ideal, da. Gudene", "veit. Jeg hadde uansett ikke stort \u00e5 bruke pengene", "jeg tjente hos Hoffmann p\u00e5. S\u00e5 hva om jeg delte ut ett", "brukbart kort til ei jente som hadde f\u00e5tt en s\u00e5 lusen h\u00e5nd?", "Alts\u00e5. Oppsummert kan vi si det s\u00e5nn: Jeg klarer ikke", "kj\u00f8re sakte, jeg er soft som sm\u00f8r, jeg blir altfor lett forelska,", "jeg mister huet n\u00e5r jeg blir forbanna, og jeg er d\u00e5rlig", "i matte. Jeg har lest ett og annet, men veit fint lite og", "i hvert fall ikke s\u00e5nt du kan ha bruk for. Og jeg skriver", "saktere enn en stalaktitt vokser.", "S\u00e5 hva i all verden kan en mann som Daniel Hoffmann", "bruke en mann som meg til?", "12", "Svaret er \u2013 som du kanskje alt har regna ut \u2013 ekspedit\u00f8r.", "Jeg beh\u00f8ver ikke kj\u00f8re, jeg dreper stort sett folk av", "typen menn som fortjener det, og det er ingen vanskelige", "regnestykker. Ikke f\u00f8r n\u00e5, i alle fall.", "Det var to regnestykker.", "For det f\u00f8rste var det det regnestykket som tikker og", "g\u00e5r hele tida: akkurat n\u00e5r er det du har s\u00e5 mye p\u00e5 sjefen", "din at han begynner \u00e5 bekymre seg, at du veit at han", "har begynt \u00e5 vurdere om han m\u00e5 ekspedere ekspedit\u00f8ren.", "Det er som med den der svarte enka, ikke sant? Ikke", "at jeg veit mye om araknologi eller hva det heter, men er", "det ikke slik at enka lar seg knulle av hannen, som er mye", "mindre enn henne? Og n\u00e5r han er ferdig og hun ikke har", "bruk for ham lenger, s\u00e5 spiser hun ham opp? I Dyrenes", "Rike 4: Insekter og edderkopper p\u00e5 Deichmanske bibliotek", "er det i alle fall bilde av en sort enke som har hannens", "pedipalp, som liksom er edderkoppkuken, hengende avbitt", "fra kj\u00f8nns\u00e5pninga. Der kan du ogs\u00e5 se det blodr\u00f8de,", "timeglassforma merket som hunnen har p\u00e5 buken. For", "timeglasset renner, din patetiske, lille, k\u00e5te hannedderkopp,", "og du m\u00e5 kjenne din bes\u00f8kelsestid. Eller rettere", "sagt, n\u00e5r visittida er over.Og komme deg til helvete ut og", "vekk derfra, regn eller sn\u00f8, med to kuler i sida eller ikke,", "det er bare \u00e5 komme seg til den eneste som kan redde deg.", "13", "Det var s\u00e5nn jeg s\u00e5 det. Gj\u00f8r det du m\u00e5, men ikke kom", "for n\u00e6rme.", "Og derfor likte jeg j\u00e6vlig d\u00e5rlig det nye oppdraget", "Hoffmann ga meg.", "Han ville at jeg skulle ekspedere kona hans."]}, {"field": "category0", "value": "kultur"}, {"field": "contenthash", "value": "23211fd40ad067768c7d25bcabf23b554761df454c3ce6361c83d5deb8415269"}, {"field": "createtime", "value": "2015-11-17T20:52:27.000Z"}, {"field": "description", "value": "Harry Hole er helt frav\u00e6rende i Jo Nesb\u00f8 kommende krimroman. Les utdrag fra boka her."}, {"field": "dominantimage", "value": "http://www.adressa.no/kultur/article10692659.ece/z2aj85/ALTERNATES/w980-default/Nesb%C3%B8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d72eb468bddf96a54431358037544906ab67eace.jpg?59860caa"}, {"field": "dominantthumbnaildimensions", "value": "300x169"}, {"field": "heading", "value": ["Nesb\u00f8s nye helt -adressa.no", "Fuktig natt i New York", "Inspirert av sin egen fiksjonsfigur", "Kapittel 1"]}, {"field": "id", "value": "d72eb468bddf96a54431358037544906ab67eace"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["bil", "mann", "bruk", "problemer", "veit", "boka", "psykiske problemer", "fall", "jobb", "kj\u00f8re sakte", "d\u00e5rlig samvittighet", "kj\u00f8re", "sn\u00f8"]}, {"field": "kw-entity", "value": ["pine og hoffmann", "pine", "fiskerens", "deichmanske", "dyrenes", "klassekampen", "blod", "ridderhallen", "dokkhuset", "ravi", "kidnappingen", "maria", "fagerborg", "jo nesb\u00f8"]}, {"field": "kw-location", "value": ["oslofjorden", "trondheim", "oslo", "new york", "toronto"]}, {"field": "kw-pageclass", "value": "article"}, {"field": "kw-person", "value": ["tom johansen", "daniel hoffmann", "harry hole"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10692659.ece/z2aj85/ALTERNATES/w980-default/Nesb%C3%B8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nesb\u00f8s nye helt"}, {"field": "og-type", "value": "article"}, {"field": "og-url", "value": "http://www.adressa.no/kultur/article10692660.ece"}, {"field": "pageclass", "value": ["article"]}, {"field": "publishtime", "value": "2015-02-26T17:04:39.000Z"}, {"field": "recs-articleid", "value": "10692660"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-02-26T17:04:39.000Z"}, {"field": "recs-rawtitle", "value": "Nesb\u00f8s nye helt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Harry Hole er helt frav\u00e6rende i Jo Nesb\u00f8 kommende krimroman. Les utdrag fra boka her."}, {"field": "thumbnail", "value": "http://content-thumbnail.cxpublic.com/content/thumbnail200x150/d72eb468bddf96a54431358037544906ab67eace.jpg?59860caa"}, {"field": "thumbnailfullheightdimensions", "value": "200x3397"}, {"field": "timestamp", "value": "2017-08-05T18:21:30.000Z"}, {"field": "title", "value": "Jo Nesb\u00f8 tilbake med \u00abkultbok fra 70-tallet\u00bb"}, {"field": "url", "value": "http://www.adressa.no/kultur/article10692660.ece"}, {"field": "urlhash", "value": "d72eb468bddf96a54431358037544906ab67eace"}], "score": 0.3731387, "siteId": "9222270286501375973", "id": "d72eb468bddf96a54431358037544906ab67eace"}

