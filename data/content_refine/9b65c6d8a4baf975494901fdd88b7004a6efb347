{"fields": [{"field": "modifiedtime", "type": "time", "value": "2016-07-11T08:27:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Charlotte Audestad"]}, {"field": "author", "value": ["vegard eggen", "linn kristin nordseth"]}, {"field": "body", "value": ["Det l\u00f8nne s\u00e6 \u00e5 skriv bilsanga.", "Visepopartisten Charlotte Audestad tripper kjolekledd og sydenbrun mot Kaffebrenneriet p\u00e5 Bakklandet, i klypa dingler n\u00f8klene hun fikk av en bilforhandler etter \u00e5 ha sunget \u00abEn engel p\u00e5 jorda og ein av d\u00e6m f\u00e5 som e hinsides sexy og kj\u00f8re Renault\u00bb p\u00e5 debutplata \u00abP\u00e5 feil side av veien\u00bb.", "Aktuell: Ga ut sin tredje plate, \u00abNi nye\u00bb, i april. Ble i juni plukket ut av Jan Eggum, \u00d8ystein Sunde, Lillebj\u00f8rn Nilsen og Halvdan Sivertsen til \u00e5 spille p\u00e5 deres egen festival, Gitkamfest, i Sandefjord. I november har hun planer om \u00e5 fylle Byscenen p\u00e5 Le\u00fcthenhaven.", "F\u00f8dt: Ja, i Kristiansund (6. april 1984).", "Bor: Ranheim.", "Sivilstand: Singel.", "Yrke: Artist.", "Karriere: Har gitt ut tre plater, den f\u00f8rste kom i 2013.", "Utdannelse: Grafisk designer.", "H\u00f8rer: Akkurat n\u00e5 g\u00e5r det i Coldplay, Bo", "Kaspers, Ani DiFranco, Daniel Kvammen", "og egne l\u00e5tskisser p\u00e5 diktafon.", "Ser: Minst mulig p\u00e5 tv.", "Kj\u00f8rer: Renault Kadjar. N\u00e5 holdt jeg nesten p\u00e5 \u00e5 glemme min Triumph Bonneville. Mc-en st\u00e5r i garasjen og er mildt sagt forferdet over at jeg nesten glemte den.", "Favorittdings: Headset.", "Det er fire \u00e5r siden. Og tre plater.", "- Det er ikke det store musikkhodet eller stemmen jeg er kjent for. Det er tekstene. I ungdommen sang jeg i band med Margaret Berger og da var det aldri noen tvil om hvem som skulle v\u00e6re vokalisten for \u00e5 si det s\u00e5nn, ler hun med smilehull som kunne v\u00e6rt meisla ut av Michelangelo selv.", "Men n\u00e5 er Audestad blitt lagt merke til som soloartist der ute. I juni ble hun plukket ut av Jan Eggum, \u00d8ystein Sunde, Lillebj\u00f8rn Nilsen og Halvdan Sivertsen til \u00e5 spille p\u00e5 deres egen festival, Gitkamfest, i Sandefjord. Og i november har den nye \u00abgitarkameraten\u00bb planer om \u00e5 fylle Byscenen p\u00e5 Le\u00fcthenhaven.", "Charlottes tredje plate", "Men det var egentlig ikke p\u00e5 scenen Charlotte Audestad skulle bruke sine kreative evner.", "Helt frem til 2012 levde Audestad av \u00e5 designe logoer og utforme nettsteder for bedrifter. Men da hun tok seg selv i \u00e5 designe fiktive logoer, i stedet for \u00e5 gj\u00f8re det hun skulle, skj\u00f8nte hun at det var p\u00e5 tide \u00e5 gj\u00f8re noe annet.", "Gitar hadde hun spilt siden hun var ti og tekster hadde hun laget siden hun var seksten, s\u00e5 overgangen til profesjonell musiker f\u00f8ltes ganske naturlig for henne.", "- Ingen har sagt til meg at jeg ikke kan leve av musikk, men det er liksom det inntrykket du f\u00e5r, at du skal v\u00e6re j\u00e6vlig god for \u00e5 klare \u00e5 leve av det.", "I 2013 kom hennes f\u00f8rste plate, \u00abP\u00e5 feil side av veien\u00bb. Den var ikke planlagt, fra start til m\u00e5l var den et terapeutisk utl\u00f8p for kj\u00e6rlighetssorg, forklarer hun, og plutselig var det liksom bare ei plate der. Det er ordene som er sentrum i musikken hennes, sier hun, og derfor kjennes det naturlig med viser.", "- \u00c5 skrive viser h\u00f8res veldig traust ut, men jeg kunne aldri ha drevet med synthpop eller dratt en Susanne Sundf\u00f8r. Jeg er mest glad i \u00e5 leke meg med ord. Det verste jeg vet er artister som skriver gode tekster, men som ikke kan presentere musikken sin p\u00e5 en god nok m\u00e5te. Det er viktig \u00e5 hjelpe folk inn i teksten, forklare hvorfor du har skrevet l\u00e5ta. Folk liker \u00e5 f\u00e5 historiene bak tekstene. Gjerne ispedd litt humor. N\u00e5r du g\u00e5r p\u00e5 konsert, s\u00e5 skal du bli underholdt mellom l\u00e5tene ogs\u00e5, det er i alle fall min mening.", "Charlottes siste plate, \u00abNi nye\u00bb, kom i april. Anmeldelsene var gode. Hun ble ikke lenger omtalt som \u00abung og lovende\u00bb, men som en etablert artist i det tr\u00f8nderske musikklandskapet med sin s\u00e6regne visekunst. Med 34 l\u00e5ter p\u00e5 lager har hun ikke noe presserende behov for \u00e5 gi ut ny plate med det f\u00f8rste. M\u00e5let hennes n\u00e5 er \u00e5 sl\u00e5 seg opp p\u00e5 \u00d8stlandet. Men n\u00f8yaktig hvor stor hun har tenkt \u00e5 bli, det vet hun ikke.", "- Kan man planl\u00e6gg det, da? Jeg har jo lyst til at alle skal like musikken min, men s\u00e5nn er det jo for alle.", "Sommerens musikalske h\u00f8ydepunkt s\u00e5 langt har v\u00e6rt \u00e5 bli plukket ut av Gitarkameratene til \u00e5 spille p\u00e5 deres egen festival, Gitkamfest.", "- Det er ikke hver dag man f\u00e5r dele scene med sine gamle helter - de fire bautaene i norsk visemusikk. Det er noe jeg er utrolig stolt over \u00e5 ha f\u00e5tt v\u00e6re med p\u00e5. I fantastiske omgivelser med et meget dedikert og lyttende publikum.", "Charlotte Audestad er oppvokst i fj\u00e6ra p\u00e5 Hitra og hadde det hun selv beskriver som den perfekte barndommen. Hun fikk lov til \u00e5 rote rundt i tang og tare p\u00e5 egen h\u00e5nd uten foreldrene hengende over seg til enhver tid, men hun understreker likevel at det ikke var noen \u00abTillsammans\u00bb-tendenser over det. Unger som vokser opp i byen m\u00e5 passes p\u00e5 mye mer, mener hun. Likevel kan hun ikke tenke seg \u00e5 flytte tilbake. Til det er hun altfor opptatt av \u00e5 gj\u00f8re det hun vil n\u00e5r hun vil. Charlotte var bare tre \u00e5r gammel den f\u00f8rste gangen hun for alvor fikk kjenne sin egen ut\u00e5lmodighet p\u00e5 kroppen. Foreldrene skulle rive pipa og faren trengte en hammer. Da var den lille jenta raskt ute med \u00e5 tilby seg \u00e5 hente hammeren p\u00e5 loftet. Det var bare det at hun ikke hadde tid til \u00e5 ta trappa ned igjen. Dermed bar det gjennom det \u00e5pne pipehullet og endte som det m\u00e5tte, med en gul og bl\u00e5 tre\u00e5ring p\u00e5 stuegulvet. Men hammeren, den hadde hun et trygt grep om.", "- \u00c6 landa s\u00e5nn, sier Charlotte og viser med tydelig mimikk hvordan hun tviholdt p\u00e5 hammeren foran seg.", "Et veldig bra bilde p\u00e5 hvordan hun er blitt i voksen alder, mener hun selv. For det meste skulle egentlig ha skjedd i g\u00e5r i Charlotte Audestads liv.", "- Jeg er en ut\u00e5lmodig sjel. Men det jeg gj\u00f8r, gj\u00f8r jeg alltid helhjertet. Jeg har nok tatt noen mer eller mindre ukloke valg opp gjennom, men har alltid landa med beina p\u00e5 bakken.", "Hitra har mye fint ved seg, men man f\u00e5r ikke kj\u00f8pt sushi der. Det er helt klart en dealbreaker for Charlotte.", "- Jeg liker \u00e5 kunne kj\u00f8pe meg sushi n\u00e5r jeg vil. \u00abFesken ska kokas\u00bb, sier mamma. Hun syns bare jeg t\u00f8ffer meg med sushien min. Jeg er utrolig glad i Hitra. Det er godt \u00e5 komme dit, og det er godt \u00e5 reise derfra. Hjemme er faktisk den eneste plassen jeg er redd for \u00e5 spille. Der er jeg liksom dattera til glassmesteren og f\u00f8ler at jeg har mer \u00e5 bevise, at det jeg gj\u00f8r ikke er troverdig p\u00e5 samme m\u00e5te. Jeg vet jo at det ikke er s\u00e5nn, men det blir likevel s\u00e5nn, hvis du skj\u00f8nner.", "I 2012, etter seks \u00e5r i Oslo, fant hitterv\u00e6ringen ut at det var p\u00e5 tide \u00e5 flytte hjem til Tr\u00f8ndelag, hjem til noen som \u00absnakker samme spr\u00e5ket\u00bb, som hun sier selv.", "- Det er jo her jeg h\u00f8rer til. Og s\u00e5 har jeg et avslappa forhold til flytting og til forandringer generelt her i livet. Folk er s\u00e5 redde for forandringer, men jeg tenker at g\u00e5r det ikke, ja, da er det bare \u00e5 snu.", "\u00abDu e s\u00e5 nydelig der du sett, med sola som skin i h\u00e5ret dett\u00bb, synger Charlotte i \u00abP\u00e5 feil side av veien\u00bb. Da ei venninne av Charlotte h\u00f8rte p\u00e5 l\u00e5ta under en biltur sammen med sin ni \u00e5r gamle datter, sa jenta: \u00abDu, mamma. Like Charlotte jenta? Sola skin jo itj i h\u00e5ret te mainnan!\u00bb Dette konstaterte ni\u00e5ringen, uten \u00e5 vite hva slags innsikt i l\u00e5ta hun la fram der og da.", "For Charlotte Audestad har aldri v\u00e6rt i noe skap, hun har aldri sett p\u00e5 det \u00e5 forelske seg i kvinner som annerledes. Nettopp derfor er hun glad for at folk leser det universelle i tekstene hennes. For henne er det \u00e5 falle for damer like naturlig som \u00e5 st\u00e5 opp og pusse tennene.", "- N\u00e5r jeg tenker p\u00e5 Charlotte, dukker det helt naturlig opp mange ord p\u00e5 v. Hun er b\u00e5de vanlig og variert. Og det vi kaller \u00abhel ved\u00bb. Hun er veldig vittig, men ogs\u00e5 vis. Vital, veltrent og velstelt, for \u00e5 nevne noe. For meg er hun ei viktig, vakker og varm venninne. En vidunderlig person som alle liker. For \u00e5 fortsette utover alfabetet vil jeg slenge p\u00e5 ukomplisert og uj\u00e5lete. Hun er ikke noen du drar med deg p\u00e5 en stiv opera, for \u00e5 si det s\u00e5nn. Det har jeg pr\u00f8vd!", "- Det har aldri v\u00e6rt en big deal for mamma og pappa, og da ble det ikke det for meg heller, sier hun. Alt begynte med en fascinasjon for l\u00e6rerinnene p\u00e5 ungdomsskolen, og s\u00e5 utviklet det seg bare videre. I dagb\u00f8kene hennes var det side opp og side ned med \u00abhun er s\u00f8t\u00bb og s\u00e5 p\u00e5 slutten, et lite \u00abPS. Ola Marius er ogs\u00e5 s\u00f8t\u00bb.", "- Noen ganger lurer jeg p\u00e5 om jeg er f\u00f8dt i feil tid. Jeg var den ungen som alltid likte bedre \u00e5 prate med l\u00e6rerne enn med dem p\u00e5 min egen alder. Jeg har egentlig fortsatt \u00e5 falle for dem som er ti \u00e5r eldre. Kanskje forandrer jeg meg n\u00e5r jeg blir eldre, at det jevnes ut. Kanskje g\u00e5r det i motsatt retning, og jeg ender opp med \u00e5 bli en gammel gris? Ha-ha \u2013 ikke skriv det!", "Det er ikke akkurat noen hemmelighet at Charlotte skriver om kj\u00e6rlighet som g\u00e5r rett vest. Hvordan det blir s\u00e5 tragisk, har hun ingen god forklaring p\u00e5, men hun pr\u00f8ver likevel \u00e5 forklare det.", "- Ja, hvor skal vi begynne. Det er ikke noe jeg har planlagt. For en stund siden fikk jeg et brev fra en fra Grong som skrev: \u00abDu har nok ikke hatt det enkelt i livet\u00bb, hehe. Jeg blir s\u00e5 akutt forelska og s\u00e5 tror jeg at det handler om kj\u00e6rlighet, men s\u00e5 er det noe annet, men da har jeg jo selvf\u00f8lgelig allerede rukket \u00e5 kj\u00f8pe hus med vedkommende, og da m\u00e5 jeg jo bare holde ut litt? Det er akkurat som om jeg kan vite, se meg selv utenfra og skj\u00f8nne at noe er feil, men jeg vil ikke innse det. Det er som en svak form for selvskading, ja, en utspekulert form for svak selvskading!", "Det siste spilleoppdraget Charlotte hadde var under Pride i Oslo i slutten av juni. En regnbuefeiring med bismak etter terrorangrepet i Orlando som krevde 49 menneskeliv. Et terrorangrep som ogs\u00e5 blir omtalt som et hatangrep. Homokamp har aldri v\u00e6rt spesielt viktig for Charlotte Audestad. Ikke har hun hatt et spesielt forhold til Pride heller, men det \u00e5 spille under Pride i \u00e5r fikk henne til \u00e5 tenke mer over beveggrunnene til et slikt angrep.", "- Jeg tenkte p\u00e5 det da jeg var der, p\u00e5 en arena som lignet p\u00e5 utestedet i Orlando. Det skal liksom v\u00e6re en fest, og s\u00e5 kommer det noen og \u00f8delegger alt. Det er s\u00e5 morbid, s\u00e5 n\u00e5del\u00f8st vilk\u00e5rlig at noen skal komme inn i et lokale og bestemme hvem som skal f\u00e5 leve og hvem som skal d\u00f8. Det blir litt som at noen skulle kommet inn p\u00e5 kafeen her og skutt oss, bare fordi du er den du er og jeg er den jeg er. Nei, jeg er ikke opptatt av homokamp, men jeg er opptatt av at folk skal f\u00e5 v\u00e6re seg selv. N\u00e5r det kommer noen fra land i \u00d8st-Europa til Pride og forteller at kj\u00e6rligheten deres blir m\u00f8tt med hat, hva skal man si da?", "Det er jo en grunn til at vi har kommet s\u00e5 langt som vi har her i Norge n\u00e5r det gjelder rettigheter for lesbiske og homofile, og det er fordi noen har kjempet en kamp forut, det skal man ikke glemme, mener hun.", "- N\u00e5r du har det s\u00e5 forbaska godt at det verste du opplever er at kj\u00e6rligheten glipper, som i mitt tilfelle, da lever du et privilegert liv, sier hun.", "Hitterv\u00e6ringen har rykte p\u00e5 seg for \u00e5 ha en fininnstilt munnkanon. Men stor i kjeften, det vil hun ikke si at hun er.", "- Mellomstor, kanskje. Jeg er fryktelig lettp\u00e5virkelig og lett \u00e5 avlede. Jeg er den typen som kan sitte og tenke \u00abi ettermiddag skal jeg ikke gj\u00f8re en skit, jeg skal i alle fall ikke g\u00e5 ut og drikke \u00f8l\u00bb. S\u00e5 ringer ei venninne to minutter etterp\u00e5 og sp\u00f8r om akkurat det. Da svarer jeg selvf\u00f8lgelig bare \u00abJA\u00bb, uten \u00e5 skj\u00f8nne helt hvor svaret kom fra. Jeg vil t\u00f8rre \u00e5 p\u00e5st\u00e5 at jeg er sympatisk og har en godt utvikla rettferdighetssans, men jeg er da egoistisk p\u00e5 mitt vis, ogs\u00e5.", "- Charlotte er veldig voksen til \u00e5 v\u00e6re ung. Hun er en veldig reflektert og klok ordkunstner. Hun har gjerne et perspektiv p\u00e5 ting som skiller seg fra andre p\u00e5 hennes alder. Hun er ogs\u00e5 modig, Charlotte t\u00f8r! I tillegg er hun en raus person som bryr seg veldig om andre. Det \u00e5 komme fra havgapet har nok skapt en selvstendighet i henne.", "Spisse albuer, derimot, det har hun aldri hatt. Charlotte Audestad er mer som en fj\u00e6restein som b\u00f8lgene har skura myk og rund gjennom \u00e5renes l\u00f8p. Selv har hun lite til overs for folk med altfor spisse albuer.", "- Jeg tror man kan komme langt med \u00e5 v\u00e6re ydmyk, s\u00e5 lenge man har selvtilliten intakt og aldri mister trua p\u00e5 det man holder p\u00e5 med og brenner for. Samtidig kommer du deg ikke fram bare ved \u00e5 v\u00e6re ydmyk heller. Det \u00e5 selge inn sin egen kunst er vanskelig, men jeg vet at jeg har noe \u00e5 fare med.", "Visst er hun f\u00f8lsom, Charlotte, hun vil til og med si at hun til tider er frynsete. Det er ikke det at hun har en diagnose, hun er bare fryktelig flink til \u00e5 kalkulere en risiko som ikke finnes.", "- Jeg er ikke med i Foreningen for h\u00f8ysensitive, men det er mulig jeg hadde f\u00e5tt en diagnose hvis jeg gikk inn for det. Jeg syns samfunnet i dag er altfor opptatt av \u00e5 sette diagnoser p\u00e5 alt som ikke er innenfor \u00abnormalen\u00bb. Er du aktiv og roper litt h\u00f8yere enn de andre, har du adhd. Sliter du med hum\u00f8rsvingninger, er du bipolar. Jeg tenker at man fort oppf\u00f8rer seg etter diagnosene man f\u00e5r, og det fins da for pokker artigere ting \u00e5 samle p\u00e5! Men at jeg er en katastrofetenker og veldig f\u00f8lsom, det er det ikke noen tvil om.", "Charlotte forteller at hun m\u00e5 ha struktur p\u00e5 dagene sine n\u00e5r hun jobber kreativt. For henne ligger det en slags ufravikelig tristhet i at hun bare forsvinner fra verden i perioder og at ingen savner henne da. Hodet kverner p\u00e5. Hvis hun ikke har hatt spillejobber p\u00e5 ei uke, s\u00e5 kan hun tenke at hun har mista det. Det er topp eller bunn som gjelder. God musikk springer visst ikke ut av livet p\u00e5 midten. Og s\u00e5 er livet s\u00e5nn nagla at det bare plutselig dukker opp noe som setter alt annet p\u00e5 plass. Charlotte var n\u00e6rmere bunnen enn midten og sto litt i stampe med musikken sin da hun tidlig i v\u00e5r ble kontaktet av moren til kreftsyke Vilde. Ei 19 \u00e5r gammel jente fra Fr\u00f8ya som s\u00e5 gjerne ville at Charlotte skulle komme p\u00e5 sykehuset og spille for henne.", "- Hun er et av de mest energiske menneskene jeg har st\u00f8tt p\u00e5. Det er frem og tilbake og opp og ned og fjellklatring og kajakk. Charlotte f\u00e5r ting gjort! Og s\u00e5 er hun grovere i kjeften enn de fleste mannfolkene jeg vet om. Hun er ogs\u00e5 en utrolig dedikert musiker.", "- Moren hennes sa til meg at musikken min var terapi for Vilde mens hun var p\u00e5 sykehuset. Jeg skj\u00f8nte at det hastet. Vilde d\u00f8de bare en m\u00e5ned senere, og jeg spilte i begravelsen hennes. Det \u00e5 spille i begravelsen til en 19-\u00e5ring, det er mot naturens orden. Du skal bare ikke gj\u00f8re det. Jeg tror jeg gr\u00e5t to uker i strekk etterp\u00e5, det gikk s\u00e5nn inn p\u00e5 meg. Det er nok den sterkeste opplevelsen jeg har hatt s\u00e5 langt som artist, og en opplevelse som f\u00e5r s\u00e5 mye annet til \u00e5 bli ubetydelig.", "Heldigvis har det ubetydelige blitt mindre betydelig for Charlotte med \u00e5rene.", "- Jeg har bekymra meg veldig for ting, men s\u00e5 har jeg omsider kommet fram til at 90 prosent av bekymringene er bare tull. Jeg rev meg jo i h\u00e5ret i morges da jeg glemte lommeboka hjemme ogs\u00e5, men s\u00e5 kj\u00f8pte du kaffe til meg og alt ordna seg. Det gj\u00f8r jo det. Ellers hadde vi ikke sittet her i dag.", "linn.nordseth@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "583688a156c4405e6186ea6fb82ff4ae93d48476bfe00d2d13f0756ccabccbcf"}, {"field": "createtime", "value": "2017-04-29T08:52:14.000Z"}, {"field": "description", "value": "Visepopartist Charlotte Audestad trenger bunnen for \u00e5 v\u00e6re p\u00e5 topp."}, {"field": "dominantimage", "value": "http://www.adressa.no/pluss/magasin/article13011200.ece/850fjr/ALTERNATES/w980-default/CharlotteAudestadUkePortrett07.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b65c6d8a4baf975494901fdd88b7004a6efb347.jpg?59620619"}, {"field": "dominantthumbnaildimensions", "value": "300x169"}, {"field": "heading", "value": ["Vise versa -adressa.no", "Designet logoer", "Ut\u00e5lmodig hitterv\u00e6ring", "Den vanskelige kj\u00e6rligheten", "Det absurde hatet", "Tankekverna"]}, {"field": "id", "value": "9b65c6d8a4baf975494901fdd88b7004a6efb347"}, {"field": "keyword", "value": ["Ukeadressa", "Portrettet", "Charlotte Audestad"]}, {"field": "keywords", "value": "Ukeadressa,Portrettet,Charlotte Audestad"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["spille", "skriv", "tenke", "plate", "dag", "tekster", "ung", "l\u00e5ta", "liv", "kj\u00e6rlighet", "feil side", "musikk", "leve"]}, {"field": "kw-entity", "value": ["le\u00fcthenhaven", "tillsammans", "bakklandet", "triumph bonneville", "foreningen", "\u00f8stlandet", "vilde", "kaffebrenneriet", "lillebj\u00f8rn nilsen og halvdan sivertsen", "coldplay", "\u00f8st-europa", "gitkamfest", "michelangelo", "pride", "gitarkameratene", "renault kadjar", "byscenen"]}, {"field": "kw-location", "value": ["fr\u00f8ya", "oslo", "sandefjord", "hitra", "orlando", "tr\u00f8ndelag", "norge", "grong", "kristiansund"]}, {"field": "kw-pageclass", "value": "article"}, {"field": "kw-person", "value": ["halvdan sivertsen", "s. ola marius", "jan eggum", "charlotte audestad", "ola marius", "lillebj\u00f8rn nilsen", "\u00f8ystein sunde", "susanne sundf\u00f8r", "margaret berger"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13011200.ece/850fjr/ALTERNATES/w980-default/CharlotteAudestadUkePortrett07.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vise versa"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/08/Vise-versa-13011202.ece"}, {"field": "pageclass", "value": ["article"]}, {"field": "publishtime", "value": "2016-07-08T10:33:42.000Z"}, {"field": "recs-articleid", "value": "13011202"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-08T10:33:42.000Z"}, {"field": "recs-rawtitle", "value": "Vise versa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Visepopartist Charlotte Audestad trenger bunnen for \u00e5 v\u00e6re p\u00e5 topp."}, {"field": "thumbnail", "value": "http://content-thumbnail.cxpublic.com/content/thumbnail200x150/9b65c6d8a4baf975494901fdd88b7004a6efb347.jpg?59620619"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-09T10:31:53.000Z"}, {"field": "title", "value": "Musikken blir best n\u00e5r damene glipper"}, {"field": "url", "value": "http://www.adressa.no/pluss/magasin/2016/07/08/Vise-versa-13011202.ece"}, {"field": "urlhash", "value": "9b65c6d8a4baf975494901fdd88b7004a6efb347"}], "score": 0.34069246, "siteId": "9222270286501375973", "id": "9b65c6d8a4baf975494901fdd88b7004a6efb347"}

