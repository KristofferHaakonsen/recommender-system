{"fields": [{"field": "modifiedtime", "type": "time", "value": "2012-06-18T11:33:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5r irakiske Afrah Navazandeh skal pr\u00f8ve \u00e5 snakke norsk, m\u00e5 hun henvende seg til folk p\u00e5 bussen.", "- Jeg merker at folk ser p\u00e5 sjalet mitt. P\u00e5 bussen har flere spurt hvorfor jeg har det p\u00e5. Om det er mannen min som tvinger meg, sier Afrah Navazandeh og blotter de hvite tennene i et smil. Nesten like raskt er h\u00e5nden p\u00e5 plass for \u00e5 skjule munnen.", "- Dette er Europa. Her er det fritt. Mann og kvinne er likestilt.", "Det lukter nybakt kake i stua hennes. Vi \u00f8nskes velkommen til \u00e5 sitte ned i den rosa skinnsofaen. Det har v\u00e6rt ett norsk menneske her inne f\u00f8r. En l\u00e6rer som trebarnsmoren har snakket med p\u00e5 skolen.", "- Nordmenn er veldig \u00e5pne og forst\u00e5elsesfulle. Jeg har pr\u00f8vd \u00e5 invitere andre, men spr\u00e5ket er et problem, sier Afrah og byr b\u00e5de oss og tolken p\u00e5 irakisk kake. Selv skal hun ikke ha noe. Det er ramadan, islamsk fastem\u00e5ned.", "Flyktet fra Saddam", "- Ett \u00e5r, en m\u00e5ned og tre dager - nei, \u00e5tte dager, sier 32-\u00e5ringen p\u00e5 norsk og ler.", "- S\u00e5 lenge har jeg v\u00e6rt i Norge.", "Ved siden av tv'en st\u00e5r en skulptur av en mann. I gangen i etasjen under hilste et stort uthugget steinhode oss velkommen. Det er ektemannen Sadek som har laget dem. Han var kunstner og kunstl\u00e6rer i Irak og fikk problemer da han ikke gikk helhjertet inn for Saddams styre. Sadek ble fengslet flere ganger. Da han slapp ut igjen for fire \u00e5r siden, flyktet han. Via bekjente fikk han varslet kona om det som foregikk.", "- Jeg ble redd - b\u00e5de for hva som kunne skje med b\u00e5de han og oss. I frykt for myndighetenes mulige represalier flyktet jeg med barna mine til Iran like etter, forteller Afrah. F\u00f8rst to \u00e5r senere h\u00f8rte hun fra ektemannen. Da hadde han klart \u00e5 komme seg til Norge.", "Hjemmet er viktigst", "N\u00e5 er b\u00e5de Afrah, s\u00f8nnene p\u00e5 ni og 13, den 15 \u00e5r gamle datteren og ektemannen installert i en leilighet p\u00e5 Kattem. Ektemannen g\u00e5r p\u00e5 arbeidsmarkedstiltak for \u00e5 bli maler. Hver formiddag sitter Afrah p\u00e5 skolebenken for \u00e5 l\u00e6re norsk. Resten av tiden vier hun familien.", "- Det ideelle ville selvsagt v\u00e6re at jeg kunne oppdra barna mine i Irak. Men det er ikke mulig. Mange b\u00e5de i og utenfor Irak \u00f8nsker Saddam fjernet, og krig er nok den eneste muligheten til \u00e5 bli kvitt ham. Men som muslimsk kvinne st\u00f8tter jeg uansett ikke en krig der mennesker blir drept, sier Afrah.", "- Det viktigste er fundamentet til ungene. At de f\u00e5r med seg verdier og retningslinjer hjemmefra. Forel\u00f8pig synes Afrah at ungene klarer seg fint. Selv yngstegutten p\u00e5 11 reagerer negativt hvis han ser lettkledde damer p\u00e5 tv. Trebarnsmoren foretrekker nyhetene som norskoppl\u00e6ring og tv-underholdning.", "- Datteren min b\u00e6rer sl\u00f8r n\u00e5r hun er ute blant folk. Hun f\u00e5r ikke s\u00e5 mange bemerkninger, men er heldigvis sterk nok til \u00e5 ta imot dem som kommer, sier Afrah.", "- Hvordan reagerer du hvis hun skulle \u00f8nske \u00e5 gifte seg med en nordmann?", "- Det kommer ikke til \u00e5 skje. De har ulik kultur, ulik religion. De vil ikke ha interesse av \u00e5 gifte seg med hverandre, sier trebarnsmoren, og stopper litt opp.", "- Kan en norsk kristen kvinne bare gifte seg med en muslim?", "Savner fellesskapet", "P\u00e5 mange m\u00e5ter er Afrah godt forn\u00f8yd med livet i leiligheten p\u00e5 Kattem. De er trygge. Beh\u00f8ver ikke \u00e5 bekymre seg for om det er en rapport\u00f8r i n\u00e6rheten eller hva makthaverne har i vente. Dessuten er det godt \u00e5 v\u00e6re en familie igjen. Men Afrah savner likevel Irak. Hun savner naboene som bare stakk innom. Hun savner kvinnene. Fellesskapet.", "- Jeg har litt kontakt med andre irakiske kvinner. Det hender at vi bes\u00f8ker hverandre eller treffes i et m\u00f8terom vi har f\u00e5tt l\u00e5ne. Den eneste kontakten hun har med norske kvinner og menn er i forbindelse med hennes egen eller barnas skolegang.", "- Vi bor i Norge og burde sikkert hatt norske venner. M\u00f8ter jeg en hyggelig kvinne, inviterer jeg henne. Men det er ikke s\u00e5 enkelt.", "Afrah oppfatter hjemmet som sin sf\u00e6re. Bortsett fra tre \u00e5rs skolegang i Irak har det v\u00e6rt hennes arena til hun ble flyktning. Hvis det er mulig, vil hun helst v\u00e6re hjemmev\u00e6rende ogs\u00e5 i Norge. Men hun kunne godt tenke seg \u00e5 spe p\u00e5 inntektene ved \u00e5 sy.", "- Jeg er sydame, sier hun p\u00e5 norsk og holder fram en lang, skinnende svart selskapskjole med splitt. Afrah har sydd den til seg selv og har den p\u00e5 n\u00e5r det er fest. Trebarnsmoren synes ikke det er vanskelig \u00e5 v\u00e6re muslim i Norge. Men hun reagerer p\u00e5 noe av det hun ser. Da sommeren kom, var det ikke lenger bare p\u00e5 tv'en de lettkledde damene oppholdt seg.", "- Finnes det norske kvinner som ikke soler seg s\u00e5 nakne? sp\u00f8r 32-\u00e5ringen uten at hun vil g\u00e5 i detalj om kvinner som ikke dekker seg mer til. Hun skynder seg \u00e5 tilf\u00f8ye at det m\u00e5 v\u00e6re opp til hver enkelt.", "- Dette er Norge. Vi er alle mennesker."]}, {"field": "category0", "value": "nyheter"}, {"field": "contenthash", "value": "bc2f8f3a2d8d31dab622c1e59767f65d34a19517ebaf3c4a22f687826bd8c535"}, {"field": "createtime", "value": "2017-07-25T18:41:46.000Z"}, {"field": "description", "value": "Afrah er muslimsk kvinne i Trondheim. Hun har bodd i Norge ett \u00e5r, men er aldri blitt invitert inn i et norsk hjem. LES MER: Etterlyser norske m\u00f8dre"}, {"field": "dominantimage", "value": "http://www.adressa.no/incoming/article1106671.ece5/ALTERNATES/w980-default/ver2%20Muslim"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69beb0b239e05e4bf6ae73a3a6f2bdb342a50a94.jpg?597790ea"}, {"field": "dominantthumbnaildimensions", "value": "300x169"}, {"field": "heading", "value": "Finnes det norske kvinner som ikke soler seg s\u00e5 nakne? -adressa.no"}, {"field": "id", "value": "69beb0b239e05e4bf6ae73a3a6f2bdb342a50a94"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["kvinne", "norske kvinner", "norsk"]}, {"field": "kw-entity", "value": ["saddam", "afrah navazandeh", "kattem", "sadek"]}, {"field": "kw-location", "value": ["europa", "irak", "trondheim", "norge", "iran"]}, {"field": "kw-pageclass", "value": "article"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1106671.ece5/ALTERNATES/w980-default/ver2%20Muslim"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Finnes det norske kvinner som ikke soler seg s\u00e5 nakne?"}, {"field": "og-type", "value": "article"}, {"field": "og-url", "value": "http://www.adressa.no/nyheter/article84042.ece"}, {"field": "pageclass", "value": ["article"]}, {"field": "publishtime", "value": "2002-11-14T08:40:52.000Z"}, {"field": "recs-articleid", "value": "2603794"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-11-14T08:40:52.000Z"}, {"field": "recs-rawtitle", "value": "Finnes det norske kvinner som ikke soler seg s\u00e5 nakne? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Afrah er muslimsk kvinne i Trondheim. Hun har bodd i Norge ett \u00e5r, men er aldri blitt invitert inn i et norsk hjem. LES MER: Etterlyser norske m\u00f8dre"}, {"field": "thumbnail", "value": "http://content-thumbnail.cxpublic.com/content/thumbnail200x150/69beb0b239e05e4bf6ae73a3a6f2bdb342a50a94.jpg?597790ea"}, {"field": "thumbnailfullheightdimensions", "value": "200x1346"}, {"field": "timestamp", "value": "2017-07-25T18:41:46.000Z"}, {"field": "title", "value": "Finnes det norske kvinner som ikke soler seg s\u00e5 nakne?"}, {"field": "url", "value": "http://www.adressa.no/nyheter/article84042.ece"}, {"field": "urlhash", "value": "69beb0b239e05e4bf6ae73a3a6f2bdb342a50a94"}], "score": 0.728494, "siteId": "9222270286501375973", "id": "69beb0b239e05e4bf6ae73a3a6f2bdb342a50a94"}

