{"fields": [{"field": "modifiedtime", "type": "time", "value": "2014-12-14T10:58:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "natalie ngo"}, {"field": "body", "value": ["Saken oppdateres.", "I f\u00f8rjulstiden fremover tar Godt en prat med noen av v\u00e5re mest popul\u00e6re matpersonligheter og kokker i serien \u00abJul hos ...\u00bb. Forrige uke snakket vi med bakeblogger Kristine Ilstad.", "Trine Sandberg (50) st\u00e5r bak Trinesmatblogg.no som har blitt Norges st\u00f8rste matblogg med over 30.000 lesere innom daglig. H\u00f8sten for suksessbloggeren har v\u00e6rt b\u00e5de hektisk og begivenhetsrik. Dagen f\u00f8r hun fylte 50 \u00e5r i oktober ble hun k\u00e5ret til \u00ab\u00c5rets matblogger 2014\u00bb. Nylig kunne hun ogs\u00e5 feire salgsrekord for kokeboken hun ga ut i fjor.", "\u2013 Hei! Gleder du deg til jul?", "\u2013 Siden jeg var liten har jeg alltid v\u00e6rt glad i julen, og er noe jeg har tatt med meg videre i voksenlivet. Det som er s\u00e5 godt med julen n\u00e5 er at jeg kan slappe ordentlig av. Jeg kobler aldri helt av fra bloggen, men i julen er det viktig for meg \u00e5 senke skuldrene, g\u00e5 turer og v\u00e6re sammen venner og familie. Det skal bli godt med noen dager fri n\u00e5!", "\u2013 Hva spiser du p\u00e5 julaften?", "\u2013 Vi spiser ribbe med tradisjonelt tilbeh\u00f8r, s\u00e5 har vi riskrem til dessert. Julemiddagen har vi hjemme hos meg, og i \u00e5r skal hele \u00abmafiaen\u00bb (familien med to d\u00f8tre, to svigers\u00f8nner, fire sm\u00e5 barnebarn, pluss mannen og minstes\u00f8nnen, journ.anm.) v\u00e6re her. Det blir skikkelig mafiajul med fem barn og seks voksne. Da er det jeg som lager julemiddagen, men f\u00e5r god hjelp av mannen min.", "\u2013 Hvordan tilbereder du julematen?", "\u2013 Jeg har v\u00e6rt veldig inspirert av Hellstr\u00f8m de siste \u00e5rene n\u00e5r det gjelder ribba. Jeg f\u00f8lger mer eller mindre hans oppskrift og har litt hvitl\u00f8k og sjalottl\u00f8k i bunnen av pannen, samt det sedvanlige med svoren ned. Ellers lager jeg ribbesjy av det som er i pannen og hjemmelaget r\u00f8dk\u00e5l.", "\u2013 Det som er litt utradisjonelt er at vi alltid har ovnsbakte poteter til ribba. Disse kokes litt og deretter stekes i ovnen sammen med ribbefettet. Dette er en tradisjon jeg har plukket med meg hjemmefra, og som mamma f\u00f8rst tok med seg fra England da hun var au pair der p\u00e5 60-tallet. Potetene er dessuten veldig praktisk \u00e5 lage mens ribba st\u00e5r og hviler.", "Slik lager du Hellstr\u00f8ms spr\u00f8 juleribbe.", "\u2013 Hva er den verste kj\u00f8kkenkatastrofen du har opplevd p\u00e5 julaften?", "\u2013 Det skal litt til for at det blir en katastrofe, det viktigste er at vi er sammen. Maten m\u00e5 jo smake, og det gj\u00f8r det som regel. Jeg lager bare ribbe \u00e9n gang i \u00e5ret \u2013 og det er p\u00e5 julaften, men det har alltid blitt bra. I \u00e5r vurderer jeg \u00e5 senke temperaturen n\u00e5r jeg steker ribba, slik at den blir mer langtidsstekt. Den st\u00f8rste utfordringen er \u00e5 huske og sette den inn i ovnen tidsnok, s\u00e5 den blir ferdig ikke altfor sent. Det har jo hendt tidligere at det har blitt litt sent, men i \u00e5r blir det mange sm\u00e5barn og da er det en fordel \u00e5 spise tidligere.", "\u2013 Hva baker du til jul?", "\u2013 Vi baker alltid pepperkaker med \u00abmafiaen\u00bb, jeg baker krumkaker med en venninne, i tillegg lager jeg br\u00f8d og rundstykker til julefrokostene. Ellers varierer det fra \u00e5r til \u00e5r, jeg m\u00e5 jo alltid pr\u00f8ve noe nytt. I \u00e5r blir det biscotti, brune pinner, krumkake og sjokoladekjeks, samt litt andre kaker enn tradisjonelle julekaker. Bortsett fra julebr\u00f8d, det m\u00e5 vi ha. Mannen min elsker det, s\u00e5 jeg baker det gjerne i flere runder i desember.", "\u2013 Jeg og d\u00f8trene mine har ogs\u00e5 en fast tradisjon hvor vi lager forskjellig konfekt sammen. Da er det bare oss tre, ingen av de andre f\u00e5r v\u00e6re med.", "Sjekk hvordan du lager luftig julebr\u00f8d.", "\u2013 Blir det pepperkakehus i tillegg?", "\u2013 Vi skal lage pepperkakehus ogs\u00e5, men det er en greie som bare s\u00f8nnen min Mathias (6) og jeg gj\u00f8r sammen. Tidligere lagde jeg s\u00e5nne voldsomme hus med det ene og det andre, men det er en stund siden n\u00e5. I dag er det ganske enkle hus, hvor han er sjefspynter. Det er mye godt p\u00e5 det, for \u00e5 si det s\u00e5nn.", "\u2013 Hva er ditt f\u00f8rste julematminne?", "\u2013 Det m\u00e5 v\u00e6re farmors julebuffet som var en fast tradisjon. Gjennom oppveksten m\u00f8ttes storfamilien hos besteforeldrene mine, hvor vi fikk servert en bugnede buffet med masse god mat og p\u00e5legg.", "\u2013 Har du selv en spesiell juletradisjon?", "\u2013 Siden jeg har mesteparten av familien min i Trondheim savner jeg det sosiale samv\u00e6ret med familien i julen. Det har derfor v\u00e6rt viktig for meg \u00e5 skape egne tradisjoner. I romjulen har jeg hatt som tradisjon \u00e5 invitere venner, familie og fadderbarn p\u00e5 juletrefest hos oss, hvor jeg har servert koldtbord \u00e0 la farmor. N\u00e5 blir det ofte ost med masse godt og hjemmelaget tilbeh\u00f8r, julekaker, konfekt og god drikke p\u00e5 bordet f\u00f8r nissen kommer og vi g\u00e5r rundt juletreet.", "\u2013 Hva pleier du \u00e5 ha i julestr\u00f8mpen?", "\u2013 Jeg pleier ikke \u00e5 ha julestr\u00f8mpe, bortsett fra den gangen jeg gikk gravid med s\u00f8nnen min. Da fikk jeg en str\u00f8mpe full av Seigdamer av datteren min fordi det var s\u00e5 vanskelig \u00e5 f\u00e5 tak i da. Vi lager derimot julestr\u00f8mpe til s\u00f8nnen v\u00e5r med julehefte, klementin og andre sm\u00e5ting.", "\u2013 Hva er den beste julegaven du har f\u00e5tt?", "\u2013 Julaften for 6 \u00e5r siden fikk jeg en veldig spesiell gave. Det var f\u00f8rste julen vi hadde med Mathias, og da vi satt rundt julefrokosten med begge d\u00f8trene og svigers\u00f8nnene mine fikk jeg vite at jeg skulle bli mormor for f\u00f8rste gang.", "\u2013 Som matblogger gir du bort spiselige julegaver til andre?", "\u2013 Jeg gir bort spiselige gaver, men ikke s\u00e5 ofte som julegaver. Det er ypperlig \u00e5 gi bort som vertinnegave n\u00e5r jeg skal p\u00e5 bes\u00f8k til andre i desember. Selv synes jeg det er veldig hyggelig \u00e5 f\u00e5 hjemmelagde gaver, enten det er strikkede sokker eller brente mandler. N\u00e5 til dags er det knapt med tid, og da blir gaven enda mer personlig n\u00e5r en gir bort noe en har laget selv. Samtidig synes jeg det er spennende \u00e5 pr\u00f8ve andre smaker, og ikke minst blir jeg inspirert.", "Klikk her for oppskriften p\u00e5 brente mandler.", "\u2013 Hva er det rareste du spiser i julen?", "\u2013 Ikke akkurat s\u00e5 crazy, men vi spiser alltid hjemmelaget pizza i julen. Da f\u00e5r vi brukt opp b\u00e5de skinke- og osterester fra lunsjrettene i romjulen. Det er god og enkel mat, samtidig er det popul\u00e6rt hos minstemann i huset.", "\u2013 Hvilken julemat klarer du deg ikke uten?", "\u2013 I julen m\u00e5 jeg ha et godt m\u00e5ltid med viltkj\u00f8tt, det er et must! 1. juledag er stort sett en rolig juledag som jeg tilbringer med mannen og s\u00f8nnen min. Da har vi et skikkelig festm\u00e5ltid - bare oss tre - med reinsdyrfilet, masse godt tilbeh\u00f8r og god vin.", "\u2013 Hva har dere som mandelpremie til risengrynsgr\u00f8ten?", "\u2013 Vi har ikke risengrynsgr\u00f8t i julen, men alltid n\u00e5r vi baker pepperkaker sammen med mafiaen. I \u00e5r var det en sjokoladenisse.", "Les hvorfor Trine sverger til ekte vanilje i matlagingen."]}, {"field": "category0", "value": "forbruker"}, {"field": "contenthash", "value": "d24b6977359e2ac782d0460fb1168f98c690a6a6b3f477d5c8c655c85f1341f3"}, {"field": "createtime", "value": "2015-12-23T12:50:55.000Z"}, {"field": "description", "value": "Julen til Norges mest popul\u00e6re matblogger er full av faste tradisjoner \u2013 en av dem er at hun alltid lager pizza."}, {"field": "dominantimage", "value": "http://www.adressa.no/incoming/article10452191.ece/4fp1b/ALTERNATES/w980-default/2331210.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a090e1fa81739fd421736659f49bc6da11501771.jpg?59730367"}, {"field": "dominantthumbnaildimensions", "value": "300x169"}, {"field": "heading", "value": "Spiser alltid pizza i julen -adressa.no"}, {"field": "id", "value": "a090e1fa81739fd421736659f49bc6da11501771"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "food-and-drink"}, {"field": "kw-concept", "value": ["jul", "lager", "fast tradisjon", "spise"]}, {"field": "kw-entity", "value": ["trinesmatblogg", "seigdamer", "hellstr\u00f8m", "norges", "mathias", "\u00e5rets"]}, {"field": "kw-location", "value": ["england", "trondheim"]}, {"field": "kw-pageclass", "value": "article"}, {"field": "kw-person", "value": ["kristine ilstad", "trine sandberg"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10452191.ece/4fp1b/ALTERNATES/w980-default/2331210.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spiser alltid pizza i julen"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10452210.ece"}, {"field": "pageclass", "value": ["article"]}, {"field": "publishtime", "value": "2014-12-14T10:58:55.000Z"}, {"field": "recs-articleid", "value": "10452210"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-12-14T10:58:55.000Z"}, {"field": "recs-rawtitle", "value": "Spiser alltid pizza i julen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Julen til Norges mest popul\u00e6re matblogger er full av faste tradisjoner \u2013 en av dem er at hun alltid lager pizza."}, {"field": "thumbnail", "value": "http://content-thumbnail.cxpublic.com/content/thumbnail200x150/a090e1fa81739fd421736659f49bc6da11501771.jpg?59730367"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-07-22T07:48:55.000Z"}, {"field": "title", "value": "Spiser alltid pizza i julen"}, {"field": "url", "value": "http://www.adressa.no/forbruker/article10452210.ece"}, {"field": "urlhash", "value": "a090e1fa81739fd421736659f49bc6da11501771"}], "score": 0.7672386, "siteId": "9222270286501375973", "id": "a090e1fa81739fd421736659f49bc6da11501771"}

