{"fields": [{"field": "modifiedtime", "type": "time", "value": "2015-01-12T08:56:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sandra holmes", "ntb tema"]}, {"field": "body", "value": ["Saken oppdateres.", "I mai str\u00f8mmer kundene til landets hagesentre \u2013 som regel med d\u00e5rlig tid og vage planer. Da raser pengene ut mens plantene handles inn, og vel hjemme beplantes bedene etter innfallsmetoden.", "S\u00e5 det er kanskje ikke s\u00e5 rart at hagene v\u00e5re bugner av blomstrende planter nettopp p\u00e5 forsommeren, og ofte er desto kjedeligere resten av \u00e5ret?", "- Du kan ikke planlegge tidlig nok. Skal du ha hjelp utenfra, eller bestille nye planter og materialer, b\u00f8r du gj\u00f8re det n\u00e5 i januar, sier hagedesigner Yvonne Dengin, daglig leder i Lark landskap AS.", "\u00c5 sette seg ned med blanke ark og fargestifter om vinteren kan spare hageeiere for mange penger og mislykte v\u00e5rkj\u00f8p. Har man litt kompetanse \u2013 og interesse for helhetlig planlegging \u2013 kommer man langt med \u00e5 skisse selv. For andre kan det v\u00e6re riktig \u00e5 ta kontakt med en hagedesigner.", "Vil du ha hjelp av en hagedesigner, koster det if\u00f8lge Dengin fra 25.000 kroner for en enkel plan, til opp mot 100.000 for en detaljert plan med anbudsbeskrivelse.", "Marika Delin, som har arbeidet som hagedesigner siden \u00e5rtusenskiftet, er blant dem som vil bidra til bedre planlagte hager. Hun har merket seg at stadig flere er villige til \u00e5 investere i god planlegging ogs\u00e5 utend\u00f8rs.", "- Folk er blitt mer villige til \u00e5 planlegge hagemilj\u00f8et sitt, b\u00e5de for \u00e5 f\u00e5 det hyggelig selv, og fordi de vet at det \u00f8ker verdien p\u00e5 eiendommen, sier Marika Delin.", "- I starten kan det kjennes t\u00f8ft med investeringskostnadene, for eksempel hvis man skal f\u00e5 bygget en st\u00f8ttemur i naturstein. Men p\u00e5 sikt vil man f\u00e5 en veldig fin og lettstelt hage, sier hun.", "Vanligvis tar kundene kontakt med Marika Delin for at hun skal planlegge hele hagen, men det hender ogs\u00e5 at oppdraget bare er \u00e5 tegne en stort bed. Og ofte treffer hun kunder som bare vil ha en times konsultasjon.", "Hageeierne varierer \u2013 fra dem som kan litt til de meget kunnskapsrike. De sistnevnte vil kanskje planlegge noen bed selv, men trenger hjelp med helheten i hagen.", "- Hageplanlegging handler mye om en logisk \u00abinfrastruktur\u00bb, ikke bare vakre beplantninger. Hvordan man beveger seg rundt i en hage og hvor man helst oppholder seg, er viktige ting \u00e5 ta med i betraktning. Det er dette jeg begynner med, forteller Delin, og legger til:", "- Jeg gleder meg alltid til \u00e5 gi meg i kast med vekstene, men har l\u00e6rt \u00e5 utsette det.", "Et vanlig strukturproblem skapes n\u00e5r tomter deles opp. Plutselig kan husets forside vende feil vei, og gjester f\u00e5r problemer med \u00e5 finne inngangen.", "- Da kan man bruke belysning, materialer og vekster som viser vei, sier Marika Delin.", "Andre vanlige oppdrag er \u00e5 fornye gamle hager der beplantningen er gjengrodd, eller \u00e5 skape helt nye hager i nybygde omr\u00e5der.", "P\u00e5 den f\u00f8rste skissen som leveres av en hagedesigner, er det ofte de store trekkene som er tegnet opp, uten forslag til vekster. Neste skritt er \u00e5 lage en skisse for vekstene.", "F\u00f8r man kontakter hagedesigneren, er det bra om man har tenkt over visse ting \u2013 som hvordan og n\u00e5r man vanligvis bruker hagen. Er man mye bortreist om sommeren, er det best \u00e5 satse p\u00e5 vekster som er vakrest om v\u00e5ren, sensommeren og h\u00f8sten.", "Kanskje har man fremtidige planer om \u00e5 b bygge sv\u00f8mmebasseng eller kj\u00f8pe en bil til? Da m\u00e5 man sette av plass til dette.", "- Det er lurt at familien i fellesskap har funnet ut hva de vil, slik at hagedesigneren ikke m\u00e5 delta i tautrekkingsprosessen, sier Marika Delin.", "Yvonne Dengin poengterer at det kan v\u00e6re lurt \u00e5 beregne kostnadene, men ikke tenke for mye p\u00e5 penger i den f\u00f8rste, kreative fasen.", "- Lag f\u00f8rst en funksjonell og kreativ hageplan, uten \u00e5 gj\u00f8re konkrete kostnadsberegninger. Ser du deretter at den gode designl\u00f8sningen vil sprenge budsjettet, b\u00f8r du unders\u00f8ke om du kan finne alternative m\u00e5ter \u00e5 realisere planen p\u00e5. Det kan ofte gj\u00f8res uten \u00e5 endre selve konseptet, sier Dengin.", "For \u00e5 lykkes med hagen er det viktig at man tar hensyn til stedets og husets karakter. Hvordan er naturen i omgivelsene, er det for eksempel furuskog eller l\u00f8vskog omkring tomta?", "- Visst kan man bruke importerte planter, men jeg synes man skal strebe etter en slags lokal stemning. Vil man for eksempel ha en hekk av bartr\u00e6r, er det bedre \u00e5 velge gran enn tuja, synes Marika Delin.", "Selv om du skal designe en hage fra bunnen av, kan det v\u00e6re lurt \u00e5 starte med hvilke elementer i hagen du kan bevare.", "- Alle hager har en kvalitet fra f\u00f8r. Ofte er det bedre \u00e5 rydde i eksisterende vegetasjon enn \u00e5 fjerne alt. Det vil for eksempel ta lang tid f\u00f8r nye tr\u00e6r vokser til, minner Yvonne Dengin om.", "Sv\u00f8mmebasseng: Skal du ha en duk over bassenget, velg en som ikke er spraglete, turkis eller knallbl\u00e5. G\u00e5 heller for en gr\u00e5, svart eller hvit. Det blir roligere og minner mer om skandinaviske vannmilj\u00f8er enn dem vi finner i California. Bassenger av rustfritt st\u00e5l er stilige.", "Bed-komposisjon: Studer blomstenes forskjellige former \u2013 de kan for eksempel v\u00e6re runde, flate eller klokkeformede. Kombiner formene.", "Rydding og rensing: Kvitt deg regelmessig med skrot og hageavfall. Grav opp gamle stubber. Rens bedene. Ikke gj\u00f8r husets bakside til en oppbevaringsplass.", "Naturmaterialer: Unng\u00e5 trykkimpregnerte materialer, de er giftige. Det finnes flere gode alternativer. Bruk gjerne naturstein, det ser levende ut og holder seg vakkert. Kj\u00f8p ikke stein langveisfra, som kinesisk granitt \u2013 den er for lys, og produksjonen er uetisk.", "Belysning: Man skal ikke bli blendet av lampene. De skal belyse noe utvalgt, ikke bare settes opp hvor som helst. Gr\u00f8nne vekster skal belyses med et bl\u00e5aktig lys og h\u00f8stfarger med et varmhvitt. Tenk energisparing og velg gjerne LED-lamper.", "Avskjerming: At hagen har en viss beskyttelse mot innsyn, er viktig. Det kan ikke v\u00e6re helt \u00e5pent overalt. Uteplassen kan for eksempel rammes inn av en pergola med herdige druer eller en hekk.", "(Kilde: Marika Delin, hagedesigner)", "Slik kan gangen i hagedesignerens arbeidsprosess v\u00e6re:", "1. Det f\u00f8rste m\u00f8tet. Kunden viser hvilke problemer/utfordringer som finnes i hagen. Designeren kommer med forslag til hva man kan gj\u00f8re. \u00d8nsker noteres. Deretter kommer designeren med et anbud.", "2. Blir anbudet godkjent, skal hagen m\u00e5les slik at alle avstander p\u00e5 skissen stemmer.", "3. Den f\u00f8rste skissen tegnes. Her angis det hvor hagens ulike deler skal ligge, som beplantninger, hageganger og murer. Skala 1:100 er vanlig.", "4. Skissen presenteres og eventuelle endringer gj\u00f8res. Deretter skrives en arbeidsbeskrivelse av hvordan hagen skal bygges, inkludert materialvalg. Ogs\u00e5 andre eventuelle skisser tegnes, for eksempel av et spesialtilpasset espalier.", "5. Alle plantene tegnes inn p\u00e5 et plantekart, her gir skalaen 1:50 en god oversikt.", "6. Designeren samarbeider med gartner og andre fagfolk for \u00e5 ferdigstille hagen.", "Selve planen er den f\u00f8rste kostnaden, dersom du velger \u00e5 bruke hagedesigner. Typisk pris er fra 25.000 kroner for en enkel plan, til opp mot 100.000 for en detaljert plan med anbudsbeskrivelse.", "Lag en kreativ og funksjonell plan f\u00f8rst, uten \u00e5 skjele for mye til utgiftene. N\u00e5r planen er klar, beregner du hva hver element vil koste.", "Blir budsjettet sprengt? Da er det bedre \u00e5 endre visse elementer enn \u00e5 forkaste grunnplanen.", "Du kan spare p\u00e5 \u00e5 velge belegningsstein i betong framfor brostein i granitt.", "Skifer lagt p\u00e5 st\u00f8pt betongdekke er dyrt. En enklere teknisk l\u00f8sning, som betongheller lagt p\u00e5 l\u00f8smasser, er rimeligere.", "Alt m\u00e5 ikke gj\u00f8res det f\u00f8rste \u00e5ret. Spre arbeid og innkj\u00f8p over flere \u00e5r for \u00e5 utsette utgifter.", "Mye grovarbeid i hagen som ofte settes ut, kan du kanskje gj\u00f8re selv med l\u00e5nte eller leide maskiner.", "At planter og steinbelegning koster, vet alle. Men husk ogs\u00e5 \u00e5 beregne utgiftene til grunnarbeid, for eksempel riving og bortkj\u00f8ring av eksisterende elementer, hugging av tr\u00e6r, leie av container og minigraver, transport til tomten, avfallsdeponering og gravearbeider.", "(Kilde: Boka \u00abHagedesignerens metode\u00bb av Yvonne Dengin, Cappelen Damm 2014)", "Hageentusiast Randi Koch har aldri brukt hagedesigner. Det var interessen for planter og \u00f8nsket om en vakker hage som drev henne da hun begynte \u00e5 opparbeide hagen for 15-16 \u00e5r siden.", "- Hvis man ikke har interessen, gror det fort over dersom man ikke steller i hagen. Alternativet er \u00e5 ha en veldig enkel hage, men det liker ikke jeg, sier Koch.", "Hun tar en naturlig pause fra hagestellet i to-tre m\u00e5neder fra november. Men tankene hennes svirrer likevel rundt v\u00e5rens gj\u00f8rem\u00e5l.", "- Jeg dr\u00f8mmer og planlegger gjennom vinteren. Da tenker jeg p\u00e5 hvordan jeg vil at hagen skal se ut til neste \u00e5r, hvor jeg skal plante hva og hvilke fr\u00f8 jeg skal s\u00e5. Derfor bruker jeg n\u00e5 en del tid p\u00e5 \u00e5 lese i fr\u00f8kataloger og hageblader, forteller 69-\u00e5ringen, som har en oase av en hage i Ekebergskrenten i Oslo.", "H\u00f8stonna var hun ferdig med 20. oktober. Men etter det plantet hun massevis av l\u00f8ker. N\u00e5r v\u00e5ren kommer, dukker det opp fargerike krokuser, tulipaner, p\u00e5skeliljer og pinseliljer i hagen til Randi Koch og hennes mann.", "- Jeg plantet enormt mye l\u00f8k i \u00e5r fordi mildv\u00e6ret varte s\u00e5 lenge, faktisk helt fram til slutten av november. N\u00e5 funderer jeg mest p\u00e5 hvordan jeg vil ha neste \u00e5rs hage. Man kan jo ikke plante det samme p\u00e5 samme sted hvert \u00e5r, litt vekselbruk er n\u00f8dvendig. I februar starter jeg med fr\u00f8innkj\u00f8p, men s\u00e5ingen venter jeg med til rundt 10. eller 15. mars. Det skyldes at jeg har s\u00e5 sterkt vekstlys. Om jeg starter tidligere, blir det rene urskogen i vaskerommet, som hver v\u00e5r omgj\u00f8res til vekstrom for s\u00e5plantene, sier Koch.", "Les ogs\u00e5:", "Raymond pynter med 200.000 julelys", "- Noe m\u00e5tte skje. Du vet, hagedesignerens hage.", "- Det skal se litt ut som et sirkus her", "I denne hagen har selv humla eget hus", "Kj\u00f8pte basseng i en lekebutikk og bygde det ned i terrassen", "Slik forvandler du hagen med lys"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "7cbcb0130244d969b57f4a846d2e70a91b02b5d5ed500ae33ca953156162152b"}, {"field": "createtime", "value": "2017-05-01T13:31:54.000Z"}, {"field": "description", "value": "\u00c5 sette seg ned med blanke ark og fargestifter om vinteren kan spare hageeiere for mange penger og mislykte v\u00e5rkj\u00f8p."}, {"field": "dominantimage", "value": "http://www.adressa.no/incoming/article10533514.ece/vvxpfv/ALTERNATES/w980-default/00.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c31e6b14d6b8119c40c931e44465a9703e74e4af.jpg?5965e538"}, {"field": "dominantthumbnaildimensions", "value": "300x169"}, {"field": "heading", "value": ["Det er midtvinters du skal tenke p\u00e5 hagen. N\u00e5r v\u00e5ren kommer, kan det v\u00e6re for sent -adressa.no", "Lettstelt i lengden", "Ulike skisser", "Tenk selv f\u00f8rst", "Hensyn", "Hagedesignerens tips", "Fra skisse til ferdig hage", "Prisen p\u00e5 hagedr\u00f8mmen", "Bruker ikke designer"]}, {"field": "id", "value": "c31e6b14d6b8119c40c931e44465a9703e74e4af"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "raymond"}, {"field": "kw-concept", "value": ["skisser tegnes", "hage", "enkel plan", "mislykte v\u00e5rkj\u00f8p", "spare hageeiere", "blanke ark", "detaljert plan", "25.000 kroner"]}, {"field": "kw-entity", "value": ["kilde", "lark", "ekebergskrenten", "marika delin"]}, {"field": "kw-location", "value": ["california", "oslo"]}, {"field": "kw-pageclass", "value": "article"}, {"field": "kw-person", "value": ["yvonne dengin", "randi koch"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10533514.ece/vvxpfv/ALTERNATES/w980-default/00.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det er midtvinters du skal tenke p\u00e5 hagen. N\u00e5r v\u00e5ren kommer, kan det v\u00e6re for sent"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10533522.ece"}, {"field": "pageclass", "value": ["article"]}, {"field": "publishtime", "value": "2015-01-12T08:56:40.000Z"}, {"field": "recs-articleid", "value": "10533522"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2015-01-12T08:56:40.000Z"}, {"field": "recs-rawtitle", "value": "Det er midtvinters du skal tenke p\u00e5 hagen. N\u00e5r v\u00e5ren kommer, kan det v\u00e6re for sent -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "\u00c5 sette seg ned med blanke ark og fargestifter om vinteren kan spare hageeiere for mange penger og mislykte v\u00e5rkj\u00f8p."}, {"field": "thumbnail", "value": "http://content-thumbnail.cxpublic.com/content/thumbnail200x150/c31e6b14d6b8119c40c931e44465a9703e74e4af.jpg?5965e538"}, {"field": "thumbnailfullheightdimensions", "value": "200x2587"}, {"field": "timestamp", "value": "2017-07-12T09:00:40.000Z"}, {"field": "title", "value": "Det er midtvinters du skal tenke p\u00e5 hagen. N\u00e5r v\u00e5ren kommer, kan det v\u00e6re for sent"}, {"field": "url", "value": "http://www.adressa.no/forbruker/hjem/article10533522.ece"}, {"field": "urlhash", "value": "c31e6b14d6b8119c40c931e44465a9703e74e4af"}], "score": 0.82572067, "siteId": "9222270286501375973", "id": "c31e6b14d6b8119c40c931e44465a9703e74e4af"}

