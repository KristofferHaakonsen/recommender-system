{"fields": [{"field": "modifiedtime", "type": "time", "value": "2015-12-30T06:05:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Dagligvare", "Mattilsynet", "mat", "Orkla"]}, {"field": "author", "value": "marita e. valvik"}, {"field": "body", "value": ["Saken oppdateres.", "F\u00f8r jul ble Noras Hjemmelagede surk\u00e5l solgt til seks kroner, mens Noras vanlige surk\u00e5l kostet to kroner hos Coop Obs. Men kan virkelig Orkla kalle surk\u00e5len hjemmelaget og har prisen noe \u00e5 si?", "Det er ett av punktene Mattilsynet skal vurdere n\u00e5r de n\u00e5 skal gjennomg\u00e5 hva som skal til for \u00e5 kunne kalle fabrikkprodusert mat for \u00abhjemmelaget\u00bb, skriver aftenposten.no .", "Etter at saken ble omtalt i Aftenposten , har tilsynet f\u00e5tt en rekke henvendelser fra forbrukere. De er oppgitt over at matindustrien kan benytte et begrep som skal tillegge matvarer verdier som h\u00f8rer hjemme p\u00e5 kj\u00f8kkenet i privathjem, eller til n\u00f8d hos virkelige sm\u00e5produsenter.", "F\u00f8rste gang Aftenposten omtalte saken var for et snaut \u00e5r siden. Da varslet Mattilsynet Orkla om at merkevareselskapet ikke lenger kunne benytte begrepet \u00abhjemmelaget\u00bb p\u00e5 syltet\u00f8y, potetstappe og andre produkter de produserte p\u00e5 fabrikkene sine. Orkla klaget, og for noen uker siden opphevet tilsynet vedtaket.", "Det lokale Mattilsynet som hadde varslet Orkla, hadde feil lovanvendelse.", "Men saken er ikke over. N\u00e5 varsler tilsynet en gjennomgang av hva som skal til for at begrepet kan benyttes p\u00e5 varene.", "- Opphevelsen av det opprinnelige vedtaket betyr ikke at Mattilsynet gir \u00abgr\u00f8nt lys\u00bb for bruk av begrepet \u00abhjemmelaget\u00bb. Dette er ingen aksept for at Orkla, eller andre, uten videre kan bruke slike begreper, sier seksjonssjef for merking og kvalitet Merethe Steen i Mattilsynet.", "Mattilsynet innser at det er behov for \u00e5 informere mer om hva som skal til for at et produkt kan kalles \u00abhjemmelaget\u00bb. Det skal de derfor n\u00e5 gj\u00f8re noe med.", "Orkla har satset mye p\u00e5 begrepet hjemmelaget, blant annet da de lanserte den firkantede \u00abhjemmelagede\u00bb Grandiosaen med musikkvideo . De har ogs\u00e5 hjemmelaget syltet\u00f8y, potetstappe, surk\u00e5l med mer.", "- Dette gjelder ikke bare Orklas produkter. N\u00e5 vil vi fortelle bransjen v\u00e5re forventninger til deres bruk av begrepet \u00abhjemmelaget\u00bb p\u00e5 sine produkter.", "Det er nemlig ikke bare produksjonsm\u00e5ten som avgj\u00f8r om bruken av et uttrykk som dette er villedende eller ei. If\u00f8lge EU-regelverket m\u00e5 man blant annet vurdere hva forbrukernes forventninger til \u00abhjemmelaget\u00bb er. Samtidig m\u00e5 kvalitet, konsistens og smak sammenlignes med andre varer i samme kategori.", "- En produsent m\u00e5 derfor kunne begrunne hva det er som gj\u00f8r at akkurat dette produktet er bedre enn andre.", "Mattilsynet opplyser at f\u00f8lgende forhold blant annet m\u00e5 vurderes:", "Hvilke forventninger en alminnelig opplyst gjennomsnittsforbruker har til ordet \u00abhjemmelaget\u00bb.", "Fremstillings- og produksjonsm\u00e5te.", "Om produktet har en forh\u00f8yet kvalitet sammenlignet med andre produkter innenfor samme kategori som ikke benytter denne betegnelsen.", "Matkultur og tradisjon for produksjon og salg av hjemmelaget mat direkte til forbruker.", "- Mattilsynet er opptatt av at forbrukerne ikke skal bli villedet. De siste \u00e5rene har vi derfor opprioritert tilsyn p\u00e5 matmerking. Vi skal beskytte forbrukerne og samtidig ivareta rettighetene til de som produserer mat, sier Steen.", "Hun legger til at hun forst\u00e5r det er vanskelig for bransjen \u00e5 forst\u00e5, og at det er en av grunnene til at de n\u00e5 kommer med det de kaller en veileder. Her vil de g\u00e5 n\u00f8ye gjennom hvilke forventninger tilsynet har til produsenter som \u00f8nsker \u00e5 benytte seg av dette begrepet.", "Siden vedtaket mot Orkla ble opphevet p\u00e5 grunn av feil lovverket, kommer Mattilsynet til \u00e5 se p\u00e5 Orklas bruk av begrepet \u00abhjemmelaget\u00bb igjen.", "- Mattilsynet vil ogs\u00e5 gj\u00f8re en fornyet vurdering av Orklas bruk av begrepet hjemmelaget, sier Steen.", "Orkla sier til Aftenposten at det ikke er noe nytt i det Mattilsynet n\u00e5 sier.", "- Vi bruker begrepet hjemmelaget p\u00e5 noen produkter for \u00e5 signalisere at disse har en spesiell kvalitet, helt i tr\u00e5d med det Mattilsynet presiserer, sier kommunikasjonsdirekt\u00f8r Dag Olav Stokken i Orkla Foods, selskapet som eier flere av merkevarene det her er snakk om, blant annet Nora.", "- Vi er avhengig av forbrukernes tillit, hvor de opplever at det er samsvar mellom hvordan vi presenterer et produkt og hvordan de opplever det. For eksempel har Nora Hjemmelaget eksistert siden 1997 og syltet\u00f8yet er mange nordmenns favoritt, sier Stokken.", "Han legger til at Orkla er klar over at flere kriterier m\u00e5 v\u00e6re til stede for at de skal kunne kalle et produkt hjemmelaget.", "- Vi har til gode \u00e5 m\u00f8te en forbruker som faktisk tror produktene er laget hjemme p\u00e5 et kj\u00f8kken, sier han og p\u00e5peker at Orkla generelt er positive til at Mattilsynet utarbeider veiledere som sikrer lik praksis i hele landet og at ulike akt\u00f8rer likebehandles."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "d1051a3c59d7f4bfcc2e1a8aa323ff251a1d6ebd75f9280d1eaa69f9897b0f31"}, {"field": "createtime", "value": "2016-10-21T18:10:31.000Z"}, {"field": "description", "value": "F\u00f8rst sa Mattilsynet nei til at Orkla kunne kalle fabrikklaget mat for hjemmelaget. S\u00e5 opphevet de varselet. N\u00e5 vil tilsynet ha en gjennomgang av hele bransjens og matgigantens bruk av begrepet."}, {"field": "dominantimage", "value": "http://www.adressa.no/incoming/article11974317.ece/eqhuv3/ALTERNATES/w980-default/hjemmegrandis1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a390a95ffa80a547677e384969053e7aadd9303b.jpg?596fa5e0"}, {"field": "dominantthumbnaildimensions", "value": "300x169"}, {"field": "heading", "value": ["Varsler gjennomgang av \u00abhjemmelaget\u00bb fabrikkmat -adressa.no", "Ett \u00e5r gammel sak tas opp igjen", "- Kan ikke brukes uten videre", "Ikke lov \u00e5 villede kundene", "Ser p\u00e5 Orkla p\u00e5 nytt"]}, {"field": "id", "value": "a390a95ffa80a547677e384969053e7aadd9303b"}, {"field": "keyword", "value": ["Dagligvare", "Mattilsynet", "mat", "Orkla"]}, {"field": "keywords", "value": "Dagligvare,Mattilsynet,mat,Orkla"}, {"field": "kw-category", "value": ["nyheter", "okonomi"]}, {"field": "kw-company", "value": "orkla"}, {"field": "kw-concept", "value": ["hjemmelaget", "begrep", "begrepet hjemmelaget"]}, {"field": "kw-entity", "value": ["noras hjemmelagede", "coop obs", "mattilsynet orkla", "orkla foods", "aftenposten", "grandiosaen"]}, {"field": "kw-location", "value": "nora"}, {"field": "kw-pageclass", "value": "article"}, {"field": "kw-person", "value": ["nora hjemmelaget", "dag olav stokken", "merethe steen"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article11974317.ece/eqhuv3/ALTERNATES/w980-default/hjemmegrandis1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Varsler gjennomgang av \u00abhjemmelaget\u00bb fabrikkmat"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2015/12/30/Varsler-gjennomgang-av-%C2%ABhjemmelaget%C2%BB-fabrikkmat-11974318.ece"}, {"field": "pageclass", "value": ["article"]}, {"field": "publishtime", "value": "2015-12-30T04:27:29.000Z"}, {"field": "recs-articleid", "value": "11974318"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-12-30T04:27:29.000Z"}, {"field": "recs-rawtitle", "value": "Varsler gjennomgang av \u00abhjemmelaget\u00bb fabrikkmat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "F\u00f8rst sa Mattilsynet nei til at Orkla kunne kalle fabrikklaget mat for hjemmelaget. S\u00e5 opphevet de varselet. N\u00e5 vil tilsynet ha en gjennomgang av hele bransjens og matgigantens bruk av begrepet."}, {"field": "thumbnail", "value": "http://content-thumbnail.cxpublic.com/content/thumbnail200x150/a390a95ffa80a547677e384969053e7aadd9303b.jpg?596fa5e0"}, {"field": "thumbnailfullheightdimensions", "value": "200x1884"}, {"field": "timestamp", "value": "2017-07-19T18:33:04.000Z"}, {"field": "title", "value": "Varsler gjennomgang av \u00abhjemmelaget\u00bb fabrikkmat"}, {"field": "url", "value": "http://www.adressa.no/nyheter/okonomi/2015/12/30/Varsler-gjennomgang-av-%c2%abhjemmelaget%c2%bb-fabrikkmat-11974318.ece"}, {"field": "urlhash", "value": "a390a95ffa80a547677e384969053e7aadd9303b"}], "score": 1.0396963, "siteId": "9222270286501375973", "id": "a390a95ffa80a547677e384969053e7aadd9303b"}

