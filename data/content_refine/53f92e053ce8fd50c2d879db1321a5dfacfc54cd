{"fields": [{"field": "modifiedtime", "type": "time", "value": "2015-10-29T19:24:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["bil", "Tyskland"]}, {"field": "author", "value": "morten antonsen"}, {"field": "body", "value": ["Saken oppdateres.", "Men den som tar turen til Tyskland for \u00e5 pr\u00f8ve seg p\u00e5 banen, b\u00f8r v\u00e6re over snittet interessert i bilkj\u00f8ring.", "- Det var b\u00e5de skremmende og frydefullt p\u00e5 samme tid. Det ligger en magisk aura rundt hele banen. Ja, selv veggene p\u00e5 hotellene som ligger ved N\u00fcrburgring gir fra seg denne spennende utstr\u00e5lingen. Dette m\u00e5 bare oppleves, sier en sv\u00e6rt engasjert Bjarne Reistad i Trondheim.", "51-\u00e5ringen bes\u00f8kte N\u00fcrburgring for andre gang I fjor. Da deltok jeg i Oldtimer Grand Prix, og kj\u00f8rte min 78-modell Alfa Romeo. Dette l\u00f8pet gikk p\u00e5 GP-Strecke, som er den nyeste delen av N\u00fcrburgring. De \u00abordin\u00e6re turistturene\u00bb g\u00e5r p\u00e5 die Nordschleife.", "Mange forbinder bilkj\u00f8ring i Tyskland med h\u00f8y fart p\u00e5 Autobahn. Med 18 svinger og stedvis smal bredde p\u00e5 GP-Strecke, er det noe helt annet \u00e5 kj\u00f8re p\u00e5 en lukket N\u00fcrburgring enn p\u00e5 en trefelts Autobahn. \u00c5 kj\u00f8re fort p\u00e5 Autobahn f\u00f8les bare godt og trygt i forhold til banekj\u00f8ringen, if\u00f8lge Reistad.", "- En Alfa Romeo-veteran er langt fra verdens raskeste bil, men jeg var n\u00e6r 200 km/t, sier han.", "LES P\u00c5 PLUSS: - Bra \u00e5 f\u00e5 rast fra seg p\u00e5 bane", "N\u00fcrburgring har et stort antall \u00abblinde\u00bb svinger. Du vet ikke hva som venter deg i eller rett etter svingen. Skal du kj\u00f8re p\u00e5 N\u00fcrburgring, kan du l\u00e6re deg veldig mye av banen gjennom tv-spill.", "Det eneste du ikke f\u00e5r s\u00e6rlig f\u00f8ling med p\u00e5 tv-skjermen, er h\u00f8ydeforskjellene p\u00e5 banen. I tillegg til realistiske tv-spill, kan du f\u00e5 tak i videofilmer om banen. L\u00e6r deg gjerne historien om de to sl\u00f8yfene som utgj\u00f8r N\u00fcrburgring. Da har du en kjempefordel den dagen du st\u00e5r klar til \u00e5 kj\u00f8re inn gjennom portene til l\u00f8psbanen, sier Reistad. Han forteller at det finnes trondhjemmere som har sin egen Porsche st\u00e5ende i Tyskland, kun for bruk p\u00e5 N\u00fcrburgring.", "Skal du kj\u00f8re med egen bil, m\u00e5 du v\u00e6re helt sikker p\u00e5 at bilen din er i tipp topp teknisk stand. Er bilen og du selv klar for noen runder, er neste skritt \u00e5 sjekke kalenderen p\u00e5 nuerburgring.de. Og det kan v\u00e6re lurt \u00e5 bestille hotellrom i god tid.", "- Du kan ta det rolig og kj\u00f8re rundt som en prest i en ordin\u00e6r familiebil. Men v\u00e6re klar over at andre kommer i rakettfart. Du m\u00e5 f\u00f8lge med like mye bak som foran din egen bil.", "LES OGS\u00c5: - Dette m\u00e5 v\u00e6re verdens mest luksuri\u00f8se SUV", "- Hva er den st\u00f8rste tabben man kan gj\u00f8re?", "\u00c5 ikke f\u00f8lge med. Her kan du ikke sitte med mobiltelefon eller h\u00f8re p\u00e5 favorittmusikken. Full skjerping gjelder hele tiden.", "Reistad forteller at noen kj\u00f8rer en runde eller to p\u00e5 banen, bare for \u00e5 ha pr\u00f8vd. Men de aller fleste opplever et adrenalinkick som de bare m\u00e5 har mer av.", "- Jo raskere bil du har, jo mer spennende blir det. Du er jo racerbilsj\u00e5f\u00f8r idet du kj\u00f8rer ut p\u00e5 banen. Men for all del, ikke tro du er verdensmester p\u00e5 den f\u00f8rste runden. Reistad anbefaler alle \u00e5 ta et teorikurs p\u00e5 forh\u00e5nd. Det er kyndige folk som forteller deg hvordan kj\u00f8ringen foreg\u00e5r. En del av kurset kan v\u00e6re at du f\u00e5r en ledebil til \u00e5 vise deg sporvalg p\u00e5 banen. Alt du l\u00e6rer p\u00e5 dette kurset, kan du ta med deg til andre l\u00f8psbaner eller til den ordin\u00e6re kj\u00f8ringen p\u00e5 norske veier.", "Men har du kj\u00f8rt p\u00e5 N\u00fcrburgring, er det neppe noen annen bane i verden som sl\u00e5r den kj\u00f8ringen, mener Reistad. N\u00fcrburgring troner nok \u00f8verst av alle verdens racingbaner.", "Er kona, kj\u00e6resten eller bestefar helt bilg\u00e6ren? Da kan et bes\u00f8k p\u00e5 den legendariske banen N\u00fcrburgring v\u00e6re den perfekte julegaven.", "Stirling Moss, Niki Lauda, Alain Prost, Ayrton Senna, Jackie Stewart og Michael Schumacher. Smak p\u00e5 navnene. De har alle kj\u00f8rt p\u00e5 N\u00fcrburgring. Der Formel 1-bilene br\u00f8ler avsted, har du eller andre i familien sjansen til selv \u00e5 gi full gass p\u00e5 en av verdens mest kjente racingbaner. P\u00e5 den tyske bilbanen har nemlig privatpersoner adgang til \u00e5 kj\u00f8re med sin egen bil p\u00e5 lukket bane.", "LES OGS\u00c5: D\u00e5rlige karakterer til bilister ved barneskoler", "Prisen for denne noe spesielle julegaven starter p\u00e5 vel 250 norske kroner for en runde p\u00e5 Nordsl\u00f8yfen, eller 15 minutter p\u00e5 Grand Prix-banen. Sp\u00f8rsm\u00e5let er om det holder med \u00e9n runde, og om du i tillegg b\u00f8r bake inn reise og hotell i gavepakken.", "N\u00fcrburgring ligger s\u00f8r for K\u00f6ln, ikke langt fra grensen til Belgia. Banen ble anlagt i 1927 og gjennom \u00e5rene har den blitt endret flere ganger frem til dagens Nordschleife og Grand Prix-bane. Banen kalles ogs\u00e5 Det gr\u00f8nne helvete, et navn Jackie Stewart var opphav til. Turistkj\u00f8ringen er som regel p\u00e5 den 20,8 km lange Nordsl\u00f8yfen, men det er ogs\u00e5 mulig \u00e5 f\u00e5 pr\u00f8vd seg p\u00e5 den 5,1 km lange Grand Prix-banen.", "Mulighetene er mange og man kan selv velge ut fra en omfattende meny p\u00e5 nettsiden nuerburgring.de .", "- Dessverre skjer det ulykker p\u00e5 banen, ogs\u00e5 d\u00f8dsulykker. Da jeg kj\u00f8rte i fjor, var det en ulykke p\u00e5 banen. Heldigvis gikk det ikke liv ved den ulykken. Men beveger man seg ut p\u00e5 banen, skal man vite at det kan g\u00e5 galt, sier Bjarne Reistad.", "Tar du med din Toyota Avensis med VH-skilt eller onkels XN-registrerte Opel Astra, kan du starte med \u00e9n runde til 250 kroner. Legger du 20 000 kroner p\u00e5 bordet, kan du f\u00e5 oppl\u00e6ring i en Formel-bil og samtidig ta lisens for \u00e5 kj\u00f8re slike biler.", "Vil ha du opplevelsen p\u00e5 banen, men ikke \u00f8nsker \u00e5 kj\u00f8re selv? Med 400 hestekrefter under panseret kan du f\u00e5 ditt livs heftigste taxitur. Taxituren koster over 2000 kroner, og er trolig mye dyrere enn de drosjeturene du er vant til hjemme i Tr\u00f8ndelag. Men s\u00e5 g\u00e5r det vesentlig raskere med Ring-Taxi. Det gjelder bare \u00e5 klamre seg fast og stole p\u00e5 den profesjonelle sj\u00e5f\u00f8ren.", "F\u00e5r du Sabine Schmitz som sj\u00e5f\u00f8r, vil hun gi deg ditt livs r\u00e5este og raskeste taxitur.", "Tenker du \u00e5 bruke en ordin\u00e6r utleiebil p\u00e5 racingbanen, b\u00f8r du sjekke om utleieselskapet tillater kj\u00f8ring p\u00e5 lukket bane. Fotografene rundt banen er mange, og f\u00e5r bilutleiefirmaet snusen i at du har v\u00e6rt utp\u00e5 N\u00fcrburgring med deres leiebil, sliter du skikkelig. Selv om du ikke har bulket.", "Det kan derfor v\u00e6re mye tryggere \u00e5 leie en Toyota GT86 eller en Suzuki Swift Sport p\u00e5 selve N\u00fcrburg-ring, fremfor en Porsche 911 p\u00e5 flyplassen. Uansett hva du velger, m\u00e5 du vite hva du risikerer \u00e5 m\u00e5tte betale om du vraker leiebilen.", "Noe annet er det om du tar med din egen bil fra Norge.", "Ole Irgens, kommunikasjonssjef hos Tryg forsik-ring, opplyser at bilens forsikring gjelder, i alle fall s\u00e5 lenge kj\u00f8ringen ikke skjer i forbindelse med deltagelse eller trening til hastighetsl\u00f8p eller fartspr\u00f8ver. Irgens forteller at de har hatt kun \u00e9n skadesak fra kj\u00f8ring p\u00e5 lukket bane, og der ble skaden dekket fullt ut.", "Hos Tryg gjelder reiseforsikringen, s\u00e5 lenge kj\u00f8ringen ikke defineres som ut\u00f8velse av motorsport med bil.", "- Selv om man kj\u00f8rer p\u00e5 lukket bane, m\u00e5 man bruke hodet, poengteres det fra Tryg.", "If skadeforsikring opplyser at kaskoskader p\u00e5 egen bil, som oppst\u00e5r ved banekj\u00f8ring, ikke dekkes av deres forsikring. Ansvarsskader og personskader som p\u00e5f\u00f8res uskyldig tredjepart blir dekket av forsikringen fordi bilansvarsloven per definisjon fortsatt gjelder p\u00e5 N\u00fcrburgring, men If s\u00f8ker regress for sine utlegg i slike saker.", "De har skjerpet regelverket etter \u00e5 ha opplevd at kundene har f\u00e5tt skader p\u00e5 nettopp N\u00fcrburgring.", "Frister N\u00fcrburgring, men du er redd for at du tabber deg ut som f\u00f8rstegangsreisende? I s\u00e5 fall finnes det hjelp. Christer Lundem (46) i Fredrikstad var helt bilgal da han i 1997 dro til Tyskland for \u00e5 pr\u00f8ve banekj\u00f8ring. Etter de f\u00f8rste rundene var han frelst.", "Det ble flere tysklandsbes\u00f8k, men etter hvert inns\u00e5 jeg at jeg m\u00e5tte ha instrukt\u00f8r for \u00e5 l\u00e6re meg \u00e5 kj\u00f8re sikrere. N\u00fcrburgring er en krevende bane, forklarer Christer Lundem.", "\u00c5 v\u00e6re nybegynner og legge utp\u00e5 med en Porsche 911 er uansvarlig. Du setter deg selv og omgivelsene i fare, mener han.", "N\u00e5 har Lundem selv tatt skrittet fullt ut og instruerer andre som vil kj\u00f8re p\u00e5 den legendariske tyske banen. Gjennom sitt firma raceunivers.com tar han hvert \u00e5r med 50-60 nordmenn som \u00f8nsker \u00e5 pr\u00f8ve seg p\u00e5 N\u00fcrburgring. En typisk pakkel\u00f8sning ligger p\u00e5 18 000 kroner. Den inkluderer fly fra Oslo, transport og overnatting i Tyskland samt mat og drikke. Kj\u00f8ring og instruksjon med i prisen.", "Pakketurene krever at alle m\u00e5 delta p\u00e5 kj\u00f8reoppl\u00e6ringen f\u00f8r man selv f\u00e5r slippe til p\u00e5 banen. I tillegg g\u00e5r den f\u00f8rste runden med egen instrukt\u00f8r i bilen. Lundem forteller at alle slags mennesker deltar p\u00e5 turene. Fellesnevneren er imidlertid at det er folk som \u00f8nsker \u00e5 oppleve noe helt spesielt som blir med.", "Vil du legge inn litt gj\u00f8rme og skitt fremfor asfalt i pakken under juletreet? I s\u00e5 fall kan du vurdere \u00e5 gi noen timer i offroadl\u00f8ypa. Her tilbys kj\u00f8reoppl\u00e6ring, enten med egen 4x4 eller i leid bil. Eller p\u00e5 en ATV, om din spreke tante har lyst til \u00e5 kj\u00f8re det.", "De s\u00e5kalte Touristenfahrten p\u00e5 N\u00fcrburgring kan bli stanset p\u00e5 kort varsel, for eksempel ved kraftig nedb\u00f8r. I stedet for bare \u00e5 g\u00e5 rundt bilen i plaskregnet, og sparke i dekkene, kan du i s\u00e5 fall ta turen innom banens museum. Utstillingen viser biltyper som er kj\u00f8rt p\u00e5 banen siden 1920-\u00e5rene og frem til i dag. Kanskje du vil utfordre resten av reisef\u00f8lget i en dekkskiftkonkurranse p\u00e5 museets Formel-1 bil?", "I underetasjen til museet finner du Ring-Kartbahn. Her kan hele familien eller vennegjengen konkurrere med gokarter. Har du med barn, er aldersgrensen \u00e5tte \u00e5r for \u00e5 slippe ut p\u00e5 banen.", "Gokartene er elektrisk drevne, og de leverer minst like godt som om det hadde v\u00e6rt bensinmotor.", "Er du redd for at lyden p\u00e5 en elkart blir pinglete? Fortvil ikke, grom V8-lyd p\u00e5 boks s\u00f8rger for riktig stemning."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f0e6f620b6116f279d7197a118e7aea79ee9d3ece04fb6f75ed1882f4d232587"}, {"field": "createtime", "value": "2017-01-25T11:26:11.000Z"}, {"field": "description", "value": "\u00c5 race rundt p\u00e5 den sagnomsuste N\u00fcrbergring passer like godt for ung som gammel."}, {"field": "dominantimage", "value": "http://www.adressa.no/incoming/article11745565.ece/nyxm5a/ALTERNATES/w980-default/Nurburgring_07463.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53f92e053ce8fd50c2d879db1321a5dfacfc54cd.jpg?597ae294"}, {"field": "dominantthumbnaildimensions", "value": "300x169"}, {"field": "heading", "value": ["Bjarne kj\u00f8rer til Tyskland for \u00e5 gi gass p\u00e5 legendarisk bane -adressa.no", "N\u00e6r 200 km/t i gammel Alfa Romeo", "M\u00e5 f\u00f8lge med like mye bak som foran", "- Adrenalinkick", "Kan v\u00e6re julegave", "Det gr\u00f8nne helvete", "Taxi-tur", "Dyrt \u00e5 vrake", "Lukket bane", "Pakketur", "Ut i naturen", "Interaktivt museum"]}, {"field": "id", "value": "53f92e053ce8fd50c2d879db1321a5dfacfc54cd"}, {"field": "keyword", "value": ["bil", "Tyskland"]}, {"field": "keywords", "value": "bil,Tyskland"}, {"field": "kw-category", "value": ["pluss", "magasin"]}, {"field": "kw-classification", "value": "automotive"}, {"field": "kw-concept", "value": ["bane", "lukket bane", "kj\u00f8re", "bil"]}, {"field": "kw-entity", "value": ["nordsl\u00f8yfen", "n\u00fcrburgring", "grand prix", "ayrton senna", "jackie stewart og michael schumacher", "n\u00fcrburg", "toyota gt86", "ring-taxi", "opel astra", "autobahn", "nordschleife og grand prix", "oldtimer grand prix", "n\u00fcrbergring", "tryg", "ring-kartbahn", "toyota avensis", "alain prost", "nordschleife", "suzuki swift sport", "touristenfahrten", "porsche 911", "formel 1"]}, {"field": "kw-location", "value": ["moss", "oslo", "tyskland", "k\u00f6ln", "tr\u00f8ndelag", "belgia", "trondheim", "fredrikstad", "norge"]}, {"field": "kw-pageclass", "value": "article"}, {"field": "kw-person", "value": ["niki lauda", "sabine schmitz", "jackie stewart", "christer lundem", "bjarne reistad", "michael schumacher", "alfa romeo", "ole irgens"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article11745565.ece/nyxm5a/ALTERNATES/w980-default/Nurburgring_07463.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bjarne kj\u00f8rer til Tyskland for \u00e5 gi gass p\u00e5 legendarisk bane"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/10/29/Bjarne-kj%C3%B8rer-til-Tyskland-for-%C3%A5-gi-gass-p%C3%A5-legendarisk-bane-11745382.ece"}, {"field": "pageclass", "value": ["article"]}, {"field": "publishtime", "value": "2015-10-29T19:24:06.000Z"}, {"field": "recs-articleid", "value": "11745382"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-10-29T19:24:06.000Z"}, {"field": "recs-rawtitle", "value": "Bjarne kj\u00f8rer til Tyskland for \u00e5 gi gass p\u00e5 legendarisk bane -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00c5 race rundt p\u00e5 den sagnomsuste N\u00fcrbergring passer like godt for ung som gammel."}, {"field": "thumbnail", "value": "http://content-thumbnail.cxpublic.com/content/thumbnail200x150/53f92e053ce8fd50c2d879db1321a5dfacfc54cd.jpg?597ae294"}, {"field": "thumbnailfullheightdimensions", "value": "200x3116"}, {"field": "timestamp", "value": "2017-07-28T07:07:00.000Z"}, {"field": "title", "value": "Bjarne kj\u00f8rer til Tyskland for \u00e5 gi gass p\u00e5 legendarisk bane"}, {"field": "url", "value": "http://www.adressa.no/pluss/magasin/2015/10/29/Bjarne-kj%c3%b8rer-til-Tyskland-for-%c3%a5-gi-gass-p%c3%a5-legendarisk-bane-11745382.ece"}, {"field": "urlhash", "value": "53f92e053ce8fd50c2d879db1321a5dfacfc54cd"}], "score": 0.64636797, "siteId": "9222270286501375973", "id": "53f92e053ce8fd50c2d879db1321a5dfacfc54cd"}

