{"fields": [{"field": "modifiedtime", "type": "time", "value": "2017-03-24T07:31:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "Superbussprosjektet har laget en liste med 17 superbusstasjoner, ett strekningstiltak med utbedring av traseen og fire omstigningspunkter som har kommet s\u00e5 langt i prosjekteringen at \u00abde er klare til bygging i l\u00f8pet av kort tid\u00bb.", "Klikk p\u00e5 kartet lenger nede i saken for \u00e5 se byggeprosjektene!", "\u00c5rets byggeprosjekter er avhengig av at det blir fattet et endelig vedtak om kostnads- og kvalitetsniv\u00e5 for stasjonsstrukturen i bystyret og fylkestinget 26. april.", "Det sv\u00e6rt omfattende anleggsarbeidet med bygging av superbusstasjoner, knute \u2013 og omstigningspunkter og utbedringer av strekninger p\u00e5 de tre superbusstraseene, vil sette sitt preg p\u00e5 byen de neste tre \u00e5rene.", "Gjennom store deler av anleggssesongen i 2017, 2018 og 2019, vil det p\u00e5g\u00e5 grave \u2013 og byggearbeid en rekke steder langs traseene samtidig.", "- De aller fleste 2017-prosjektene p\u00e5 listen vil f\u00e5 byggestart f\u00f8rst i h\u00f8st, men vi rekker trolig \u00e5 f\u00e5 spaden i jorda for en h\u00e5ndfull av superbusstasjonene allerede i v\u00e5r. Det kan dreie seg om i alt fire stasjoner som krever b\u00e5de mindre planlegging og enklere oppgradering enn andre prosjekter.Dette vil v\u00e6re stasjoner med enkle grunnforhold uten fjernvarme eller kabler i jorda og som ikke kommer i strid med noen reguleringsplan, forteller prosjektleder Terje Fiksdal i Statens vegvesen.", "Er det mulig med byggestart i v\u00e5r for enkelte prosjekter, blir det noen av f\u00f8lgende stasjoner: Travbanen, Rostengrenda, Bj\u00f8rndalstoppen, Bj\u00f8rndalsbrua, Kolstadvegen og Gildheim.", "LES OGS\u00c5: Heimdal: 750 meter superbusstras\u00e9 kan koste 50 millioner", "Sjekk ruter og holdeplasser i v\u00e5rt nye superbusskart", "Det totale byggebudsjettet for de 22 prosjektene i \u00e5rets anleggsvirksomhet er p\u00e5 mellom 105 og 158 millioner kroner. Hva som blir den endelige sluttsummen, er avhengig av hvilket kostnads- og kvalitetsniv\u00e5 politikerne bestemmer seg for under sluttbehandlingen. Den endelige infrastrukturen for superbussen skal vedtas i bystyret og fylkestinget i slutten av april.", "- Byggeprosjektene som ligger \u00abf\u00f8rst i l\u00f8ypa\u00bb, er plukket ut fordi de ikke har spesielle utfordringer med tanke p\u00e5 for eksempel bygging av kantstopp (stopp midt i gaten og ikke i busslomme, red.anm.), h\u00f8ye kostnader eller trafikksikkerhet, forklarer Fiksdal.", "LES OGS\u00c5: Superbussprosjektet kan bli flere hundre millioner kroner rimeligere", "LES OGS\u00c5: \u00c9n av fire f\u00e5r lengre avstand til holdeplassen n\u00e5r superbussen kommer i 2019", "Det m\u00e5 opprettet midlertidige stoppesteder for samtlige 147 superbusstasjoner i anleggsperioden. Selv de minst kostbare minimumsl\u00f8sningene vil kreve en ombygging. \u00c5rsaken er at ingen av de n\u00e5v\u00e6rende stoppestedene er bygget for stopp av 24\u201325 meter lange superbusser. Lengden p\u00e5 superbusstasjonene varierer fra 25 til 60 meter, avhengig av det skal v\u00e6re plass til en eller to busser p\u00e5 holdeplassen samtidig.", "- I anleggsperioden vil AtB s\u00f8ke \u00e5 f\u00e5 etablert midlertidige stoppesteder fra 50 til 100 meter unna dagens holdeplass. Vi vil begynne planleggingen av hvordan busstrafikken skal avvikles i anleggsperioden, n\u00e5r det foreligger et sluttvedtak om stasjonsstrukturen.", "Punktene viser superbuss-prosjekter med byggestart i 2017. Du kan zoome i kartet og trykke p\u00e5 punktene for \u00e5 se navn p\u00e5 holdeplass.", "Under planleggingen er vi avhengig av god kontakt med entrepren\u00f8ren for \u00e5 finne de beste l\u00f8sningene for passasjerer og sj\u00e5f\u00f8rer. Det er ogs\u00e5 viktig \u00e5 sikre at det velges alternativer for midlertidig veistandard som ikke g\u00e5r ut over bussmateriellet, forklarer Harald Storr\u00f8nning, avdelingsdirekt\u00f8r for rutetilbud og infrastruktur i AtB.", "Ogs\u00e5 tidsperspektivet er viktig for AtB. \u2013 Blir vi orientert om byggeplanene for hvert enkelt stoppested og strekning mellom to og fire uker f\u00f8r anleggsstart, f\u00e5r vi tilstrekkelig med tid til \u00e5 legge gode nok planer, p\u00e5peker Storr\u00f8nning.", "De midlertidige stoppestedene blir enten en busslomme eller kantstopp. Dersom hastigheten p\u00e5 strekningen er over 40 kilometer i timen, er det ikke tillatt med kantstopp. Unntaket er kantstopp i kollektivfelt fordi det da bare er buss og taxi som vil trafikkere kj\u00f8refeltet.", "- En annen l\u00f8sning er \u00e5 innf\u00f8re midlertidig reduksjon p\u00e5 hastigheten under byggeperioden. Det er veieier, enten Statens vegvesen p\u00e5 vegne av S\u00f8r-Tr\u00f8ndelag fylkeskommune eller Trondheim kommune sammen med politiet, som m\u00e5 treffe en slik beslutning, forklarer Storr\u00f8nning.", "LES OGS\u00c5: M\u00e5 bygge ferdig to superbussholdeplasser i uken hver uke i 16 m\u00e5neder", "Les ogs\u00e5: Superbuss: \u00abP\u00e5 langt n\u00e6r alt vil st\u00e5 ferdig i 2019\u00bb", "N\u00e5r bystyret og fylkestinget tar sin endelige beslutning om infrastrukturen i superbussprosjektet, vil det bare v\u00e6re to \u00e5r og tre m\u00e5neder til premieren for den nye rutestrukturen i Trondheim. Det setter sitt preg p\u00e5 den videre planleggingen.", "Fiksdal innr\u00f8mmer at tiden fram mot 3. august 2019 er knapp. \u2013 Mens vi venter p\u00e5 politikernes vedtak, gj\u00f8r vi derfor det vi kan for \u00e5 forberede de ulike byggeprosjektene slik at de f\u00e5r en hurtigst mulig anleggsstart, sier prosjektlederen.", "LES OGS\u00c5: Utbygging av superbuss flere hundre millioner kroner dyrere enn f\u00f8rst beregnet", "Les ogs\u00e5: Flybussene f\u00e5r ikke stoppe p\u00e5 superbussholdeplassene", "At det ikke er mulig \u00e5 vite standarden for infrastrukturen og f\u00e5 endelig gr\u00f8nt lys for prosjektene f\u00f8r i slutten av april, gir Superbussprosjektet to spesielle utfordringer.", "- Brorparten av entrepren\u00f8rene har vanligvis fylt opp ordreb\u00f8kene for sommersesongen s\u00e5 sent p\u00e5 v\u00e5ren. Vi har derfor ingen garanti for at det er tilstrekkelig med ledig kapasitet for de ulike prosjektene. Vi er blitt fortalt at byggemarkedet er p\u00e5 vei opp igjen. Det betyr at entrepren\u00f8rene har flere oppdrag \u00e5 velge mellom og lettere kan sysselsette mannskapsstyrken. \u00d8kt anleggsaktivitet betyr som regel ogs\u00e5 h\u00f8yere priser, p\u00e5peker Fiksdal.", "LES OGS\u00c5: Her er 11 ting du b\u00f8r vite om superbuss", "LES OGS\u00c5: Vil gi AtB ansvar for hele kollektivtilbudet i Tr\u00f8ndelag", "Les ogs\u00e5: \u00c9n av fire f\u00e5r lengre avstand til holdeplassen n\u00e5r superbussen kommer i 2019"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "e766a0630cff34325bb236560f4f395cf436632bb6a3378443c23171d81396d1"}, {"field": "createtime", "value": "2017-03-24T07:35:03.000Z"}, {"field": "description", "value": "Bygging av infrastrukturen for de tre superbusstraseene f\u00f8rer til anleggsvirksomhet p\u00e5 minst 160 ulike steder i Trondheim. Anleggsstarten for de f\u00f8rste byggeprosjektene skjer trolig i v\u00e5r."}, {"field": "dominantimage", "value": "http://www.adressa.no/incoming/article14493105.ece/1xnwf2/ALTERNATES/w980-default/buss3-1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eee4e3c6c6f753bb1532997b9b03b3288dbedb5b.jpg?594a2be4"}, {"field": "dominantthumbnaildimensions", "value": "300x169"}, {"field": "heading", "value": ["Superbussen med 22 byggeprosjekter i gatene i Trondheim i 2017 -adressa.no", "Byggebudsjett 105 - 158 millioner kroner", "Midlertidige holdeplasser", "Hektisk planlegging", "To anleggsutfordringer"]}, {"field": "id", "value": "eee4e3c6c6f753bb1532997b9b03b3288dbedb5b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["hundre millioner kroner", "superbuss", "infrastruktur", "stopp", "byggeprosjekter", "stasjoner", "superbussen", "planlegging", "midlertidige stoppesteder", "bygge", "midlertidig", "stoppested", "holdeplass", "prosjekter", "endelig", "millioner", "millioner kroner"]}, {"field": "kw-entity", "value": ["rostengrenda", "bj\u00f8rndalstoppen", "kolstadvegen og gildheim", "bj\u00f8rndalsbrua", "statens", "atb", "superbussprosjektet"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["harald storr\u00f8nning", "terje fiksdal"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14493105.ece/1xnwf2/ALTERNATES/w980-default/buss3-1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Superbussen med 22 byggeprosjekter i gatene i Trondheim i 2017"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/24/Superbussen-med-22-byggeprosjekter-i-gatene-i-Trondheim-i-2017-14492858.ece"}, {"field": "pageclass", "value": ["article"]}, {"field": "publishtime", "value": "2017-03-24T07:31:36.000Z"}, {"field": "recs-articleid", "value": "14492858"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-24T07:31:36.000Z"}, {"field": "recs-rawtitle", "value": "Superbussen med 22 byggeprosjekter i gatene i Trondheim i 2017 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Bygging av infrastrukturen for de tre superbusstraseene f\u00f8rer til anleggsvirksomhet p\u00e5 minst 160 ulike steder i Trondheim. Anleggsstarten for de f\u00f8rste byggeprosjektene skjer trolig i v\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/eee4e3c6c6f753bb1532997b9b03b3288dbedb5b.jpg?594a2be4"}, {"field": "thumbnailfullheightdimensions", "value": "200x1977"}, {"field": "timestamp", "value": "2017-06-21T08:18:44.000Z"}, {"field": "title", "value": "Superbussen: Her blir det byggeprosjekter i 2017"}, {"field": "url", "value": "http://www.adressa.no/pluss/nyheter/2017/03/24/Superbussen-med-22-byggeprosjekter-i-gatene-i-Trondheim-i-2017-14492858.ece"}, {"field": "urlhash", "value": "eee4e3c6c6f753bb1532997b9b03b3288dbedb5b"}], "score": 0.87753254, "siteId": "9222270286501375973", "id": "eee4e3c6c6f753bb1532997b9b03b3288dbedb5b"}

