{"fields": [{"field": "modifiedtime", "type": "time", "value": "2013-05-23T22:05:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "Porselenet og stent\u00f8yet som st\u00f8ver ned i skapet kan v\u00e6re sv\u00e6rt verdifullt for samlerne. Nylig ble et kaffeservice fra Figgjo, Marie gr\u00f8nn , solgt for 11.000 kroner, if\u00f8lge Samler.no. Et dukkeservise fra mellom 1915 og 1920 ble solgt p\u00e5 auksjon for 18.500 kroner i november, og en eggeoppsats for 2600 kroner. Begge fra Porsgrund Porsel\u00e6nsfabrik.", "Se listen over verdifullt porselen nederst i saken.", "- Her om dagen gikk en smykkesk\u00e5l i porselen med sol i midten for 14 000 kroner, det var to potensielle kj\u00f8pere som ikke ga seg. En platte formet som et skjold med bilde av Fridtjof Nansen og deltakerne til en ekspedisjon gikk for 19 000 kroner, sier Kjell Egil Larsen.", "Larsen er porselensekspert, og har tidligere jobbet p\u00e5 Porsgrund Porsel\u00e6nsfabrik i 30 \u00e5r. Sammen med Josef Halvorsen har han skrevet boken \u00abGammelt Porsgrund Klenodier verd \u00e5 eie\u00bb.", "- Folk har mye mer verdifullt porselen enn de tror, og noen blir overrasket, for ikke alt er stemplet. Fra Porsgrund finnes det for eksempel mye verdifullt, ustemplet porselen fra begynnelsen av 1900-tallet. En danske jeg hjalp med vurdering hadde kj\u00f8pt en kjenge for en hundrelapp en gang, en dyp sk\u00e5l med et nordisk hode p\u00e5 hver side av sk\u00e5len. Kjengen er verdt 3000-4000 kroner n\u00e5, dansken ble kjempeglad da han oppdaget verdien, sier Larsen.", "De eldste Porsgrund-gjenstandene g\u00e5r fremdeles h\u00f8yt. Har du et helt, gammelt barneservise kan det g\u00e5 for skyh\u00f8ye priser, DetRiflede fra Tias Eckhoff og Spire fra Konrad Galaaen er ogs\u00e5 verdifullt.", "Utg\u00e5tte serviser fra Porsgrund, som Maud og Polergull , \u00f8ker i pris siden folk supplerer det de ikke f\u00e5r tak i lenger.", "Kaffekanner pleide \u00e5 g\u00e5 h\u00f8yt i pris, men har sunket noe i verdi de siste \u00e5rene.", "- \u00c5rsaken er at svenskene ogs\u00e5 har funnet ut av verdien, og sendt mye til Norge. Man er helt avhengig av hva samlerne vil ha. Plutselig kan en gammel, nydelig kopp med sk\u00e5l selges for flere tusen kroner, sier Larsen.", "- Fra serien Nordisk fra 1905 og oppover til omtrent 1920 finnes det mange verdifulle gjenstander, som stammer fra da Norge ble selvstendig. Drikkekar, krus og mugger med nordisk m\u00f8nster g\u00e5r kjempeh\u00f8yt, sier Larsen.", "Han anbefaler folk \u00e5 vurdere affeksjonsverdien f\u00f8r de selger unna. Selv ville han beholdt arvestykker fra beste- og oldeforeldre, men solgt porselen man ikke har noe forhold til.", "- Det er ogs\u00e5 veldig viktig at objektene er hele og fine, for prisen p\u00e5virkes voldsomt av slitasje. Er det sk\u00e5r eller hakk i porselenet faller prisen, sier Larsen.", "Bj\u00f8rn Fr. Anderssen driver \u00abAntikvitet og Auksjonsforretning\u00bb i Trondheim. Han forteller at trendene skifter fort, og at folk n\u00e5 \u00f8nsker seg fajanse fra 60- og 70-tallet.", "- Kaffekoppene og kaffekannenes storhetstid er over. Folk vil ha deler til servisene de har fra f\u00f8r. Stavangerflint, Figgjo og Egersund Fayancefabrik er popul\u00e6rt hos den yngre garden, og vi strekker oss langt for \u00e5 f\u00e5 tak i dem, sier Anderssen.", "- Clupea fra Figgjo g\u00e5r h\u00f8yest n\u00e5, men for noen \u00e5r siden var det Bambus fra Figgjo som gjaldt, sier Anderssen.", "Han opplever at hele serviser fra 20-40-tallet g\u00e5r for en slikk og ingenting, selv om det er eksklusive saker som Rosenthal. Noen gamle middagsserviser er vanskelige \u00e5 selge fordi middagstallerkenene er mindre enn folk \u00f8nsker seg i dag.", "Kaffeservisene er enklere \u00e5 selge, erfarer Anderssen.", "- Her om dagen var jeg p\u00e5 et loft og fant et gammelt, fint teservise fra 1820. Det bare stod der. Det kommer til \u00e5 selges for et par tusen kroner, sier Anderssen.", "Blomqvist Kunsthandel selger en del porselen p\u00e5 kommisjon. Senior antikvitetsekspert Trond Sch\u00f8ning i Blomqvist forteller at det er noen ytterst f\u00e5 designere som peker seg ut.", "- I Norge er Porsgrund viktigst, i tillegg til Figgjo og Stavangerflint, og Egersund fajanse.", "- Jeg ser at alderen p\u00e5 gjenstandene er viktig, men kvaliteten og at det er riktig fabrikk betyr kanskje mest. Gjenstandene trenger ikke v\u00e6re fra de st\u00f8rste fabrikkene, noen av de mest verdifulle er fra sm\u00e5, tyske fabrikker. For eksempel kan en sjelden figur fra tyske Meissen koste flere hundre tusen kroner, sier Sch\u00f8ning.", "Tror du at du eier verdifullt porselen? Se n\u00f8ye p\u00e5 navn og merking. Noen navn og fabrikker er spesielt betydningsfulle.", "Det mest ettertraktede porselenet og stent\u00f8yet", "Her er listen over det mest verdifulle porselenet:", "Porsgrund Pors\u00e6lensfabrik:", "- Folk samler systematisk p\u00e5 Nordisk , spesielt delene fra mellom 1905 og 1914. Porselenet var kostbart og delvis h\u00e5ndmalt, i en ganske voldsom rosemalt stil. Ivrige samlere har betalt opptil 8000-10.000 for en fyrstikkeskeholder, mens en stor mugge ikke trenger \u00e5 koste mye. Sjeldenheten betyr alt.", "- Gjenstander tegnet for Porsgrund av Thorolf Holmboe p\u00e5 10-20-tallet er samleobjekter. Holmboe var en av de f\u00f8rste norske designerne i moderne forstand. Han laget blant annet store vaser og bordlamper med underglasurteknikk.", "- Hans Flygenring laget mange viktige objekter p\u00e5 1920-tallet, men st\u00e5r i skyggen av Nora Gulbrandsen.", "- Nora Gulbrandsen var kunstnerisk leder ved Porsgrunds Porsel\u00e6nsfabrik 1928-46 og satte sitt umiskjennelige preg p\u00e5 fabrikkens produksjon som dermed representerer noen av de klareste uttrykk for funksjonalismen innen norsk kunstindustri. Hennes gjenstander er i stor grad samleobjekter, spesielt kolleksjonen fra parisutstillingen i 1937. Gulbrandsen designet ogs\u00e5 en del praktgjenstander for tyskerne under krigen, veggplatter og vaser bestilt av Terboven i 30-talls art deco-stil med ulike tyske symboler \u2013 disse er ettertraktede samlerobjekter for flere grupper av samlere, b\u00e5de v\u00e5pen- og porselenssamlere. Etter krigen sluttet hun \u00e5 jobbe for Porsgrund.", "- Konrad Galaaen og Tias Eckhoff er store navn etter Gulbrandsen. Spesielt kjent er Eckhoffs Det Riflede , og Galaaens Spire . Viktig er ogs\u00e5 kaffe- og teserviset Regent fra 1961.", "Egersund Fayancefabrik:", "- Andreas Ollestads vaseproduksjon i jugendstil i brunt, gul, r\u00f8dt og oransje fra cirka 1900 er samleobjekter.", "- Gjenstander fra Theodor Friestad er ogs\u00e5 samleobjekter. Tingene er i jugendstil, men litt mer hverdagslige og praktiske enn Ollestads.", "- Gjenstander formgitt av Thorbj\u00f8rn Feyling p\u00e5 30-tallet er ogs\u00e5 popul\u00e6re for samlere.", "Figgjo og Stavangerflint:", "- De mest interessante objektene er fra 50-60-tallet. Serviser som Bambus og Culpea kj\u00f8pes av unge og relativt unge mennesker fordi de er kule, freshe og retro. Servisene kj\u00f8pes for \u00e5 brukes.", "Tyskland:", "- Meissen var den f\u00f8rste fabrikken i Europa som begynte \u00e5 lage ekte porselen, p\u00e5 begynnelsen av 1700-tallet. Tyskland er viktig i porselenssammenheng.", "England:", "- Wedgwood er nok den viktigste engelske. Produksjonen startet p\u00e5 1700-tallet, og er kanskje mest historiske kjent for det uglasserte porselenet med innfarvet gods \u2013 dvs. typer som Basaltware som er sort, og Jasper i lysebl\u00e5tt og hvitt.", "Frankrike:", "- Sevres er den kongelige, statlige fine fabrikken i Frankrike. Det samles p\u00e5 objekter fra Sevres. De typiske fargene er to spesielle lysere og m\u00f8rkere bl\u00e5toner, som ofte brukes som bunnfarger i dekoren.", "Danmark:", "- Den kongelige porcel\u00e6nsfabrik har flere samleobjekter. Flaggskipene er Musselmalet (str\u00e5m\u00f8nsteret) og eksklusive Flora Danica .", "- Fra Bing & Gr\u00f8ndahl er spesielt porselensfigurene samleobjekter.", "Sverige:", "- Gamle gjenstander fra R\u00f6rstrand og Gustavsberg kan v\u00e6re verdifulle samleobjekter. Kjente kunstneriske medarbeidere p\u00e5 R\u00f6rstrand har v\u00e6rt Edward Hald, Gunnar Nylund, Carl Harry St\u00e5lhane, Hertha Bengtson og Marianne Westman.", "Russland:", "- I Russland er det mange flotte porselensfabrikker, som har produsert helt fantastiske ting. Etter at muren falt steg objektene i verdi, men verdien p\u00e5virkes av keiserlig eller adelig tilknytning. Tallerkener eller deler fra enkelte keiserlige serviser kan v\u00e6re verdt flere hundre tusen kroner.", "Kina:", "- I Kina er det et enormt marked for porselen, det var her alt startet. Mange samler p\u00e5 kinesisk porselen, men dette er en helt annen verden, b\u00e5de kulturhistorisk og markedsmessig, enn det europeiske porselenet. Kvalitet og spesielt alder har veldig mye \u00e5 si. Kinesisk porselen i samlesegmentet er sjelden bruksgjenstander, som for eksempel Figgjo, men rene samlegjenstander.", "Fakta om porselen", "\u00abEkte\u00bb porselen er laget med kaolinleire (opprinnelig en feltspat-leire utvunnet i Gaoling, i provinsen Jiangxi i Kina), og vil kunne v\u00e6re gjennomskinnelig i en tynn masse. Ellers finnes det gradvise tekniske forskjeller, fra det rene leirgodset, som vil f\u00e5 et brunt terrakottafarget gods, ofte kalt fajanse, og ulike mellomkvaliteter som flintgods, stengods og s\u00e5 videre.", "Fors\u00f8k p\u00e5 \u00e5 fremstille porselen i Europa f\u00f8rte omsider frem i 1709 da J. F. B\u00f6ttger fant en metode, og i 1710 ledet opprettelsen av den tyske Meissen-fabrikken. Hemmeligheten kunne ikke bevares lenge. En porselensfabrikk ble grunnlagt i Wien 1718, og etter hvert gikk de fikk de fleste fyrstene en porselensfabrikk innenfor sitt omr\u00e5de.", "Danmark-Norge fikk sin porselensfabrikk s\u00e5 sent som i 1772 \u2013 Den Kongelige Porcelainsfabrik i K\u00f8benhavn. Den f\u00f8rste norske porselensfabrikken kom i drift i Porsgrunn i 1887.", "Kilde: Trond Sch\u00f8ning"]}, {"field": "category0", "value": "forbruker"}, {"field": "contenthash", "value": "b32c90a0038e7b09887e0c245664cb7ad8eafbb109873bf2a3622f7e5e21c9f4"}, {"field": "createtime", "value": "2013-05-23T21:10:31.068Z"}, {"field": "description", "value": "Dette serviset ble solgt for 15 000 kroner. Sitter du p\u00e5 en gullgruve?"}, {"field": "dominantimage", "value": "http://www.adressa.no/incoming/article7615721.ece/ALTERNATES/w980-default/porselen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a811f554589b74f80d56b168b6ad3d87afe934e.jpg?59733abc"}, {"field": "dominantthumbnaildimensions", "value": "300x169"}, {"field": "heading", "value": ["\u00abDet gamle porselenet fra bestemor\u00bb kan ha h\u00f8y verdi -adressa.no", "- Folk har mye verdifullt porselen", "- \u00abNordisk\u00bb g\u00e5r kjempeh\u00f8yt", "Popul\u00e6re serviser fra Figgjo", "Se etter navn og merking"]}, {"field": "id", "value": "9a811f554589b74f80d56b168b6ad3d87afe934e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "science"}, {"field": "kw-company", "value": "sevres"}, {"field": "kw-concept", "value": ["verdifullt porselen", "porselen", "tusen kroner", "hundre tusen kroner"]}, {"field": "kw-entity", "value": ["r\u00f6rstrand og gustavsberg", "r\u00f6rstrand", "egersund fayancefabrik", "basaltware", "gammelt porsgrund klenodier", "tias eckhoff og spire", "terboven", "antikvitet og auksjonsforretning", "thorolf holmboe", "porsgrund", "marie", "galaaens spire", "figgjo og stavangerflint", "konrad galaaen og tias eckhoff", "maud og polergull", "musselmalet", "samler", "wien 1718", "regent", "bambus og culpea", "nordisk", "hans flygenring", "porsgrunds porsel\u00e6nsfabrik", "figgjo og egersund fayancefabrik", "jiangxi", "blomqvist", "porsgrund porsel\u00e6nsfabrik", "kongelige porcelainsfabrik", "gr\u00f8ndahl", "detriflede", "figgjo", "bing", "kunsthandel", "eckhoffs det riflede", "bambus", "anderssen", "hertha bengtson og marianne westman", "gaoling", "j. f. b\u00f6ttger"]}, {"field": "kw-location", "value": ["europa", "kina", "meissen", "k\u00f8benhavn", "frankrike", "rosenthal", "egersund", "trondheim", "russland", "porsgrunn", "norge", "jasper"]}, {"field": "kw-pageclass", "value": "article"}, {"field": "kw-person", "value": ["flora danica", "gunnar nylund", "tias eckhoff", "hertha bengtson", "marianne westman", "trond sch\u00f8ning", "fridtjof nansen", "andreas ollestads", "konrad galaaen", "theodor friestad", "bj\u00f8rn fr", "josef halvorsen", "kjell egil larsen", "nora gulbrandsen", "edward hald", "thorbj\u00f8rn feyling", "carl harry st\u00e5lhane"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article7615721.ece/ALTERNATES/w980-default/porselen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet gamle porselenet fra bestemor\u00bb kan ha h\u00f8y verdi"}, {"field": "og-type", "value": "article"}, {"field": "og-url", "value": "http://www.adressa.no/forbruker/article7615787.ece"}, {"field": "pageclass", "value": ["article"]}, {"field": "publishtime", "value": "2013-05-23T22:05:23.000Z"}, {"field": "recs-articleid", "value": "7615787"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2013-05-23T22:05:23.000Z"}, {"field": "recs-rawtitle", "value": "\u00abDet gamle porselenet fra bestemor\u00bb kan ha h\u00f8y verdi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Dette serviset ble solgt for 15 000 kroner. Sitter du p\u00e5 en gullgruve?"}, {"field": "thumbnail", "value": "http://content-thumbnail.cxpublic.com/content/thumbnail200x150/9a811f554589b74f80d56b168b6ad3d87afe934e.jpg?59733abc"}, {"field": "thumbnailfullheightdimensions", "value": "200x2228"}, {"field": "timestamp", "value": "2017-07-22T11:45:00.000Z"}, {"field": "title", "value": "\u00abDet gamle porselenet fra bestemor\u00bb kan ha h\u00f8y verdi"}, {"field": "url", "value": "http://www.adressa.no/forbruker/article7615787.ece"}, {"field": "urlhash", "value": "9a811f554589b74f80d56b168b6ad3d87afe934e"}], "score": 1.1148459, "siteId": "9222270286501375973", "id": "9a811f554589b74f80d56b168b6ad3d87afe934e"}

