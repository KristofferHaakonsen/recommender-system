{"fields": [{"field": "modifiedtime", "type": "time", "value": "2012-04-17T19:43:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "I mange \u00e5r hadde Odd Reitan fokus p\u00e5 bare \u00e9n ting: Oppbyggingen og driften av dagligvarekjeden Rema 1000. Og hvert tilbakelagt \u00e5r var en ny suksesshistorie. For ti \u00e5r siden begynte imidlertid nye id\u00e9er \u00e5 yngle i familien. Noen av dem i forbindelse med at s\u00f8nnene var ferdige med studier og kom inn i familieselskapet: Bensin, netthandel, matvarer rett hjem til folk, fotoautomater, reisebyr\u00e5-virksomhet. Alt er ikke blitt like vellykket, selv om pappa Odd hadde god tro p\u00e5 dem:", "\u2013 For Reitangruppen er dette det st\u00f8rste som har skjedd siden Rema 1000 s\u00e5 dagens lys i 1971, for Norge det st\u00f8rste siden Harald H\u00e5rfagre samlet landet, sa en oppr\u00f8mt Odd Reitan da Rema Bensin ble lansert i 1997.", "Tre bensinpumper utenfor Rema-butikker i Trondheim var starten. Etter hvert kom det flere rundt om i Norge ogs\u00e5. Men bensinsalget ble ingen suksess. Rema Bensin i Norge ble avviklet, mens det gjenv\u00e6rende selskapet, Rema Bensin Norden, har g\u00e5tt fra 161,4 millioner i omsetning i 2002 til 6,5 millioner i 2006. De pumpene som fortsatt st\u00e5r igjen utenfor Rema-butikkene er i dag i helt andre farver og selger billigbensin for Uno X.", "Odd Reitan hadde mer p\u00e5 hjertet om bensin og bensinstasjonsdrift da Rema Bensin ble introdusert i juli 1997:", "\u2013 Vi skreller bort alt tull og t\u00f8ys som bensinstasjonene i dag driver med, sa Reitan. Han hadde sett seg grundig lei p\u00e5 at oljeselskapene ofret massevis av energi p\u00e5 \u00ab\u00e5 selge dyr mat\u00bb. Ti \u00e5r etter er det Reitan Servicehandel som ofrer massevis av energi p\u00e5 \u00e5 selge dyr mat, gjennom bensinstasjonskjeden YX (Hydro/Texaco) som Reitan-familien har kj\u00f8pt.", "Det gikk ikke s\u00e6rlig bra for konseptet med at kunder skulle f\u00e5 dagligvarene brakt hjem til seg heller. Etter \u00e5 ha gjort et spedt fors\u00f8k med Rema Netshop p\u00e5 \u00e5 f\u00e5 kunder som ikke fysisk kom til butikkene til likevel \u00e5 handle hos Rema, introduserte man p\u00e5 ny\u00e5ret 1998 selskapet Rema Hjem til Deg. Tanken var \u00e5 bygge opp et apparat som skulle kj\u00f8re varene hjem til folk. Ole Robert Reitan var sjef for prosjektet.", "\u2013 Vi tror dette vil bli s\u00e5 komfortabelt for forbrukerne at tilbudet vil \u00abta av\u00bb. Entusiasmen internt omkring nysatsningen er enorm, timingen er det eneste vi lurer p\u00e5, sa Odd Reitan ved introduksjonen.", "Samtidig med at Rema Hjem til deg ble startet, avviklet man utkj\u00f8ringssamarbeidet man til da hadde hatt med Posten. M\u00e5lgruppen for storsatsningen var enkeltkunder, institusjoner og storforbrukere.", "Etter bare ti m\u00e5neder, i oktober 1998, ble hele prosjektet lagt ned. If\u00f8lge Dagens N\u00e6ringsliv kostet det Reitangruppen et par titalls millioner kroner.", "Men det dukket opp nye Reitan-id\u00e9er etter hvert. Neste gang var det et slags bank i butikk-tilbud som var p\u00e5 trappene. Norges st\u00f8rste avis VG valgte \u00e5 bruke hele to sider p\u00e5 \u00e5 presentere \u00abRema Bank\u00bb. Siden er det sv\u00e6rt f\u00e5 som har h\u00f8rt mer om dette. I dag husker ikke Odd Reitan at man har pr\u00f8vet ut dette i det hele tatt.", "Neste store VG-oppslag handlet om at Rema skulle begynne med foto. If\u00f8lge Odd Reitan er ikke den satsningen en fiasko, for fotoautomatene ligger fortsatt som et konsept/varegruppe i Reitan Servicehandel.", "Rema-ansatte kan fortelle at det er meget sjelden man ser dagligvarekunder gj\u00f8re bruk av automatene. Hvor lenge de blir st\u00e5ende er derfor det store sp\u00f8rsm\u00e5let", "S\u00e5 kom reisebyr\u00e5et Go. I august 2006 ble det kjent at SAS-gruppen og Reitangruppen gikk sammen for \u00e5 bli stor i Skandinavia p\u00e5 reiser og opplevelser. Reitan-s\u00f8nn Kjell Magnus Reitan gikk god for konseptet. Online-automater skulle plasseres ut i vel 2400 kiosker, butikker og p\u00e5 bensinstasjoner rundt om i Norden.", "Sist l\u00f8rdag ble det kjent i Finansavisen at b\u00e5de direkt\u00f8r og visedirekt\u00f8r i Go har sluttet. Fortsatt venter man p\u00e5 at Reitangruppen skal sette opp skjermer i butikkene sine. TV-skjermene som er plassert hos 7\u2019Eleven er ikke aktive og selskapet er nedbemannet fra 20 til syv personer. Senest i april i fjor gikk eierne inn med nye millioner. Mange tviler p\u00e5 om Go faktisk er liv laga.", "Odd Reitan vil ikke v\u00e6re med p\u00e5 at familieselskapet har bommet p\u00e5 en del av satsningene ved siden av dagligvare det siste ti\u00e5ret.", "Men han innr\u00f8mmer likevel indirekte at de har l\u00e6rt av de prosjektene som har v\u00e6rt fors\u00f8kt. Det er alts\u00e5 ikke sikkert at man kommer til \u00e5 tr\u00e5kke i s\u00e5 veldig mange sidespor i tiden fremover:", "\u2013 Vi i Reitangruppen har den holdningen at vi skal v\u00e6re sv\u00e6rt kresne til kj\u00f8p av relaterte konsepter i fremtiden. Vi har for tiden store oppgaver foran oss i selve kjernevirksomhetene v\u00e5re, skriver Odd Reitan i en e-post til Adresseavisen.", "Han henviser til sin s\u00f8nn Magnus \u00e5 besvare sp\u00f8rsm\u00e5l omkring reisebyr\u00e5et Go og konseptet Foto i butikk.", "\u2013 Men jeg tror ikke man kan si at det er en fiasko, skriver Odd Reitan om foto-satsningen. Om Go sier han at han vet for lite til \u00e5 kommentere det konseptet.", "Han er imidlertid klar p\u00e5 at bensin var en suksess for Reitangruppen, til tross for at selskapet Rema Bensin ble avviklet. Det forklarer Odd Reitan med at det er Rema Bensin som er selve opptakten til kj\u00f8pet av YX bensinstasjoner, og som igjen har f\u00f8rt til den omtalte Shell-avtalen.", "\u2013 Regnskapsmessig tjente vi ikke penger i starten p\u00e5 Rema Bensin, men ogs\u00e5 den gangen hadde vi i de fleste \u00e5rene positiv kontantstr\u00f8m. Med andre ord: Bensin har aldri v\u00e6rt en fiasko i mitt hode. N\u00e5r dette er sagt, har vi i Reitangruppen den holdningen at vi skal v\u00e6re kresne til kj\u00f8p av relaterte konsepter i fremtiden, svarer Odd Reitan."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "27934c2bbcd22b380677aac25919a1ec98700700692887064b16fb6219545e89"}, {"field": "createtime", "value": "2017-05-04T14:23:40.000Z"}, {"field": "description", "value": "Reitan-familien er best p\u00e5 dagligvarer. N\u00e5r de fors\u00f8ker seg p\u00e5 andre ting g\u00e5r det ikke alltid fullt s\u00e5 bra. N\u00e5 er det reisebyr\u00e5et Go som sliter."}, {"field": "dominantimage", "value": "http://www.adressa.no/incoming/article1231299.ece5/ALTERNATES/w980-default/reitan-reisebyraa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e7a9497c6f5a0150c609ae308d00163ff0516eb2.jpg?598bfeeb"}, {"field": "dominantthumbnaildimensions", "value": "300x169"}, {"field": "heading", "value": ["Reitans flauser -adressa.no", "Ble til Uno X", "Avviklet Hjem til deg", "Stadig nye ideer", "\u00abIkke fiasko i mitt hode\u00bb"]}, {"field": "id", "value": "e7a9497c6f5a0150c609ae308d00163ff0516eb2"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": ["posten", "reitangruppen", "dagens n\u00e6ringsliv", "finansavisen", "texaco"]}, {"field": "kw-concept", "value": ["bensin", "ofrer massevis", "relaterte konsepter", "konsept", "selge dyr mat", "dag", "mitt hode", "selge dyr", "dyr mat"]}, {"field": "kw-entity", "value": ["reitan", "hydro", "rema bensin norden", "skandinavia", "uno x.", "reitan servicehandel", "uno x", "rema bensin", "rema 1000", "rema", "rema hjem", "foto", "rema netshop", "shell", "eleven", "adresseavisen", "rema bank"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["kjell magnus reitan", "ole robert reitan", "odd reitan", "harald h\u00e5rfagre"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1231299.ece5/ALTERNATES/w980-default/reitan-reisebyraa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Reitans flauser"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1014681.ece"}, {"field": "pageclass", "value": ["article"]}, {"field": "publishtime", "value": "2008-01-21T04:53:28.000Z"}, {"field": "recs-articleid", "value": "1706816"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2008-01-21T04:53:28.000Z"}, {"field": "recs-rawtitle", "value": "Reitans flauser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Reitan-familien er best p\u00e5 dagligvarer. N\u00e5r de fors\u00f8ker seg p\u00e5 andre ting g\u00e5r det ikke alltid fullt s\u00e5 bra. N\u00e5 er det reisebyr\u00e5et Go som sliter."}, {"field": "thumbnail", "value": "http://content-thumbnail.cxpublic.com/content/thumbnail200x150/e7a9497c6f5a0150c609ae308d00163ff0516eb2.jpg?598bfeeb"}, {"field": "thumbnailfullheightdimensions", "value": "200x1704"}, {"field": "timestamp", "value": "2017-08-10T06:36:27.000Z"}, {"field": "title", "value": "Reitans flauser"}, {"field": "url", "value": "http://www.adressa.no/nyheter/okonomi/article1014681.ece"}, {"field": "urlhash", "value": "e7a9497c6f5a0150c609ae308d00163ff0516eb2"}], "score": 0.55861294, "siteId": "9222270286501375973", "id": "e7a9497c6f5a0150c609ae308d00163ff0516eb2"}

