{"fields": [{"field": "modifiedtime", "type": "time", "value": "2012-04-17T01:54:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ronald grini psykolog"}, {"field": "body", "value": ["Saken oppdateres.", "Etter \u00e5 ha fulgt den lange debatten om \u00abSn\u00e5samannen\u00bb er det et par momenter som s\u00e5 vidt jeg kan se ikke er diskutert. Mange er de som forteller at de er blitt helbredet for sine lidelser og plager av Joralf Gjerstad. Gjerstad forteller at han ble klar over evnene til \u00e5 helbrede allerede som guttunge i barndomshjemmet i Sn\u00e5sa i Nord-Tr\u00f8ndelag. Som vel alle n\u00e5 vet, har han praktisert denne evnen gjennom et langt liv og er blitt opps\u00f8kt og oppringt av titusener fra land og strand.", "Det er mange meninger om det Gjerstad utretter. Spesielt er han tillagt den egenskapen eller evnen som popul\u00e6rt kalles \u00abvarme hender\u00bb. Noen finner forklaringene p\u00e5 det som skjer i pasientenes egen innbilningskraft, mens andre tviholder p\u00e5 at Gjerstad har overnaturlige evner. Gjerstad kan etter det jeg forst\u00e5r ikke selv gi noen forklaring p\u00e5 fenomenene utover at de skyldes evner han har hatt fra barndommen av. At de skulle skyldes guddommelige krefter har han selv bestemt avvist.", "Kanskje er det imidlertid slik av vi verken trenger \u00e5 ty til overnaturlige eller mirakul\u00f8se forklaringer for \u00e5 forst\u00e5 det Gjerstad f\u00e5r til. Kanskje er \u00e5rsakene mer rasjonelle og naturlige enn som s\u00e5. For \u00e5 forst\u00e5 det Joralf Gjerstad utretter som behandler, m\u00e5 man etter min mening ta utgangspunkt i hans rent menneskelige egenskaper. Han tar pasientene p\u00e5 alvor. Han f\u00e5r pasientene til \u00e5 f\u00f8le seg trygge og forst\u00e5tt. Han f\u00e5r dem til \u00e5 roe ned og slappe av. Han inngir tillit og f\u00e5r pasientene til \u00e5 \u00e5pne seg og til \u00e5 komme med det som plager og bekymrer dem. Han f\u00e5r pasientene til \u00e5 lytte til det han sier slik at ordene synker inn. Dette er kraftige virkemidler i all psykologisk og medisinsk behandling. Er det her vi finner Sn\u00e5samannens \u00abhemmelige\u00bb evner? Erfaringer fra psykologien og medisinen peker mot denne muligheten.", "Jeg skal i det f\u00f8lgende fors\u00f8ke \u00e5 begrunne dette n\u00e6rmere. Allerede i \u00e5rene 1908-1912 utviklet den tyske legen J. H. Schultz, p\u00e5 basis av erfaringer som nevrologen og hypnotis\u00f8ren Oscar Vogt tidligere hadde gjort, en behandlingsmetode han kalte \u00abAutogene Trainung\u00bb. Denne metoden tok f\u00f8rst og fremst sikte p\u00e5 \u00e5 fremkalle avspenning i kropp og sinn utelukkende ved hjelp av tanker og forestillinger. Schultz beskrev metoden i et lite hefte som midt p\u00e5 femtitallet ble oversatt til norsk med tittelen \u00ab\u00d8vingshefte for Autogen trening\u00bb. Metoden, som er beregnet p\u00e5 selvtrening og selvbehandling, ble godt mottatt av fagfolk. Overlege Gordon Johnsen, grunnleggeren av behandlingsinstitusjonen Modum Bad, skrev et begeistret forord der han varmt anbefalte metoden til hjelp for mennesker plaget med angsttilstander, s\u00f8vnforstyrrelser og nerv\u00f8se tilstander.", "Autogen trening g\u00e5r ut p\u00e5 at man gjennom gjentakelse av bestemte ord og formuleringer fremkaller tyngde og varmeopplevelser i kroppen, samt foretar reguleringer av hjerte og \u00e5ndedrett. Schultz sammenliknet metoden med hypnose, som ogs\u00e5 kan gi en egenartet f\u00f8lelse av tyngde og varme i kroppen. Opplevelsene av tyngde og varme forklarte Schultz slik: N\u00e5r musklene v\u00e5re, som jo holder kroppen oppe ved at de er spente, f\u00e5r slappe av, s\u00e5 oppst\u00e5r en helt naturlig f\u00f8lelse av tyngde i kroppen. P\u00e5 tilsvarende m\u00e5te er opplevelsen av varme i kroppen en naturlig f\u00f8lge av at blod\u00e5rene utvides og lar blodet f\u00e5 str\u00f8mme friere. Det helt sentrale poenget i autogen trening er at det er selve ordene \u00abtyngde\u00bb og \u00abvarme\u00bb som utl\u00f8ser de fysiologiske forandringene.", "\u00abAutogen trening\u00bb-metoden er de siste tjue \u00e5rene forenklet og utviklet videre og g\u00e5r n\u00e5 gjerne under betegnelser som avslappingsteknikker og mental trening. De er mye brukt, ikke minst i idretten. I min egen psykologpraksis har jeg arbeidet mye med studenter som har v\u00e6rt plaget med prestasjonsangst og studiestress, og i mange tilfelle har jeg l\u00e6rt dem hvordan de kan redusere angst og stress gjennom \u00e5 fremkalle avspenning og ro ved hjelp av verbale avspennings\u00f8velser. Slike \u00f8velser er lette \u00e5 l\u00e6re, og de positive og behagelige virkningene de utl\u00f8ser, kan i mange tilfelle virke forbl\u00f8ffende og kanskje mirakul\u00f8se.", "P\u00e5 syttitallet beskrev professor Herbert Benson ved Beth Israel Hospital i Boston \u00abthe relaxation response\u00bb eller avslappingsresponsen. Benson og hans medarbeidere viste at de ved hjelp av verbale avspenningsteknikker kunne fremkalle m\u00e5lbare reduksjoner i blodtrykket, spenningsreduksjoner i muskulaturen samt nedsatt hjerte- og \u00e5ndedrettsfrekvens. De viste at avspenningsorienterte ord og formuleringer kunne f\u00f8re til omfattende fysiologiske reaksjoner.", "Det forskes for fullt p\u00e5 \u00e5 finne ut hva det er som gj\u00f8r at tankene v\u00e5re har krefter som utl\u00f8ser fysiologiske reaksjoner i kroppen. Fokus er rettet mot de s\u00e5kalte signalstoffene. Forskningsjournalist \u00c5se Dragland forteller i kronikken \u00abMed tanke p\u00e5 kroppen\u00bb i Adresseavisen 2. september 2008, om p\u00e5g\u00e5ende forskning som demonstrerer hvordan tankene v\u00e5re har effekt p\u00e5 kjemien i kroppen v\u00e5r og hvordan disse igjen gir fysiske, m\u00e5lbare endringer.", "Ph.D. Candace B. Pert forteller i boken \u00abMolecules of Emotion\u00bb, f\u00f8rste gang publisert i 1997, om de s\u00e5kalte nevropeptidene og hvordan disse opererer i kroppen. Dette er ytterst sm\u00e5 kjemiske stoffer som fungerer som hjernens kurerer der de i enorme mengder farter omkring blant kroppens milliarder av celler og overbringer budskap fra tankene v\u00e5re til cellene. Hun kaller dem budbringermolekyler eller emosjonsmolekyler. De har den egenskap at de utl\u00f8ser reaksjoner i cellene som er i samsvar med de beskjeder som tankene og forestillingene har produsert, for eksempel beskjeder om avslapping og velv\u00e6re. Pert var n\u00e6r ved en Nobelpris etter at hun i 1972 oppdaget de s\u00e5kalte opiatreseptorene p\u00e5 kroppens og hjernens celler, det vil si reseptorer som reagerer p\u00e5 kroppens naturlige morfiner, de s\u00e5kalte endorfinene som utl\u00f8ser velv\u00e6re og avspenning i kropp og sinn.", "Etter min mening trenger vi alts\u00e5 ikke overnaturlige forklaringer eller tro p\u00e5 spesielle evner for \u00e5 forst\u00e5 de undere Sn\u00e5samannen utretter med pasientene. Han sitter rett og slett inne med dype kunnskaper om hvordan man med enkle virkemidler kan utl\u00f8se selvhelbredende prosesser og positive f\u00f8lelser hos pasientene, men tydeligvis uten selv \u00e5 kunne forklare det som skjer.", "ronald.grini@online.no"]}, {"field": "category0", "value": "meninger"}, {"field": "contenthash", "value": "f24314722f0f2339f641f4d8e1ce88244e3bf0d877d18d17647ed6f5dc005e60"}, {"field": "createtime", "value": "2017-01-22T10:41:29.000Z"}, {"field": "description", "value": "Kanskje er det slik av vi verken trenger \u00e5 ty til overnaturlige eller mirakul\u00f8se forklaringer for \u00e5 forst\u00e5 det Gjerstad f\u00e5r til."}, {"field": "dominantimage", "value": "http://www.adressa.no/incoming/article1303923.ece5/ALTERNATES/w980-default/Kronikk%202303"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca108b18c598beca2a546ae7113062a0cba54a5c.jpg?593ea1ea"}, {"field": "dominantthumbnaildimensions", "value": "300x169"}, {"field": "heading", "value": "Sn\u00e5samannen \u2013 en mirakelmann? -adressa.no"}, {"field": "id", "value": "ca108b18c598beca2a546ae7113062a0cba54a5c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-concept", "value": ["tro", "kropp", "autogen trening"]}, {"field": "kw-entity", "value": ["b. pert", "modum bad", "sn\u00e5samannen", "nobelpris", "autogene trainung", "\u00f8vingshefte for autogen", "adresseavisen", "molecules of emotion"]}, {"field": "kw-location", "value": ["boston", "nord-tr\u00f8ndelag", "sn\u00e5sa"]}, {"field": "kw-pageclass", "value": "article"}, {"field": "kw-person", "value": ["j. h. schultz", "gordon johnsen", "\u00e5se dragland", "beth israel hospital", "herbert benson", "joralf gjerstad", "oscar vogt"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1303923.ece5/ALTERNATES/w980-default/Kronikk%202303"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sn\u00e5samannen &ndash; en mirakelmann?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1298186.ece"}, {"field": "pageclass", "value": ["article"]}, {"field": "publishtime", "value": "2009-03-23T07:39:48.000Z"}, {"field": "recs-articleid", "value": "1416128"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-23T07:39:48.000Z"}, {"field": "recs-rawtitle", "value": "Sn\u00e5samannen &ndash; en mirakelmann? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kanskje er det slik av vi verken trenger \u00e5 ty til overnaturlige eller mirakul\u00f8se forklaringer for \u00e5 forst\u00e5 det Gjerstad f\u00e5r til."}, {"field": "thumbnail", "value": "http://content-thumbnail.cxpublic.com/content/thumbnail200x150/ca108b18c598beca2a546ae7113062a0cba54a5c.jpg?593ea1ea"}, {"field": "thumbnailfullheightdimensions", "value": "200x1662"}, {"field": "timestamp", "value": "2017-06-12T14:15:06.000Z"}, {"field": "title", "value": "Sn\u00e5samannen &ndash; en mirakelmann?"}, {"field": "url", "value": "http://www.adressa.no/meninger/article1298186.ece"}, {"field": "urlhash", "value": "ca108b18c598beca2a546ae7113062a0cba54a5c"}], "score": 0.8528469, "siteId": "9222270286501375973", "id": "ca108b18c598beca2a546ae7113062a0cba54a5c"}

