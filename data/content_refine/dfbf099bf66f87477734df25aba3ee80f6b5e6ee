{"fields": [{"field": "modifiedtime", "type": "time", "value": "2012-04-18T18:57:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I l\u00f8pet av f\u00e5 minutter m\u00e5 hun bevise at hun fortjener en av hovedrollene i Tr\u00f8ndelag Teaters storsatsing \u00abLes Mis\u00e9rables\u00bb.", "30 nerv\u00f8se og mer eller mindre kjente ansikter vaker rundt i kulissene p\u00e5 Tr\u00f8ndelag Teater. Alle har de samme dr\u00f8m - \u00e5 spille en av hovedrollene i storsatsingen \u00abLes Mis\u00e9rables\u00bb, basert p\u00e5 Victor Hugos bok \u00abDe elendige\u00bb. Denne dagen er det lukket audition for noen utvalgte musikalartister i Norge.", "De konkurrerer ikke bare mot hverandre, men ogs\u00e5 med de 40 som har v\u00e6rt p\u00e5 audition i Oslo og de ansatte ved Tr\u00f8ndelag Teater.", "- Vi ville ikke holde en \u00e5pen audition, i frykt for at flere hundre ville melde seg p\u00e5. Folk begynte \u00e5 melde sin interesse med en gang det ble klart at vi skulle sette opp musikalen. Andre har pr\u00f8vd \u00e5 f\u00e5 kj\u00f8pe billetter, men de legges ikke ut for salg f\u00f8r 5. desember, sier teatersjef Otto Homlung.", "Forestillingen har premi\u00e8re 25. februar neste \u00e5r. Homlung forsikrer at det ikke vil bli problemer med \u00e5 bekle rollene.", "- Det er et kolossalt h\u00f8yt niv\u00e5 p\u00e5 artistene som har v\u00e6rt p\u00e5 audition, sier teatersjefen, f\u00f8r han l\u00f8per inn til danseaudition. F\u00f8rst skal alle deltakerne l\u00e6re seg noen dansetrinn, som m\u00e5 framf\u00f8res for teatersjefen, regiss\u00f8r Bj\u00f8rn S\u00e6ther, musikalsk potet Ivar Gafseth og den musikalske ledelsen \u00c5smund Flaten og Trond Hustad. Deretter skal de \u00e9n etter \u00e9n framf\u00f8re en sang fra Les Mis\u00e9rables.", "- Jeg har ikke bestemt meg for hvilken sang jeg vil synge enn\u00e5, sier trondheimsjenta Kathrine Strugstad, som deltok i \u00e5rets norske Melodi Grand Prix. Hun har hatt sentrale roller i blant annet \u00abEvita\u00bb og \u00abI blanke messingen\u00bb, men \u00abLes Mis\u00e9rables\u00bb har en spesiell plass i hjertet hennes.", "- Det ville v\u00e6rt helt r\u00e5tt \u00e5 f\u00e5 en rolle! Jeg s\u00e5 den f\u00f8rste gang i 1987 og har sunget mye av musikken. Musikalen rommer alt og er veldig lidenskapelig. Den kan trekke et helt nytt publikum til teatret, tror Strugstad.", "Snart er det hennes tur, men f\u00f8rst er det Lavrans Haga som skal overbevise panelet.", "- Jass\u00e5, du er en del av Haga-mafiaen? flirer de, og Lavrans benekter at han er broren til Paul Ottar Haga, som tidligere p\u00e5 dagen leverte sitt bidrag i kampen om de gjeveste rollene.", "Verdalingen framf\u00f8rer \u00abStars\u00bb og shower for panelet med \u00abMaster of the House\u00bb. De som bestemmer smiler, men gir ingen tilbakemeldinger. Ingen f\u00e5r vite om de har imponert panelet denne dagen, de kan bare h\u00e5pe.", "- Jeg har ikke siktet s\u00e5 h\u00f8yt. \u00c5 f\u00e5 v\u00e6re statist hadde v\u00e6rt fantastisk artig. Det er jo en av de beste musikalene, sier Haga, f\u00f8r han stresser av g\u00e5rde til Verdal for \u00e5 synge i r\u00e5neoperaen \u00abOrmstunge\u00bb.", "Borti gangen varmer tidligere Idol-deltaker Espen Grjotheim opp, kjent fra flere musikaler. Han er dypt konsentrert og orker ikke \u00e5 snakke med pressen. Flere av artistene stenger seg inne p\u00e5 sm\u00e5 rom, men Guro Dugstad lar oss v\u00e6re med inn i ilden. Ogs\u00e5 hun ble kjent i f\u00f8rste runde av Idol p\u00e5 TV 2.", "Dugstad har forberedt sangen \u00abI Dreamed A Dream\u00bb.", "- Enhver jente som har sunget siden hun var liten, har en dr\u00f8m om synge Fantine eller Eponine. Les Mis\u00e9rables er favorittmusikalen min og \u00abI Dreamed...\u00bb er favoritten blant alle musikall\u00e5ter, sier Dugstad til Adresseavisen.", "Stemmen b\u00e6rer gjennom hele sangen, men panelet vil h\u00f8re mer. Dugstad m\u00e5 framf\u00f8re \u00abOn my own\u00bb p\u00e5 sparket og f\u00e5r holde jukselapp i handa.", "- Jeg gjorde mitt beste. Om det er bra nok for dem gjenst\u00e5r \u00e5 se. En slik rolle vil bety enormt mye, men man er ikke sikret suksess som artist uansett. Det er mange p\u00e5 audition her i dag som har hatt store roller i musikaler. Likevel m\u00e5 de gjennom dette, om og om igjen, sier Dugstad.", "- Strugstad!", "S\u00e5 er det Kathrine Strugstads tur. Hun f\u00f8ler seg ikke i slag og er nerv\u00f8s. Vi f\u00e5r ikke v\u00e6re med inn, men de h\u00f8ye tonene p\u00e5 \u00abI Dreamed A Dream\u00bb trenger gjennom den tjukke d\u00f8ra. Etterp\u00e5 er hum\u00f8ret bedre.", "- Jeg har aldri v\u00e6rt s\u00e5 nerv\u00f8s som p\u00e5 denne audition! Musikal er jo faget mitt. Men det gikk ganske bra. Bortsett fra at jeg kom med masse unnskyldninger som man ikke b\u00f8r komme med, om at jeg var forkj\u00f8la og s\u00e5nn. . .  Hehe, sier Strugstad.", "- Det er kjempemodig av Tr\u00f8ndelag Teater \u00e5 sette opp en s\u00e5 stor forestilling. Jeg h\u00e5per jeg f\u00e5r spille Cosette, sier Strugstad.", "1. september skal rollebesetningen v\u00e6re klar.", "Ga alt: Verdalingen Lavrans Haga pr\u00f8vde \u00e5 synge seg til en stjernerolle i Les Mis\u00e9rables med \u00abStars\u00bb.Granskende panel: {ndash} De var snillere enn Idol-juryen, fleipet Guro Dugstad (foran). Fra venstre teatersjef Otto Homlung og musikalsk ansvarlige Trond Hustad, \u00c5smund Flaten og Ivar Gafseth.Erfaren musikalstjerne: Kathrine Strugstad (t.v.) har spilt i flere musikaler. Her er hun sammen med Anne-Grete Lyse Sj\u00f8bakk.Kjent fra Idol: Guro Dugstad sang seg ut av Idol p\u00e5 TV 2, men h\u00e5per \u00e5 danse seg til en rolle i Les Mis\u00e9rables.Dans: Spirende musikalstjerner m\u00e5 ogs\u00e5 vise at de kan danse. Marja Skogland, Lavrans Haga, Mari Haugen Smistad, Per Arne Vighals og Ole Martin Aune Nilsen.Sjarmerer panelet: Verdalingen Lavrans Haga viser at han er en ekte \u00abMaster of the House\u00bb under audition p\u00e5 Tr\u00f8ndelag Teater."]}, {"field": "category0", "value": "kultur"}, {"field": "contenthash", "value": "a6658f489be1178d621f323dd9af1c927522ce965f5a36bf9d0efd5518b4c99f"}, {"field": "createtime", "value": "2016-06-26T17:22:57.000Z"}, {"field": "description", "value": "- Strugstad! roper inspisienten. - \u00c5h, n\u00e5 kn\u00f8t det seg som en knute i magen, st\u00f8nner Kathrine Strugstad."}, {"field": "dominantimage", "value": "http://www.adressa.no/incoming/article1144351.ece5/ALTERNATES/w980-default/audition"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dfbf099bf66f87477734df25aba3ee80f6b5e6ee.jpg?595152e3"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmer om \u00e5 bli elendige -adressa.no", "- Helt r\u00e5tt", "- En dr\u00f8m", "- Kjempemodig"]}, {"field": "id", "value": "dfbf099bf66f87477734df25aba3ee80f6b5e6ee"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["audition", "sang", "rolle", "kjent", "dr\u00f8m", "musikal", "dans", "panel", "teater", "of the"]}, {"field": "kw-entity", "value": ["les mis\u00e9rables", "evita", "lavrans haga", "haga", "per arne vighals og ole martin aune nilsen", "idol", "stars", "dreamed a", "cosette", "skogland", "ormstunge", "eponine", "per arne vighals", "guro dugstad", "fantine", "\u00e5smund flaten og ivar gafseth", "tr\u00f8ndelag teater", "melodi grand prix", "master of the house", "adresseavisen", "\u00e5smund flaten og trond hustad"]}, {"field": "kw-location", "value": ["verdal", "norge", "oslo"]}, {"field": "kw-pageclass", "value": "article"}, {"field": "kw-person", "value": ["mari haugen smistad", "\u00e5smund flaten", "anne-grete lyse sj\u00f8bakk", "ivar gafseth", "paul ottar haga", "ole martin aune nilsen", "victor hugos", "kathrine strugstad", "trond hustad", "otto homlung", "espen grjotheim", "bj\u00f8rn s\u00e6ther"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1144351.ece5/ALTERNATES/w980-default/audition"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmer om \u00e5 bli elendige"}, {"field": "og-type", "value": "article"}, {"field": "og-url", "value": "http://www.adressa.no/kultur/article540509.ece"}, {"field": "pageclass", "value": ["article"]}, {"field": "publishtime", "value": "2005-08-23T07:46:44.000Z"}, {"field": "recs-articleid", "value": "2121728"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-08-23T07:46:44.000Z"}, {"field": "recs-rawtitle", "value": "Dr\u00f8mmer om \u00e5 bli elendige -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Strugstad! roper inspisienten. - \u00c5h, n\u00e5 kn\u00f8t det seg som en knute i magen, st\u00f8nner Kathrine Strugstad."}, {"field": "thumbnail", "value": "http://content-thumbnail.cxpublic.com/content/thumbnail200x150/dfbf099bf66f87477734df25aba3ee80f6b5e6ee.jpg?595152e3"}, {"field": "thumbnailfullheightdimensions", "value": "200x1109"}, {"field": "timestamp", "value": "2017-06-26T18:30:59.000Z"}, {"field": "title", "value": "Dr\u00f8mmer om \u00e5 bli elendige"}, {"field": "url", "value": "http://www.adressa.no/kultur/article540509.ece"}, {"field": "urlhash", "value": "dfbf099bf66f87477734df25aba3ee80f6b5e6ee"}], "score": 0.46419257, "siteId": "9222270286501375973", "id": "dfbf099bf66f87477734df25aba3ee80f6b5e6ee"}

