{"fields": [{"field": "modifiedtime", "type": "time", "value": "2012-04-23T12:50:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Elevene har startet st\u00f8ttegruppe for hverandre etter at jenta ble utsatt for grov mobbing, overfall og ran av andre skoleelever forrige mandag. Over 40 av skolens 180 elever deltok i hendelsen som har satt dype spor blant elever, l\u00e6rere og foreldre ved Grindvold skole.", "- Vi har tatt initiativ til gruppa. Den skal fungere s\u00e5nn at elever som ikke t\u00f8r \u00e5 si ifra til voksne, kan komme til oss s\u00e5 vi kan ta det videre, sier elevr\u00e5dsleder Helene Johansen Baarli til NTB. Det er nestlederen i elevr\u00e5det, Jeanett Bodding, sammen med Vibeke Leren og Yvonne Nguyen som skal utgj\u00f8re st\u00f8ttegruppa for elevene.", "Storefri", "Det var i storefri midt p\u00e5 dagen forrige mandag at over 40 elever gikk fra skoleg\u00e5rden og opp til huset der 13-\u00e5ringen bodde. Hun var syk og hjemme alene da 20 av ungdommene gikk inn i huset. Grunnen var at lederen for gjengen, en jevngammel jente fra en annen skole, ville ta hevn etter \u00e5 ha blitt kalt for \u00abhore\u00bb og \u00abludder\u00bb.", "Inne i huset utviklet det seg til en sl\u00e5sskamp mellom de to jentene, samtidig som andre gjorde h\u00e6rverk og stjal ting i huset. De skal blant annet ha tatt med seg 13-\u00e5ringens mobiltelefon og noen penger.", "- Alle kom presis tilbake til timen etter frikvarteret og ingen sa noen ting til l\u00e6rerne f\u00f8r vi ble varslet av politiet, sier undervisningsinspekt\u00f8r Tor Hjersing ved Grindvold skole.", "Angrer", "Politiet har grepet fatt i saken. F\u00f8rstebetjent Leif Odd Feragen sier til NTB at han konsentrer seg om de han oppfatter er de sju verste. Alle har v\u00e6rt i avh\u00f8r hos politiet, og han tror p\u00e5 dem n\u00e5r de sier de angrer det som skjedde.", "- Jenta som ble overfalt sier at hun er villig til \u00e5 m\u00f8te mobberne i Forliksr\u00e5det og det h\u00e5per jeg ogs\u00e5 den andre parten vil. For ellers kan vi ikke gj\u00f8re noe. Alle er under strafferettslig lavalder, sier Feragen.", "- Tar alvoret", "P\u00e5 en skole hvor det myldrer av journalister, dagen etter at historien ble kjent, skal rektor og l\u00e6rerstaben fors\u00f8ke \u00e5 holde skolehverdagen i gang. L\u00e6rerne har en stri uke bak seg hvor hele skolen og foreldrene har m\u00e5ttet g\u00e5 i seg selv for komme over det som er skjedd.", "- Jeg tror mange har tatt alvoret. Vi har snakket med alle de 20 som var inne i huset, og de begynner \u00e5 forst\u00e5 hva de har gjort. Men det er blitt dimensjoner over dette her, sier rektor Stein Haakon Thorp ved skolen.", "Samtidig er han opptatt av at de som deltok ikke m\u00e5 bli ofre for en slags omvendt mobbing. At det n\u00e5 blir gitt signaler om at det greit \u00e5 fryse ut de som var med hjem til jenta.", "Gutter er mer reale", "Mediepresset har vokst fra stort til enormt. Det er ikke hverdagskost for ledelsen p\u00e5 en grunnskole \u00e5 m\u00e5tte m\u00f8te til direktesendt TV-debatt for \u00e5 forsvare skolen sin.", "- Vi har ikke mer spesielle elever eller forhold her enn ved andre skoler. S\u00e5 vi m\u00e5 grave litt for \u00e5 finne \u00e5rsaken og deretter jobbe for \u00e5 l\u00f8se det opp, sier Hjersing.", "- Det er sikkert noe guttegreier eller noe s\u00e5nt, sier Jeanette Bodding. B\u00e5de hun og flere av l\u00e6rerne sier at det er mye utveksling av tekstmeldinger som fort vokser til dype konflikter, spesielt mellom jentene.", "- Jeg har inntrykk av at guttene er mer skv\u00e6re med hverandre. N\u00e5r en konflikt oppst\u00e5r, kan den sikkert v\u00e6re b\u00e5de dyp og alvorlig, men de gj\u00f8r opp seg imellom raskere og mer direkte, sier Hjersing."]}, {"field": "category0", "value": "nyheter"}, {"field": "contenthash", "value": "07d2c0099c7e30aa126a01da071422a7ea9a63d35a4885956ecb4a6c92ebfb76"}, {"field": "createtime", "value": "2017-03-23T17:39:09.000Z"}, {"field": "description", "value": "MOSS: Fullt oppgj\u00f8r og egen elevgruppe. Det er medisinen Grindvold skole i Moss m\u00e5 gjennom etter at en 13 \u00e5r gammel jente ble banket opp hjemme av en stor gruppe medelever."}, {"field": "dominantimage", "value": "http://www.adressa.no/incoming/article1054041.ece5/ALTERNATES/w980-default/ver2%20Mosse-skole"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ecd3e69e239db099db9d325811079831e2ccfa6f.jpg?5982facf"}, {"field": "dominantthumbnaildimensions", "value": "300x169"}, {"field": "heading", "value": "Oppgj\u00f8r etter gjengmobbing -adressa.no"}, {"field": "id", "value": "ecd3e69e239db099db9d325811079831e2ccfa6f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "education"}, {"field": "kw-concept", "value": ["forrige mandag", "jenta", "skole", "elever"]}, {"field": "kw-entity", "value": ["jeanett bodding", "forliksr\u00e5det", "b. det", "vibeke leren og yvonne nguyen", "grindvold"]}, {"field": "kw-location", "value": "moss"}, {"field": "kw-pageclass", "value": "article"}, {"field": "kw-person", "value": ["jeanette bodding", "yvonne nguyen", "leif odd feragen", "tor hjersing", "helene johansen baarli", "stein haakon thorp", "vibeke leren"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1054041.ece5/ALTERNATES/w980-default/ver2%20Mosse-skole"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppgj\u00f8r etter gjengmobbing"}, {"field": "og-type", "value": "article"}, {"field": "og-url", "value": "http://www.adressa.no/nyheter/article83496.ece"}, {"field": "pageclass", "value": ["article"]}, {"field": "publishtime", "value": "2002-11-19T07:25:01.000Z"}, {"field": "recs-articleid", "value": "2602786"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-11-19T07:25:01.000Z"}, {"field": "recs-rawtitle", "value": "Oppgj\u00f8r etter gjengmobbing -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "MOSS: Fullt oppgj\u00f8r og egen elevgruppe. Det er medisinen Grindvold skole i Moss m\u00e5 gjennom etter at en 13 \u00e5r gammel jente ble banket opp hjemme av en stor gruppe medelever."}, {"field": "thumbnail", "value": "http://content-thumbnail.cxpublic.com/content/thumbnail200x150/ecd3e69e239db099db9d325811079831e2ccfa6f.jpg?5982facf"}, {"field": "thumbnailfullheightdimensions", "value": "200x1116"}, {"field": "timestamp", "value": "2017-08-03T10:28:31.000Z"}, {"field": "title", "value": "Oppgj\u00f8r etter gjengmobbing"}, {"field": "url", "value": "http://www.adressa.no/nyheter/article83496.ece"}, {"field": "urlhash", "value": "ecd3e69e239db099db9d325811079831e2ccfa6f"}], "score": 0.84016794, "siteId": "9222270286501375973", "id": "ecd3e69e239db099db9d325811079831e2ccfa6f"}

