{"fields": [{"field": "modifiedtime", "type": "time", "value": "2014-11-27T20:06:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti lunnan aass"}, {"field": "body", "value": ["Saken oppdateres.", "Sammen med samboer Arild R\u00f8ed kj\u00f8pte Monica Wiger en treromsleilighet i 1998.", "Leiligheten p\u00e5 68 kvadratmeter var stor nok en stund, men etter hvert som barna Kristoffer (17) og Lotte (11) ble eldre, kom behovet for hvert sitt rom. L\u00f8sningen ble \u00e5 bygge ut det gamle t\u00f8rkeloftet.", "- Vi delte loftet med naboen under, men det var ikke s\u00e5 mye i bruk, for vi har god bodplass i kjelleren ogs\u00e5. Etter flere \u00e5r med", "- Vi fikk laget to soverom p\u00e5 loftet slik at barna kunne bo der, og i hovedetasjen slo vi ut veggen til ett av soverommene og fikk et stort kj\u00f8kken i stedet, sier Monica Wiger.", "Utbyggingen av loftet p\u00e5 Grorud i Oslo ble satt bort til h\u00e5ndverkere og tok rundt fire m\u00e5neder, mens Arild R\u00f8ed selv tok seg av oppussingen av hovedetasjen ved siden av full jobb. Det ble en lang og slitsom periode med riving, bygging og kaos.", "- Vi bygget ut loftet samtidig som vi pusset opp her nede, og det var noen m\u00e5neder der stuen m\u00e5tte fungere som soverom, oppholdsrom og kj\u00f8kken for oss alle. Det var i grunnen ganske strevsomt, men det var absolutt verdt det, sier Monica Wiger.", "For resultatet er blitt riktig s\u00e5 flott, synes hun. Under skr\u00e5taket p\u00e5 loftet har barna f\u00e5tt hvert sitt koselige rom.", "Lottes i pastellfarger og Kristoffers i mer maskulint svart og hvitt. I dag er leiligheten p\u00e5 ca 115 kvadratmeter.", "Det som tidligere var et lite og upraktisk kj\u00f8kken, er n\u00e5 blitt leilighetens naturlige sentrum, et romslig allrom de gjerne bruker til sosiale lag.", "- Jeg er veldig glad i \u00e5 lage mat, helst fra bunnen av, og her er det perfekte arbeidsforhold. Vi liker \u00e5 invitere venner og familie til fester og sammenkomster. N\u00e5r det trengs, kan vi legge i fem plater i det lille kj\u00f8kkenbordet slik at vi har plass til over 20 mennesker. Vi har hatt 24 til bords her, da var det kanskje litt trangt, men det gikk det ogs\u00e5.", "Monica Wiger har alltid v\u00e6rt glad i interi\u00f8r, og forelsket seg i shabby chic-stilen for 10-12 \u00e5r siden.", "- Da trodde jeg virkelig at jeg hadde funnet stilen min, men s\u00e5 har den utviklet seg mer og mer i retning av pasteller og farger, mer lekent. Jeg er glad i nordisk design og mange detaljer, og kan vel ikke akkurat kalle meg minimalist, sier Monica og ler.", "Interi\u00f8rinteressen f\u00f8rte til at hun \u00e5pnet en interi\u00f8rbutikk p\u00e5 Grorud p\u00e5 begynnelsen av 2000-tallet, men etter tre-fire \u00e5rs drift, ga hun seg.", "- Det ble litt for t\u00f8ft \u00f8konomisk med h\u00f8y husleie, og p\u00e5 den tiden var det ikke s\u00e5 utbredt med sosiale medier enn\u00e5, s\u00e5 det var ikke like lett \u00e5 gj\u00f8re seg kjent. I dag er det annerledes, sier Monica, som nylig oppfylte dr\u00f8mmen om \u00e5 starte sin egen butikk igjen, men denne gangen kun p\u00e5 nettet.", "Her selger hun sm\u00e5tterier og pynt til hjemmet, og helst ting hun selv gjerne ville kj\u00f8pt.", "Monica Wiger er for enkelte kjent som Fr\u00f8ken Rosa p\u00e5 Instagram, Facebook og i bloggverdenen. Forel\u00f8pig er det rundt 7000 mennesker som f\u00f8lger Instagramkontoen hennes.", "- Jeg f\u00f8lger mange selv ogs\u00e5, og blir veldig inspirert selv av det jeg ser p\u00e5 Instagram og i bloggene. Der f\u00e5r jeg masse nye ideer og \u00f8nske om \u00e5 omm\u00f8blere og forandre litt her og der.", "- Mange tenker nok at dette er en for sukkers\u00f8t stil som de selv ikke ville hatt hjemme, og det er selvsagt helt greit. Det er fint at folk er forskjellige, sier hun.", "Monica har bodd p\u00e5 Grorud det aller meste av livet, og stortrives med foreldre, svigerforeldre og gode venner i nabolaget. Her har familien alt de trenger rett i n\u00e6rheten, det er relativt kort vei til byen og bare fem minutter til badeplass.", "- Jeg \u00f8nsker meg egentlig hus og hage, men vil helst bo i denne veien, og da er det ganske begrenset, sier Monica.", "I mange byg\u00e5rder og blokker er det r\u00e5loft som kan bygges ut, enten som nye boliger eller som utvidelse av boligen under, men prosessen kan v\u00e6re lang f\u00f8r man f\u00e5r sette i gang.", "Monica Wiger og Arild R\u00f8ed delte r\u00e5loft med naboen under, og m\u00e5tte aller f\u00f8rst s\u00f8ke styret i borettslaget om tillatelse til \u00e5 kj\u00f8pe ut naboen og bygge ut loftet.", "Da denne tillatelsen omsider ble gitt, m\u00e5tte det s\u00f8kes til plan- og bygningsetaten om rammetillatelse.", "Saksbehandlingstiden kan variere, Monica og Arild ventet et par m\u00e5neder f\u00f8r de fikk tillatelse og kunne innhente tilbud.", "Da dette var gjort, var det ny s\u00f8knadsprosess, denne gangen om igangsettingstillatelse, og da denne kom, kunne selve byggeprosessen starte.", "Det er en rekke krav og hensyn man m\u00e5 forholde seg til n\u00e5r man skal bygge ut slike loft. Kontakt din kommune for veiledning ved utbygging."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "b2591e2c74454db07e9657885b04e7f4ca7fae0859701eee884e46c0a46cc850"}, {"field": "createtime", "value": "2017-08-20T08:14:33.000Z"}, {"field": "description", "value": "- Jeg kan vel ikke akkurat kalle meg minimalist."}, {"field": "dominantimage", "value": "http://www.adressa.no/incoming/article10393710.ece/ilszn7/ALTERNATES/w980-default/afp000783554-LH5jdgjYMw.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4ee16b091a5469808f2ae1339ca2adc3feb2c9d1.jpg?599944e9"}, {"field": "dominantthumbnaildimensions", "value": "300x169"}, {"field": "heading", "value": ["For Monica Wiger kan det ikke bli for sukkers\u00f8tt -adressa.no", "Bodde i stuen", "Leken stil", "Inspirert av Instagram", "Utbygging av r\u00e5loft"]}, {"field": "id", "value": "4ee16b091a5469808f2ae1339ca2adc3feb2c9d1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-company", "value": ["instagram", "facebook"]}, {"field": "kw-concept", "value": ["bygge", "akkurat kalle", "loft"]}, {"field": "kw-entity", "value": ["kristoffer", "grorud", "monica wiger og arild r\u00f8ed", "monica og arild", "instagramkontoen"]}, {"field": "kw-location", "value": ["lotte", "oslo"]}, {"field": "kw-pageclass", "value": "article"}, {"field": "kw-person", "value": ["fr\u00f8ken rosa", "arild r\u00f8ed", "monica wiger"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10393710.ece/ilszn7/ALTERNATES/w980-default/afp000783554-LH5jdgjYMw.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For Monica Wiger kan det ikke bli for sukkers\u00f8tt"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10393737.ece"}, {"field": "pageclass", "value": ["article"]}, {"field": "publishtime", "value": "2014-11-27T19:49:41.000Z"}, {"field": "recs-articleid", "value": "10393737"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-11-27T19:49:41.000Z"}, {"field": "recs-rawtitle", "value": "For Monica Wiger kan det ikke bli for sukkers\u00f8tt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Jeg kan vel ikke akkurat kalle meg minimalist."}, {"field": "thumbnail", "value": "http://content-thumbnail.cxpublic.com/content/thumbnail200x150/4ee16b091a5469808f2ae1339ca2adc3feb2c9d1.jpg?599944e9"}, {"field": "thumbnailfullheightdimensions", "value": "200x1544"}, {"field": "timestamp", "value": "2017-08-20T08:14:33.000Z"}, {"field": "title", "value": "For Monica Wiger kan det ikke bli for sukkers\u00f8tt"}, {"field": "url", "value": "http://www.adressa.no/forbruker/hjem/article10393737.ece"}, {"field": "urlhash", "value": "4ee16b091a5469808f2ae1339ca2adc3feb2c9d1"}], "score": 1.2288609, "siteId": "9222270286501375973", "id": "4ee16b091a5469808f2ae1339ca2adc3feb2c9d1"}

