{"fields": [{"field": "modifiedtime", "type": "time", "value": "2016-01-22T21:34:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "gr\u00fcnder"}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "Sportypluss er en nettbutikk p\u00e5 Tiller, hvor s\u00f8strene Hanne Grav\u00e5s og Torunn Fj\u00f8rtoft selger kl\u00e6r til trening og fritid i st\u00f8rrelser fra 42 til 56.", "Forrige helg var de p\u00e5 messe for \u00e5 kj\u00f8pe inn h\u00f8stens kolleksjon, men kom s\u00e5 \u00e5 si tomhendte hjem igjen. Da la de ut p\u00e5 Facebook-siden sin: \u00abR\u00f8rleggersprekk, buksesig, bar mage, for lange ermer, trangt over hoftene og en ballong av t\u00f8y p\u00e5 midten. H\u00e5pl\u00f8se fasonger. Dette er noe vi som bruker over st\u00f8rrelse 44 i kl\u00e6r er vant til med kl\u00e6rne som tilbys p\u00e5 markedet. Bransjen kommer stadig tilbake med at ettersp\u00f8rselen er for liten til at de kan produsere st\u00f8rre st\u00f8rrelser. Stemmer dette jenter? Vi vil gjerne ha din kommentar, fres det ut til oss! Vi vil bli h\u00f8rt i bransjen og f\u00e5 st\u00f8rre utvalg!\u00bb", "Dermed begynte det \u00e5 koke p\u00e5 Facebook-kontoen.", "- Vi var s\u00e5 frustrerte, men er takknemlige over kjemperespons p\u00e5 Facebook. Damene sier de sliter med \u00e5 finne store nok st\u00f8rrelser, og det viser oss at det er et behov for oss, sier gr\u00fcnder og daglig leder Hanne Grav\u00e5s. Allerede i 2011 ble nettbutikken Sportypluss etablert, siden har den vokst jevnt og trutt.", "- Vi doblet omsetningen i fjor, og selger n\u00e5 over hele landet. Omsetningen var p\u00e5 600000 kroner i 2014, mens vi havnet p\u00e5 1,2 millioner kroner i 2015. M\u00e5let er \u00e5 havne p\u00e5 tre millioner i \u00e5r. Vi er jo fortsatt ganske sm\u00e5, men jeg er sikker p\u00e5 at Sportypluss lett kunne blitt enda st\u00f8rre, dersom vi bare hadde hatt nok kl\u00e6r \u00e5 selge, sier Grav\u00e5s.", "- Damer blir s\u00e5 glade n\u00e5r de ser at vi har kl\u00e6r helt opp til st\u00f8rrelse 56, men s\u00e5 viser det seg at vi bare har et par plagg i den st\u00f8rrelsen, sier Fj\u00f8rtoft og viser frem en rosa genser de fant p\u00e5 messen. Den er bare i st\u00f8rrelse XXL, men er blant de st\u00f8rste de fant. Det er derimot ytterkl\u00e6r det er vanskeligst \u00e5 f\u00e5 tak i.", "Les ogs\u00e5 om nettbutikken Get Inspired p\u00e5 Lade som tjener godt p\u00e5 sporty kvinner.", "- N\u00e5 er det tre ulike l\u00f8p som er mulig. Vi m\u00e5 enten f\u00e5 leverand\u00f8rene til \u00e5 ombestemme seg og likevel levere tre ganger st\u00f8rre st\u00f8rrelser av de kl\u00e6rne de allerede har, eller vi m\u00e5 f\u00e5 dem til \u00e5 lage egne kolleksjoner i store st\u00f8rrelser. G\u00e5r ikke noe av dette s\u00e5 m\u00e5 vi lage en egen kolleksjon, sier Grav\u00e5s.", "Det siste er ikke damene ukjente med, de har tidligere produsert egne kl\u00e6r under merkenavnet V\u00e6r med st\u00f8tte fra blant annet Innovasjon Norge.", "- M\u00e5 vi gj\u00f8re det igjen, ja, s\u00e5 gj\u00f8r vi det, for vi m\u00e5 fylle det behovet som er der. Men \u00e5 produsere selv tar tid og koster penger, og s\u00e5 provoserer det oss skrekkelig at de etablerte, store leverand\u00f8rene hevder det ikke er et marked for store sportskl\u00e6r. Gjennomsnittst\u00f8rrelsen for norske kvinner er 42 og \u00e9n av fire bruker st\u00f8rre st\u00f8rrelser. S\u00e5 det er klart markedet er der. Men kanskje har mange kvinner sluttet \u00e5 sp\u00f8rre, fordi det er nedverdigende \u00e5 f\u00e5 til svar at butikken ikke har kl\u00e6r i st\u00f8rrelse telt, eller bli henvist til herreavdelingen eller unisex. Det er jo regelrett mobbing, sier Grav\u00e5s.", "Her kan du lese om s\u00f8strene fra Grong som selger fj\u00f8sdresser spesialdesignet for kvinner.", "Sportypluss er opptatt av at alle, uansett st\u00f8rrelse, m\u00e5 ha kl\u00e6r som gj\u00f8r at de kommer seg ut.", "- Det er et mas over hele fj\u00f8la om at vi m\u00e5 r\u00f8re oss, men da m\u00e5 vi ha kl\u00e6r. Leverand\u00f8rene sier de st\u00f8rste st\u00f8rrelsene ikke ettersp\u00f8rres, men det er da veldig nedlatende \u00e5 si at ingen som er st\u00f8rre enn st\u00f8rrelse 44 beh\u00f8ver trenings- eller turkl\u00e6r. Jeg mistenker at de mener de store st\u00f8rrelsene ikke er attraktive nok, at de ikke passer det sporty imaget. Det er trist, sier Grav\u00e5s.", "Les ogs\u00e5 om gr\u00fcnder Harriet Hestad som etablerte egen treningskjede.", "Begge s\u00f8strene elsker \u00e5 trene og begge er sykepleiere og vet hvor viktig det er \u00e5 v\u00e6re i bevegelse. Det er det som er motivasjonen deres.", "- Vi vil vise at vi kan trene selv om vi er litt store. \u00c5 ha treningst\u00f8y med god passform handler om st\u00f8rre treningsglede. Det artigste med denne jobben er \u00e5 serve kunden, og se gl\u00f8den n\u00e5r hun endelig finner noe som passer, smiler s\u00f8strene som bruker seg selv aktivt i markedsf\u00f8ringen.", "Statistikk fra Helseunders\u00f8kelsen i Nord-Tr\u00f8ndelag viser at det har v\u00e6rt en tredobling av fedme blant menn i Nord-Tr\u00f8ndelag p\u00e5 20 \u00e5r.", "Sportypluss er nettbutikk, men de har ogs\u00e5 showroom som er \u00e5pent tre ganger i uka, samt p\u00e5 bestilling.", "Sportypluss hevder leverand\u00f8rene ikke vil knyttes til store damer. Dette sier leverand\u00f8rene selv:", "Kari Traa-kolleksjonene finnes ikke i st\u00f8rre st\u00f8rrelser enn XL, det bekrefter designsjef Matilda Guillemot (bildet). If\u00f8lge Kari Traas st\u00f8rrelsesguide tilsvarer XL st\u00f8rrelsen 42/44.", "- Vi har et st\u00f8rrelsesspekter som g\u00e5r fra XS til XL. Dette er normalst\u00f8rrelsene for de fleste kommersielle merker, og vi er ikke noe unntak, sier Guillemot.", "- Hvorfor har dere ikke st\u00f8rre st\u00f8rrelser enn XL?", "- Vi \u00f8nsker selvsagt at flest mulig skal kunne g\u00e5 i Kari Traa-kl\u00e6r, men det er noen begrensninger i forhold til minimum-produksjon og foresp\u00f8rsel fra butikkene. Det er ikke et stort nok marked for store st\u00f8rrelser i Norge i dag. Dette er nok frustrerende for dem som \u00f8nsker \u00e5 g\u00e5 i samme type kl\u00e6r og farger som majoriteten, medgir Guillemot. Men Kari Traa f\u00e5r sjelden klager p\u00e5 st\u00f8rrelsene.", "- En god del av kl\u00e6rne v\u00e5re har god elastisitet og bra st\u00f8rrelse b\u00e5de L og XL. Det er derfor sjelden vi f\u00e5r mailer med \u00f8nsker om st\u00f8rre st\u00f8rrelser, sier Guillemot.", "Markedsdirekt\u00f8r i Bergans, Ronny Hammer (bildet), bekrefter at Bergans heller ikke har kl\u00e6r i de st\u00f8rste st\u00f8rrelsene.", "- Den st\u00f8rste damest\u00f8rrelsen vi har er 46, noe som tilsvarer XXL, sier Hammer. Han forklarer dette med at Bergans ikke f\u00e5r solgt nok av st\u00f8rre st\u00f8rrelser.", "- Vi m\u00e5 selge store kvanta for \u00e5 f\u00e5 i gang en l\u00f8nnsom produksjonslinje. Det er s\u00e5 enkelt at vi ikke kan bestille mer enn vi kan selge. Det er det samme med de helt minste st\u00f8rrelsene ogs\u00e5, det er for stor risiko. Vi har produsert st\u00f8rre kl\u00e6r f\u00f8r, men opplevde at de har blitt liggende p\u00e5 lager, sier Hammer.", "- S\u00e5 det er ikke slik at det ikke passer imaget til Bergans \u00e5 produsere store st\u00f8rrelser?", "- Nei, overhodet ikke. Dette handler kun om \u00f8konomi, og er slett ikke diskriminering. N\u00e5r det er sagt, s\u00e5 f\u00f8lger vi med p\u00e5 utviklingen og ser at nordmenn blir st\u00f8rre, b\u00e5de i h\u00f8yde og bredde. Vi jobber mye med hvordan kl\u00e6r skal passe, s\u00e5 vi er \u00e5pne for at det kan komme st\u00f8rre st\u00f8rrelser igjen senere, sier Hammer.", "- Hvilken st\u00f8rrelse selger dere mest av, til kvinner?", "- Gjennomsnittsst\u00f8rrelsen for kvinner er medium, det vil si 38-40, sier Hammer.", "Daglig leder i Stormberg, Steinar J. Olsen (bildet), mener derimot han har godt med turkl\u00e6r i store st\u00f8rrelser i kolleksjonen.", "- Vi har de siste \u00e5rene satset bevisst p\u00e5 store st\u00f8rrelser ved \u00e5 produsere en del av de mest popul\u00e6re produktene v\u00e5re opp til st\u00f8rrelse XXXXXL i b\u00e5de dame og herre. Responsen fra turglade nordmenn har v\u00e6rt veldig god, s\u00e5 god at vi til tider har blitt utsolgt for de store st\u00f8rrelsene. Vi utvider derfor kolleksjonen v\u00e5r som g\u00e5r opp i de st\u00f8rste st\u00f8rrelsene i 2016, sier Olsen.", "5XL tilsvarer if\u00f8lge Stormbergs st\u00f8rrelsesguide 50/52 for kvinner. Grunnen til at Stormberg n\u00e5 har mer turkl\u00e6r i store st\u00f8rrelser enn f\u00f8r, skyldes et krav fra kundene.", "- Vi har mange f\u00f8lgere p\u00e5 sosiale medier og der fikk vi i 2014 mange tilbakemeldinger om at kundene \u00f8nsket st\u00f8rre st\u00f8rrelser. Da tok vi fatt i det, og har n\u00e5 i tre \u00e5r tilbudt et godt utvalg.", "- Sportypluss hevder det ikke finnes store nok kl\u00e6r, er du da uenig i det?", "- Det stemmer nok at en del merker bevisst ikke produserer de st\u00f8rste st\u00f8rrelsene, og det synes jeg er beklagelig. Det er viktig for alle, i alle st\u00f8rrelser, \u00e5 v\u00e6re i aktivitet og da m\u00e5 det finnes funksjonelt treningst\u00f8y, sier Olsen."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "a0cff3a1a7de572c147966cdc22a3cf7aaa91fc80aeb51f45694d7bc6a690df7"}, {"field": "createtime", "value": "2016-01-22T21:45:17.000Z"}, {"field": "description", "value": "Sportypluss selger sports- og fritidskl\u00e6r i store st\u00f8rrelser for kvinner. I fjor doblet de omsetningen. Likevel har de ikke nok kl\u00e6r p\u00e5 lagret."}, {"field": "dominantimage", "value": "http://www.adressa.no/pluss/okonomi/article12061361.ece/a091rz/ALTERNATES/w980-default/JPS_Sportypluss5.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c0a719b66fc1a933fa6a0b761d2c2f347a3303a.jpg?596f17b8"}, {"field": "dominantthumbnaildimensions", "value": "300x169"}, {"field": "heading", "value": ["Mangler treningskl\u00e6r for store damer -adressa.no", "Vil doble omsetningen igjen", "Mener det er mobbing", "Kl\u00e6r gir treningslyst", "Ikke stort nok marked for store st\u00f8rrelser", "Kari Traa", "Bergans", "Stormberg"]}, {"field": "id", "value": "3c0a719b66fc1a933fa6a0b761d2c2f347a3303a"}, {"field": "keyword", "value": "gr\u00fcnder"}, {"field": "keywords", "value": "gr\u00fcnder"}, {"field": "kw-category", "value": ["pluss", "okonomi"]}, {"field": "kw-classification", "value": "style-and-fashion"}, {"field": "kw-company", "value": ["lade", "facebook"]}, {"field": "kw-concept", "value": ["daglig leder", "st\u00f8rrelse", "st\u00f8rrelser", "kl\u00e6r", "doble omsetningen"]}, {"field": "kw-entity", "value": ["hanne grav\u00e5s og torunn fj\u00f8rtoft", "stormberg", "v\u00e6r", "innovasjon norge", "l. det", "helseunders\u00f8kelsen", "bergans", "fj\u00f8rtoft", "tiller", "sportypluss", "get inspired", "l. dette"]}, {"field": "kw-location", "value": ["nord-tr\u00f8ndelag", "grong"]}, {"field": "kw-pageclass", "value": "article"}, {"field": "kw-person", "value": ["matilda guillemot", "torunn fj\u00f8rtoft", "kari traa", "ronny hammer", "harriet hestad", "steinar j. olsen", "hanne grav\u00e5s"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article12061361.ece/a091rz/ALTERNATES/w980-default/JPS_Sportypluss5.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mangler treningskl\u00e6r for store damer"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/01/22/Mangler-treningskl%C3%A6r-for-store-damer-12061363.ece"}, {"field": "pageclass", "value": ["article"]}, {"field": "publishtime", "value": "2016-01-22T21:34:46.000Z"}, {"field": "recs-articleid", "value": "12061363"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-01-22T21:34:46.000Z"}, {"field": "recs-rawtitle", "value": "Mangler treningskl\u00e6r for store damer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Sportypluss selger sports- og fritidskl\u00e6r i store st\u00f8rrelser for kvinner. I fjor doblet de omsetningen. Likevel har de ikke nok kl\u00e6r p\u00e5 lagret."}, {"field": "thumbnail", "value": "http://content-thumbnail.cxpublic.com/content/thumbnail200x150/3c0a719b66fc1a933fa6a0b761d2c2f347a3303a.jpg?596f17b8"}, {"field": "thumbnailfullheightdimensions", "value": "200x2123"}, {"field": "timestamp", "value": "2017-07-19T08:26:32.000Z"}, {"field": "title", "value": "Mangler treningskl\u00e6r for store damer"}, {"field": "url", "value": "http://www.adressa.no/pluss/okonomi/2016/01/22/Mangler-treningskl%c3%a6r-for-store-damer-12061363.ece"}, {"field": "urlhash", "value": "3c0a719b66fc1a933fa6a0b761d2c2f347a3303a"}], "score": 0.599841, "siteId": "9222270286501375973", "id": "3c0a719b66fc1a933fa6a0b761d2c2f347a3303a"}

