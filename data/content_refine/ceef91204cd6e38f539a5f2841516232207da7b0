{"fields": [{"field": "modifiedtime", "type": "time", "value": "2012-06-19T08:08:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Det staselige huset i Osloveien har levd lenge. Det ble bygd allerede i 1875, totalrenovert i 1914. S\u00e5 fikk det st\u00e5 nesten uforandret, helt til Aud og Torgeir Hofsli flyttet inn i 2004, hun sykepleier ved barneavdelingen ved St. Olavs Hospital, han teknologidirekt\u00f8r ved Fara. N\u00e5 er det meste pusset opp, men beholdt i samme, opprinnelige herskapelige stil.", "\u2013Vi forelsket oss i huset med det samme vi s\u00e5 det, men vi ante nok ikke hvor mye jobb det skulle bli, sier Aud. Men hun og Torgeir har aldri angret p\u00e5 kj\u00f8pet.", "\u2013Det er et hus det er godt \u00e5 bo i. Det har masse sjel, vi venter vel egentlig bare p\u00e5 \u00e5 h\u00f8re sp\u00f8kelset, smiler Aud. Men i stedet h\u00f8res bare knirkingen n\u00e5r vi selv g\u00e5r p\u00e5 husets gamle gulvplanker, hundepoter som tasser fra stue til stue og peisen som knitrer inne p\u00e5 biblioteket. Kun gode lyder, og kun god stemninger, i lyse, gode rom.", "Rom p\u00e5 rom", "Ute, p\u00e5 den hvite d\u00f8ra, henger en julekrans; huset i Osloveien venter p\u00e5 jul. Inn d\u00f8ra og inn til en hall. Til venstre det lune kj\u00f8kkenet, til h\u00f8yre hverdagsstuen. Og til hverdags er dette nok for ekteparet, som har to voksne d\u00f8tre; Kristin og Nina, som begge har flyttet hjemmefra. Men Aud og Torgeir liker \u00e5 ha selskaper, og det er dette huset bygd for. For i rekken bak kj\u00f8kken og hverdagsstue, ligger det tre stuer: Spisestue, en midtstue og alt ender i biblioteket. Hvor det ogs\u00e5 er naturlig \u00e5 ende opp etter at middagen er spist. Biblioteket er favorittrommet til b\u00e5de Aud og Torgeir, og det er lett \u00e5 skj\u00f8nne hvorfor, for det er lett \u00e5 finne roen her.", "Inne p\u00e5 biblioteket brenner det i peisen og her sitter nissene som er hjemmelaget av mor til Aud. I inngangen til den tredje adventshelga er de bare fire, men det blir stadig flere nisser jo n\u00e6rmere jul vi kommer.", "Hugger juletreet selv", "Spisestuen venter ogs\u00e5 p\u00e5 den feststemte tiden som snart kommer, juledekorasjonene er allerede p\u00e5 plass p\u00e5 bordet, og i vinduet henger den store stjernen. \u00c5 inviteres inn i spisestuen er som \u00e5 komme til en annen tid, en tid da vertskapet var mer opptatt av det h\u00f8ytidelige, staselige enn i dag. Men det meste er nytt; tapetet p\u00e5 veggene er ny, men rett for tiden huset er fra. Det samme med lysekronen.", "Vinduene trekker litt, men er opprinnelige, s\u00e5 byantikvaren har bestemt at de ikke kan skiftes ut. Og tregulvet knirker. Men begge deler settes p\u00e5 sjarmkontoen. Det er plass til tolv rundt bordet, men det har v\u00e6rt 30 gjester her samtidig.", "P\u00e5 julaften i \u00e5r blir de seks, seks som skal samles rundt ribbem\u00e5ltidet. Og p\u00e5 gulvet p\u00e5 midtstuen skal juletreet st\u00e5, slik at det ses godt b\u00e5de fra spisestuen og biblioteket. Det er h\u00f8yt oppunder taket, 2,65 meter. S\u00e5 treet m\u00e5 v\u00e6re av det h\u00f8ye slaget, derfor drar de og hugger det selv p\u00e5 landstedet i Selbu. Fint tre, og en fin f\u00f8rjulstradisjon.", "Aud er glad i \u00e5 pynte til jul, men ikke for mye for tidlig.", "\u2013Jeg liker \u00e5 lage juledekorasjoner, blande gammelt og nytt og skape noe nytt. Men jeg jobber nok best under press, s\u00e5 huset st\u00e5r ikke ferdigpyntet f\u00f8r dagen er her, smiler Aud.", "Huset st\u00e5r enn\u00e5 ikke i full juleskrud, men fullt av julestemning er det likevel allerede.", "Enkelt \u00e5 v\u00e6re mange", "Innredningen er en fin blanding av gammelt og nytt, og bare pianoet st\u00e5r igjen fra den tidligere eieren. Oppussingen er enn\u00e5 ikke helt ferdig, mest sannsynlig blir den det heller aldri.", "\u2013Nei, vi liker \u00e5 holde p\u00e5, s\u00e5 det vil vel alltid v\u00e6re et prosjekt p\u00e5 gang, sier Aud. B\u00e5de Aud og Torgeir liker biblioteket best, og de er ogs\u00e5 enige om hva som er best med huset p\u00e5 til sammen nesten 300 kvadrat og en stor hage som kun skilles fra Nidelva av togskinnene.", "\u2013Det beste med huset er at det enkelt \u00e5 samle mange her. Det er praktisk n\u00e5r det bare er oss to her, fordi vi kan stenge av rommene vi ikke bruker. Men det beste er nok at det er god plass til selskaper, sier Torgeir.", "\u2013Det er flere ulike rom, og det gj\u00f8r det enkelt \u00e5 v\u00e6re mange i huset. N\u00e5r det er selskap her, og b\u00e5de store og sm\u00e5 p\u00e5 bes\u00f8k, s\u00e5 kan vi alle sitte der det passer best. Ungene f\u00e5r et rom, mens det kan v\u00e6re rolig prat i et annet, sier Torgeir.", "B\u00e5de Aud og Torgeir liker \u00e5 invitere gjester. Om sommeren er det grillfester i hagen, p\u00e5 17. mai inviteres gjester mellom togene, mens n\u00e5 om jula er det rekken av stuer som \u00e5pnes opp. Til herskapelig jul, men i lyse rom \u2013 helt fritt for sp\u00f8kelser."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "63295ffe262e4d1b8c3af39a45907affd107c93bb6f6c57d4ae06a55714c72b9"}, {"field": "createtime", "value": "2015-07-19T19:42:47.000Z"}, {"field": "description", "value": "N\u00e5r d\u00f8rene \u00e5pnes inn til spisestuen i huset fra 1875 i Ila, og lysene tennes; da begynner selskapet. Kaffen etterp\u00e5, ja, den serveres i biblioteket."}, {"field": "dominantimage", "value": "http://www.adressa.no/incoming/article1376065.ece5/ALTERNATES/w980-default/ila%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ceef91204cd6e38f539a5f2841516232207da7b0.jpg?596f7b40"}, {"field": "dominantthumbnaildimensions", "value": "300x169"}, {"field": "heading", "value": "Hus skapt for selskaper -adressa.no"}, {"field": "id", "value": "ceef91204cd6e38f539a5f2841516232207da7b0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["invitere gjester", "hus", "hus skapt"]}, {"field": "kw-entity", "value": ["nidelva", "osloveien", "kristin og nina", "aud", "olavs hospital", "fara", "aud og torgeir", "ute", "aud og torgeir hofsli", "torgeir", "st. olavs hospital"]}, {"field": "kw-location", "value": ["selbu", "ila"]}, {"field": "kw-pageclass", "value": "article"}, {"field": "kw-person", "value": "torgeir hofsli"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1376065.ece5/ALTERNATES/w980-default/ila%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hus skapt for selskaper"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1563586.ece"}, {"field": "pageclass", "value": ["article"]}, {"field": "publishtime", "value": "2010-12-14T11:27:27.000Z"}, {"field": "recs-articleid", "value": "1097645"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-12-14T11:27:27.000Z"}, {"field": "recs-rawtitle", "value": "Hus skapt for selskaper -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "N\u00e5r d\u00f8rene \u00e5pnes inn til spisestuen i huset fra 1875 i Ila, og lysene tennes; da begynner selskapet. Kaffen etterp\u00e5, ja, den serveres i biblioteket."}, {"field": "thumbnail", "value": "http://content-thumbnail.cxpublic.com/content/thumbnail200x150/ceef91204cd6e38f539a5f2841516232207da7b0.jpg?596f7b40"}, {"field": "thumbnailfullheightdimensions", "value": "200x5380"}, {"field": "timestamp", "value": "2017-07-19T15:31:12.000Z"}, {"field": "title", "value": "Hus skapt for selskaper"}, {"field": "url", "value": "http://www.adressa.no/forbruker/hjem/article1563586.ece"}, {"field": "urlhash", "value": "ceef91204cd6e38f539a5f2841516232207da7b0"}], "score": 0.53178626, "siteId": "9222270286501375973", "id": "ceef91204cd6e38f539a5f2841516232207da7b0"}

