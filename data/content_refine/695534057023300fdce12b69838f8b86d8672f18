{"fields": [{"field": "modifiedtime", "type": "time", "value": "2012-04-19T14:43:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi er egentlig p\u00e5 gjennomreise, og lar Volvo'en rulle gjennom Steinkjer sentrum, en by jeg har sett p\u00e5 som litt kjedelig. Men det g\u00e5r det opp for meg at \u00abBygdenes by\u00bb er unik. La andre hylle middelalderbyen Trondheim og jugendperlen \u00c5lesund, vi nyter hvordan Steinkjer oser av etterkrigstid og femtitall.Her og der ser vi til og med at de gamle, tidstypiske skiltene fortsatt er p\u00e5 plass over butikkfasadene.- Kj\u00f8r sakte, sier jeg til fotografen og legger ut om hvor bra det er at det finnes forretningsdrivende som ikke m\u00e5 modernisere \u00abprofilen\u00bb sin hvert tiende \u00e5r, og la butikkens sjel drukne i . . .- Stopp, se der, avbryter jeg meg selv. Jeg har f\u00e5tt et glimt inn i Arthur Malmo AS Sport og Jernvare og vil se mer. Vi parkerer og n\u00e6rmest l\u00f8per tilbake til den gr\u00e5 murg\u00e5rden med de r\u00f8de bokstavene.Idet vi kommer inn d\u00f8ra, kjenner vi lukten av fersk sykkelgummi og ser stor\u00f8yde p\u00e5 varene som henger oppunder taket. Innehaver Harald Thane driver en stor sportsbutikk som omringer en ekstremt velassortert jernvarehandel. 57-\u00e5ringen har v\u00e6rt her s\u00e5 lenge han kan huske, fra han som guttunge hjalp faren.- Det er ikke sikkert det er s\u00e5 l\u00f8nnsomt alt vi gj\u00f8r, men vi gj\u00f8r det p\u00e5 v\u00e5r m\u00e5te, slik det alltid har v\u00e6rt gjort her. Gutta fra handelsgym f\u00e5r bare holde seg borte, humrer Thane, som kan skilte med at butikken er en fullstendig datafri sone, hvis vi ser bort fra betalingsterminalene da.- Jeg har harddisken oppi her, sier han, peker p\u00e5 bakhodet og bedyrer at han har oversikten over alle varene.En kikk inn p\u00e5 kontoret bekrefter p\u00e5standen. Ingen pc'er p\u00e5 det overfylte kottet.- Ikke bare har de alt hos Malmo, betjeningen vet alt ogs\u00e5, det er bra det finnes slike butikker fortsatt, sier Frode Borgs\u00f8 M\u00f8ller som er innom for \u00e5 f\u00e5 tak i et par muttere. De lar seg lett oppdrive i mutter- og boltreolen p\u00e5 over to hundre esker.- Det blir to kroner, sier Thane.- Jeg skal se om jeg har s\u00e5 lite, sier M\u00f8ller og betaler med et smil.Tro ikke at sm\u00e5handel med skruer er det som preger omsetningen her i g\u00e5rden. Nei, de fleste handler bra, og sykler og plenklippere g\u00e5r unna sammen med joggesko og anorakker.Og n\u00e5r kundene f\u00f8rst er der, er det nok mange som i likhet med oss lar seg fascinere av butikkens roteloftaktige sjarm og innehaverens avslappede \u00abvi-fikser-det-meste\u00bb-holdning.For oss som er blitt grundig lei av standardiserte kjedebutikker der den ene er en kloning av den andre, der varer og hyller st\u00e5r p\u00e5 ensformig, nystriglet geledd, blir Malmo en forfriskende kontrast.Det sl\u00e5r oss at butikken m\u00e5 ha blitt til et nesten organisk samspill med tiden. En gammel tredisk st\u00e5r der fortsatt fordi ingen s\u00e5 noen grunn til \u00e5 hive den ut. Papirrullstativet m\u00e5 v\u00e6re fra tidenes morgen. Et par gr\u00e5 70-tallstelefoner med dreieskive er fortsatt i bruk. Dermed blir inntrykket moderne og gammeldags p\u00e5 en gang. Du finner alt det siste innen sport og turutstyr, du finner elektrisk verkt\u00f8y, solcellepanel og sesongens fritidsmoter, men du finner ogs\u00e5 t\u00f8mmersaks, fj\u00f8slykt, flere sleggemodeller og sirkelsag. Er du ute etter et \u00f8kseskaft som faktisk passer til \u00f8ksa di, er mulighetene store for \u00e5 finne det. Her er det til og med knivskaft-emner!Vi gj\u00f8r sm\u00e5 samtidsarkeologiske funn. Et \u00abvelkommen igjen\u00bb over d\u00f8ra kan v\u00e6re malt allerede da butikken ble \u00e5pnet, en reklameplakat for Stanley verkt\u00f8y er tydelig 60-talls, og langt oppe p\u00e5 \u00f8verste hylle, gjemt bak kanner og esker, ser vi en gammel instruksjonsplakat for motorsagmerket Jobu som ingen har brydd seg om \u00e5 ta ned. Hvor lenge kan den ha hengt der?Svaret f\u00e5r vi n\u00e5r vi p\u00e5 kontoret nede i kjelleren ser et interi\u00f8rbilde av butikken, datert 1962. Motivet er til forveksling lik dagens jernvareavdeling, vi kjenner igjen b\u00e5de disken og rullstativet. Fotografen bruker lupen og ser at ogs\u00e5 Jobu-plakaten er der!Oppr\u00f8mt rusler nostalgiens tapre riddere ut av Malmo-butikken og tenker at vi har funnet noe enest\u00e5ende i den norske butikkbransjen. S\u00e5 skal det vise seg at i Steinkjer er ikke Malmo enest\u00e5ende. Kanskje det er byen som er det. For rett rundt hj\u00f8rnet, opp Ogndalsveien, kommer det mer.Igjen er det skiltet som f\u00e5r oss til \u00e5 reagere. En r\u00f8d og gr\u00e5 lysreklame med M. Schei p\u00e5 h\u00f8ykant og en sko p\u00e5 toppen, i umiskjennelig stil fra f\u00f8rti-femtitallet.Spent g\u00e5r vi innenfor og finner to lattermilde s\u00f8stre i et lite lokale som virkelig bugner. En moderne skobutikk ville hatt plass til bare br\u00f8kdelen av vareutvalget. Her er stabler med skoesker fra gulv til tak i alle kriker og kroker. Her dingler sokker og votter over hodene p\u00e5 kundene, og du m\u00e5 smyge deg \u00e5leslank mellom klesstativene.Marit Schei Wiseth og Brit Schei Kiddell eier og driver forretningen som egentlig ikke har gjennomg\u00e5tt vesentlige forandringer siden faren Roald flyttet inn her i 1948 da huset var nybygd. Starten var allerede i 1927 da bestefaren Magne Schei \u00e5pnet sin sko- og manufakturforretning.- Fritid og halvmote, svarer s\u00f8strene n\u00e5r jeg sp\u00f8r om hva slags varer de selger.- Motene skifter for ofte, s\u00e5 vi bryr oss ikke om selskapssko og finkl\u00e6r.- Artig at dere har lager og butikk i ett, sier jeg og lar blikket vandre.- Har vi det? S\u00f8strene ler overrasket og p\u00e5st\u00e5r at de har eget lager p\u00e5 bakrommet.Vi i Ville veier blir begeistret over \u00e5 finne enda en forretning som t\u00f8r gi blaffen i forandringshysteriet. Se der, h\u00f8yt oppe p\u00e5 hylla over allv\u00e6rsjakkene, en egen kartong med alpeluer, en med kasjettluer og en med losluer - ja, der er det sannelig ogs\u00e5 en stor eske med str\u00e5hatter og en med potteluer! Godt. En hel hattebutikk oppunder taket.S\u00e5 har vi ullundert\u00f8yavdelingen. Rikt utvalg i Dovre-makko, rett ved siden av arbeidsskjortene i flanell. Mange typer - alle st\u00f8rrelser. Regnt\u00f8y og islendere h\u00f8rer ogs\u00e5 med til vareutvalget. Og polvarene fra Helly-Hansen!Vi faller fullstendig for polvott-plakaten som m\u00e5 ha blitt teipet fast p\u00e5 veggen en gang tidlig p\u00e5 70-tallet - og som siden bare er blitt hengende. Ved siden av elghodet, etter onkel Johan Magnus' vellykkede jakt i femti\u00e5ra (den gang elg var et eksklusivt bytte), som har stillongsene stablet nesten opp til geviret.At klokken p\u00e5 veggen har stanset, og dermed gir oss dobbel grunn til \u00e5 si at her st\u00e5r tiden stille, m\u00e5 ikke forlede noen til \u00e5 tro at kundene for lengst har l\u00f8pt sin vei. I den timen vi er innom, kommer folk i en jevn str\u00f8m.Vi huker tak i en av dem, Karin Andreassen, som har dratt helt fra Levanger for \u00e5 finne en sko som passer en vond fot.- Dette er verken f\u00f8rste eller siste gang jeg er her, sier hun.Mens kundene blir ekspedert, kikker jeg nysgjerrig bak reoler og stabler og snubler inn i et kontor overfylt med ringpermer og skoesker. Var dette kanskje lageret?Ved et gjengrodd skrivebord sitter en eldre mann.- Er det kontorsjefen?- Tja, det kan du godt si, svarer mannen som viser seg \u00e5 v\u00e6re far i huset, Roald Schei, eller \u00abSko-Schei\u00bb som han heter for et par generasjoner steinkjerbygg. 78-\u00e5ringen er fortsatt i butikken daglig, passer telefonen og hjelper til. Med leilighet i etasjen over slik det var vanlig f\u00f8r i tiden, har han kort vei til jobben. Han har levd med forretningen hele livet.- Jeg solgte min f\u00f8rste sko som ti\u00e5ring i 1936, forteller han.Ogs\u00e5 hos Schei gj\u00f8r vi flere spennende funn. Kundestolene i st\u00e5lr\u00f8r og skinn, med tilh\u00f8rende ekspedit\u00f8rkrakk med skr\u00e5brett for kundens fot, var \u00abhypermoderne\u00bb da de ble anskaffet i 1948. Som A. Malmo er M. Schei datafri sone, til og med regnskapet f\u00f8rer Brit for h\u00e5nd.Hun og s\u00f8steren har sans for tradisjonene og har heldigvis ikke planer om \u00e5 modernisere butikken. Kundene trives, og med selveide lokaler f\u00e5r de det hele til \u00e5 g\u00e5 rundt. Inventaret er gammelt, men varene g\u00e5r unna etter hvert. Bare et skominne fra seksti\u00e5rene har de holdt igjen. De viser oss en eske med et par damesko, pumps fra Rieber i Bergen, priset til kr 77,50 og siden nedsatt til kr 30.I godt hum\u00f8r kj\u00f8rer vi over brua til Nordsia der vi legger merke til flere skiltgodbiter. \u00abKafeteria\u00bb (bare ordet er jo verneverdig!) st\u00e5r det p\u00e5 hj\u00f8rnet av Nedre M\u00f8lleveg. Litt lenger oppe i gata enda et skilt med et ord som har g\u00e5tt litt ut p\u00e5 dato. \u00abK. Norvik AS Kolonial\u00bb.Vi kikker inn. Smalt, ryddig lokale, ikke like overfylt som Malmo og Schei, men likevel helt klart i slekt. Joika-bokser, Liptons te og Sopps makaroni stablet i hyller bak den slitte disken. Der st\u00e5r 75-\u00e5rige Jon Olav Norvik, ordentlig kledd i lagerfrakk. Disken har han hatt siden butikken og bygget var nytt i 1956.- Her har du ikke forandret mye?- Nei, men vi fikk kj\u00f8ledisk p\u00e5 sekstitallet.Og den originale Lehmkuhl-kj\u00f8ledisken med kj\u00f8tt, ost og sm\u00f8r har selvsagt \u00e5pningen vendt vekk fra kunden og inn mot ekspedit\u00f8ren. Norviks kolonial er snart landsdelens siste dagligvarebutikk som selger maten over disk. En attraksjon i seg selv. Han tilh\u00f8rer ogs\u00e5 den lille promillen av butikker som er helt uten kjedetilknytning.Det sier seg selv at Norvik ikke kan konkurrere p\u00e5 pris, men han har minst ett fortrinn i tillegg til sin autentiske femtitallsbutikk:Norvik kjenner kundene personlig og kj\u00f8rer egenhendig ut varene til de som ikke orker \u00e5 b\u00e6re hjem selv.- S\u00e6rlig de gamle setter pris p\u00e5 den servicen, sier den ikke helt unge butikkmannen.Norvik forteller at nesten alle butikkene i nabolaget har bukket under. Str\u00f8ket er ikke lenger Steinkjers mest ekspansive.- Byen har visst flyttet til S\u00f8rsileiret, sier han.Steinkjer, som alle andre byer, utvikler seg og forandres. Forh\u00e5pentligvis er den klar over sine kvaliteter. Faren er at mange fortsatt g\u00e5r i fella og ser p\u00e5 byen som kjedelig. Bombet og brent som den er, kan den ikke skilte med mye gammel bygningshistorie. Men nettopp fordi byen fremstod som s\u00e5 ny og moderne i de mest rivningsglade \u00e5rene p\u00e5 60- og 70-tallet, har den i dag flere spor fra femti\u00e5rene enn mange andre byer og tettsteder. Det som lenge har v\u00e6rt sett p\u00e5 som ordin\u00e6rt og kjedelig, er omsider blitt eksotisk og verdifullt. Slik er n\u00e5 en gang loven om tid og endring.Det er ikke sikkert at det finnes s\u00e5 mange byer her i landet med forretninger av s\u00e5 h\u00f8y klasse som Norvik, Malmo og Schei. IT-byen (om Steinkjer fortsatt kaller seg det) f\u00e5r ha oss tilgitt, vi fant mest glede i \u00e5 bes\u00f8ke tre butikker som alle klarer seg uten en eneste datamaskin."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "42d5b1758fc35bd18f4d358d972bc9eb05fe029cd4b17f842228b0269e7f41be"}, {"field": "createtime", "value": "2017-04-30T19:23:51.000Z"}, {"field": "description", "value": "Vi visste ikke at de fortsatt fantes: Butikker der skruene er l\u00f8se, maten selges over disk og du f\u00e5r alpeluer fra pappesker oppunder taket. I Steinkjer finner du tre, en av dem har varer opp til geviret!"}, {"field": "dominantimage", "value": "http://www.adressa.no/incoming/article1024242.ece5/ALTERNATES/w980-default/ver2%20SKOSCHEI%20STEINKJER002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/695534057023300fdce12b69838f8b86d8672f18.jpg?59946c53"}, {"field": "dominantthumbnaildimensions", "value": "300x169"}, {"field": "heading", "value": "Der gammelbutikkene lever -adressa.no"}, {"field": "id", "value": "695534057023300fdce12b69838f8b86d8672f18"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-company", "value": ["arthur malmo as", "volvo", "stanley"]}, {"field": "kw-concept", "value": ["butikk", "oppunder taket"]}, {"field": "kw-entity", "value": ["kolonial", "nedre m\u00f8lleveg", "brit schei kiddell", "s\u00f8rsileiret", "jobu", "sport og jernvare", "helly-hansen", "marit schei wiseth og brit schei kiddell", "lehmkuhl", "bygdenes", "malmo og schei", "brit", "nordsia", "malmo", "ogndalsveien", "sko-schei", "liptons", "rieber", "sopps", "schei"]}, {"field": "kw-location", "value": ["levanger", "trondheim", "dovre", "steinkjer", "\u00e5lesund", "bergen"]}, {"field": "kw-pageclass", "value": "article"}, {"field": "kw-person", "value": ["marit schei wiseth", "m. schei", "roald schei", "harald thane", "johan magnus", "magne schei", "karin andreassen", "jon olav norvik", "frode borgs\u00f8 m\u00f8ller", "a. malmo"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1024242.ece5/ALTERNATES/w980-default/ver2%20SKOSCHEI%20STEINKJER002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Der gammelbutikkene lever"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article22019.ece"}, {"field": "pageclass", "value": ["article"]}, {"field": "publishtime", "value": "2004-04-17T04:00:26.000Z"}, {"field": "recs-articleid", "value": "1443426"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-04-17T04:00:26.000Z"}, {"field": "recs-rawtitle", "value": "Der gammelbutikkene lever -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Vi visste ikke at de fortsatt fantes: Butikker der skruene er l\u00f8se, maten selges over disk og du f\u00e5r alpeluer fra pappesker oppunder taket. I Steinkjer finner du tre, en av dem har varer opp til geviret!"}, {"field": "thumbnail", "value": "http://content-thumbnail.cxpublic.com/content/thumbnail200x150/695534057023300fdce12b69838f8b86d8672f18.jpg?59946c53"}, {"field": "thumbnailfullheightdimensions", "value": "200x1942"}, {"field": "timestamp", "value": "2017-08-16T16:01:23.000Z"}, {"field": "title", "value": "Der gammelbutikkene lever"}, {"field": "url", "value": "http://www.adressa.no/tema/villeveier/article22019.ece"}, {"field": "urlhash", "value": "695534057023300fdce12b69838f8b86d8672f18"}], "score": 0.504922, "siteId": "9222270286501375973", "id": "695534057023300fdce12b69838f8b86d8672f18"}

