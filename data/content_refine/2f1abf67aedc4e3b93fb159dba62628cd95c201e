{"fields": [{"field": "modifiedtime", "type": "time", "value": "2012-04-17T10:19:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "roar stokken"}, {"field": "body", "value": ["Saken oppdateres.", "Etter at konsultasjonen var over. Etter at dei hadde snakka ferdig om pasienten si helse og arbeid. Og rekning, resept og sjukmelding var skrive ut. Nett i det dei b\u00e5e var p\u00e5 veg ut d\u00f8ra. Nett d\u00e5 la l\u00e6kjaren guiden for pasientintervju og normer for l\u00e6kjar-pasient relasjonen til sida. Og var menneske. Nett d\u00e5, i det ho passerte bak ryggen p\u00e5 pasienten. D\u00e5 sukka ho litt lett (kanskje med ein liten snert av fl\u00f8rt) og sa: \u00abHe . . . ja dette var n\u00e5 litt kjekt det\u00bb.", "Og i det pasienten sette seg i bilen, og k\u00f8yrde derifr\u00e5, kjende han gleda sige inn. Og han kjende at han likte denne l\u00e6kjaren, for ho var meir enn berre l\u00e6kjar.", "Dette var postludiet av deira f\u00f8rste m\u00f8te. I seinare m\u00f8te, eller konsultasjonar som det rett nok heiter, snakkar dei f\u00f8rst som l\u00e6kjar og pasient om plager og medisinar, f\u00f8r samtalen tek andre retningar. Og medan pasienten kosar seg, m\u00e5 l\u00e6kjaren ofte seie til seg sj\u00f8lv: \u00abdet m\u00e5 vere greitt at dette er kjekt\u00bb.", "I ein slik samtale undra pasienten om l\u00e6kjaren hugsar hendinga p\u00e5 slutten av den f\u00f8rste konsultasjonen. Og det kan ho fortelje at ho gjorde. Ho hugsa det vel.", "Pasienten fortel s\u00e5 at han hadde nytta hendinga i ein diskusjon om profesjonalitet. D\u00e5 raudnar l\u00e6kjaren og seier: \u00abja, eg veit det ikkje er profesjonelt.\u00bb", "Pasienten pr\u00f8var det same ein gong til - for det var ikkje kritikk han var ute med. Men ogs\u00e5 denne gongen fell l\u00e6kjaren inn i forsvar. Raudnar no enno litt meir, og gjentek: \u00abJa. Eg veit det.\u00bb", "I tredje fors\u00f8ket skj\u00f8nar pasienten at det m\u00e5 ein annan vinkel til, og seier: \u00abEg skrytte av deg, for du var eit godt d\u00f8me p\u00e5 at \u00e5 ikkje vere tvers gjennom profesjonell er det beste.\u00bb", "For \u00e5 forst\u00e5 djupna i denne vesle kommentaren i d\u00f8ra, og det intuitive forsvaret l\u00e6kjaren fall inn i, skal vi sj\u00e5 n\u00e6rare p\u00e5 to tersklar l\u00e6kjaren m\u00e5tte over - for \u00e5 (kanskje med ein liten snert av fl\u00f8rt) seie: \u00abHe . . . ja dette var n\u00e5 litt kjekt det.\u00bb", "Ein viktig terskel er l\u00e6kjar-rolla. Her f\u00e5r vi hjelp av det kjende essayet \u00abDeltakar og tilskodar\u00bb fr\u00e5 vossingen og filosofen Hans Skjervheim. Han seier at vi i samtalar med andre kan innta to ulike posisjonar.", "Den eine posisjonen er \u00e5 dele ei sak med den andre, og s\u00e5leis vere to personar om ei felles sak. Den andre posisjonen er \u00e5 snakke med den andre om han og det han snakkar om. D\u00e5 gjer ein samtaleparten og temaet om til ei samla sak, og pr\u00f8var \u00e5 forst\u00e5 den. Denne siste posisjonen m\u00e5 l\u00e6kjaren innta for \u00e5 gjere jobben sin.", "Det er nemleg slik at pasienten oftast kjem til l\u00e6kjaren med tre ting: 1) biologiske spor, som vitnar om ein sjukdom, 2) historier om korleis kroppen er no i h\u00f8ve til korleis den var f\u00f8r, og 3) teoriar om kva som er galt, og ofte ogs\u00e5 om kva som kan gjerast for \u00e5 gjere ting betre.", "Desse tre m\u00e5 l\u00e6kjaren ta p\u00e5 alvor, men ikkje for alvorleg. Spesielt ikkje teoriane. For l\u00e6kjaren m\u00e5 vurdere pasienten sine vurderingar. Det er jobben hennar. For pasienten kan ta feil, eller i verste fall drive fors\u00f8k p\u00e5 manipulasjon og villeiing. Dette m\u00e5 l\u00e6kjaren sjekke, ved \u00e5 gjere pasienten og saka om til ei samla sak, og vurdere den. Og d\u00e5 kan ikkje l\u00e6kjaren og pasienten dele sak. For det er pasienten og saka som er sj\u00f8lve saka.", "Men i historia vi starta med, der slo l\u00e6kjaren saka pasient saman med seg sj\u00f8lv som menneske og uttrykte opplevinga si.", "Ho snudde rette og slett rolla som l\u00e6kjar ut-inn. For ho vurderte og blottstilte d\u00e5 ikkje pasienten, men seg sj\u00f8lv.", "Slikt skaper tillit, og er kanskje sj\u00f8lve grunnen til at dei fleste saker om pasientskadeerstatning i r\u00f8ynda handlar om korleis feilen vart handtert, og ikkje sj\u00f8lve feile. For det er menneskeleg \u00e5 feile, og det tilgir vi. Men vi gir ikkje rom for at eit heilt system skal feile.", "Ein annan terskel \u00e5 stige over er knytt til kva som er av kvalitet. Men \u00e5 finne ut kva som er godt, er ei krevjande \u00f8ving.", "I kvardagen handlar kvalitet om gode opplevingar. Og mat, musikk, vener og l\u00e6kjarar er her gode om vi likar dei. Og s\u00e5 stoppar det ofte der. Vi kan gjerne gi grunnar, men sjeldan heilt ut. For \u00e5 like handlar mykje om det tause og intuitive. Og i h\u00f8ve til andre menneske, om det \u00e5 bli sett: Det \u00e5 bli tatt p\u00e5 alvor, ikkje som eit nummer i rekka - men som nokon som b\u00e5de gir og f\u00e5r.", "Og det var det l\u00e6kjaren gjorde, ved \u00e5 snu rolla om, og framstille seg sj\u00f8lv som eit menneske med kjensler som kan like ein situasjon betre enn ein annan. Ho s\u00e5g personen bak pasienten, og snakka til den (kanskje med ein liten snert av fl\u00f8rt).", "Men systemet kan ikkje krevje at ein l\u00e6kjar skal like alle pasientane. Eller at pasientane skal like l\u00e6kjaren sin. (Og aller minst kan og b\u00f8r ein nok krevje ein liten snert av fl\u00f8rt). Det gjer at systemet m\u00e5 finne andre m\u00e5l for kvalitet.", "I Helse Midt-Noreg sin kvalitetsstrategi heiter det: \u00abKvalitet er i hvilken grad en samling av iboende egenskaper oppfyller krav.\u00bb Det gjer at ein f\u00f8rst m\u00e5 stille krava, f\u00f8r ein kan vite om noko er bra. I praksis vert d\u00e5 systemet oppteken av kor mange kryss som hamnar i dei rette rubrikkane. Og slike lister treng ein i helsetenesta. For desse skildrar ein \u00abbeste praksis\u00bb, og det har vi som pasientar mykje glede av. Vi likar trass alt ikkje tanken p\u00e5 at l\u00e6kjaren sine private idear og teoriar bestemmer kva behandling vi skal f\u00e5.", "S\u00e5 vi som er pasientar vil at l\u00e6kjaren skal ha kunnskapar. Rett mykje kunnskapar, ikkje minst om det som feilar oss. Denne kunnskapen har to sider. Den eine sida er medisinsk kunnskap, som vi h\u00e5par er tileigna gjennom eit langt studium, mykje erfaring og god fagleg oppdatering. Den andre kunnskapen, den er om oss. Og denne er kanskje enno viktigare. For om kunnskapen om oss er feil, vert gjerne ogs\u00e5 konklusjonane feil.", "Korleis ein best skal hente inn kunnskap, er ogs\u00e5 eit tema det vert forska p\u00e5, og som er gjenstand for listelaging. Slike lister handlar p\u00e5 fagspr\u00e5ket om pasientintervju eller journalopptak.", "Korleis eit slikt m\u00f8te skal g\u00e5 f\u00f8re seg p\u00e5 ein god m\u00e5te, kan ein lese om p\u00e5 www.journalwiki.no. Denne nettstaden gir r\u00e5d til noverande og komande l\u00e6kjarar om korleis ein skal skape gode journalar. Og her er god kommunikasjon mellom pasient og l\u00e6kjar avgjerande.", "Her er 4 av r\u00e5da som vert gitt:", "Etabler kontakt: blikkontakt, h\u00e5ndhils (husk h\u00e5nddesinfeksjon), presentasjon med fullt navn, v\u00e6r velstelt og opptre ryddig; hils ogs\u00e5 p\u00e5 p\u00e5r\u00f8rende.", "Ta hensyn, men ikke v\u00e6r underdanig; v\u00e6r heller vennlig og bestemt, og tydelig.", "Signaliser profesjonalitet: dreier seg ikke bare om \u00e5 ha hvit frakk og navneskilt (selv om dette ogs\u00e5 er viktig), men det hjelper ogs\u00e5 \u00e5 ta noks\u00e5 direkte fatt p\u00e5 unders\u00f8kelser.", "Styr anamneseopptaket med mer m\u00e5lrettede sp\u00f8rsm\u00e5l underveis (etter at pasienten har f\u00e5tt snakket uavbrudt de f\u00f8rste sekundene).", "Og no er vi n\u00e6r kvifor det \u00e5 (kanskje med ein liten snert av fl\u00f8rt) seie: \u00abHe . .  ja dette var n\u00e5 litt kjekt det\u00bb sat s\u00e5 langt inne, og l\u00e6kjaren gjekk s\u00e5 lett i forsvar n\u00e5r det vart nemnt.", "For mykje av det systemet legg vekt p\u00e5, er ikkje det vi intuitivt set pris p\u00e5. Men det er det er slik at det skrivne og uttrykte gjerne er det som er lettast \u00e5 halde seg til.", "Men eit system kan berre sikre at vi f\u00e5r hjelp, ikkje at vi f\u00e5r omsorg, at vi f\u00e5r behandling, men ikkje at vi vert handsama som menneske.", "Difor vert m\u00f8tet mellom helsearbeidar og pasient er eit dobbelt m\u00f8te. Eit m\u00f8te mellom ein hjelpar og ein som treng hjelp, og eit m\u00f8te mellom to menneske. Og det einaste systemet kan sikre er m\u00f8tet mellom l\u00e6kjaren og pasienten. For i m\u00f8tet mellom menneske er det dei mellommenneskelege reglane som gjeld.", "Kunsten for l\u00e6kjaren vert d\u00e5 \u00e5 hindre det profesjonelle i \u00e5 overskugge det menneskelege. Men d\u00e5 m\u00e5 vi som pasientar opne for dette: Ved \u00e5 sj\u00e5 l\u00e6kjaren som eit menneske.", "S\u00e5 er det kanskje eg som har feila i m\u00f8tet med l\u00e6kjaren d\u00e5. For eg har aldri sagt, (kanskje med ein liten snert av fl\u00f8rt): \u00abHe . . , ja dette var n\u00e5 litt kjekt det.\u00bb", "roarstokken@mac.com"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "5a9f9a88b732a3e255597bf06f3dd6a189c46e7e62165672c77b97806914649c"}, {"field": "createtime", "value": "2017-03-16T17:55:58.000Z"}, {"field": "description", "value": "L\u00e6kjaren m\u00e5 pr\u00f8ve \u00e5 hindre at det profesjonelle overskugger det menneskelege n\u00e5r ho m\u00f8tar pasienten."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2f1abf67aedc4e3b93fb159dba62628cd95c201e.jpg?59103e87"}, {"field": "dominantthumbnaildimensions", "value": "256x256"}, {"field": "heading", "value": "Kvar er kvaliteten i m\u00f8tet mellom l\u00e6kjar og pasient? -adressa.no"}, {"field": "id", "value": "2f1abf67aedc4e3b93fb159dba62628cd95c201e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "health-and-fitness"}, {"field": "kw-concept", "value": ["liten snert", "l\u00e6kjar", "pasient"]}, {"field": "kw-entity", "value": ["hans skjervheim", "helse midt-noreg", "deltakar"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvar er kvaliteten i m\u00f8tet mellom l\u00e6kjar og pasient?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1214705.ece"}, {"field": "pageclass", "value": ["article"]}, {"field": "publishtime", "value": "2008-12-29T04:00:00.000Z"}, {"field": "recs-articleid", "value": "1494568"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-12-29T04:00:00.000Z"}, {"field": "recs-rawtitle", "value": "Kvar er kvaliteten i m\u00f8tet mellom l\u00e6kjar og pasient? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "L\u00e6kjaren m\u00e5 pr\u00f8ve \u00e5 hindre at det profesjonelle overskugger det menneskelege n\u00e5r ho m\u00f8tar pasienten."}, {"field": "thumbnail", "value": "http://content-thumbnail.cxpublic.com/content/thumbnail200x150/2f1abf67aedc4e3b93fb159dba62628cd95c201e.jpg?59103e87"}, {"field": "thumbnailfullheightdimensions", "value": "200x2155"}, {"field": "timestamp", "value": "2017-05-08T09:46:47.000Z"}, {"field": "title", "value": "Kvar er kvaliteten i m\u00f8tet mellom l\u00e6kjar og pasient?"}, {"field": "url", "value": "http://www.adressa.no/meninger/kronikker/article1214705.ece"}, {"field": "urlhash", "value": "2f1abf67aedc4e3b93fb159dba62628cd95c201e"}], "score": 1.8301321, "siteId": "9222270286501375973", "id": "2f1abf67aedc4e3b93fb159dba62628cd95c201e"}

