{"fields": [{"field": "modifiedtime", "type": "time", "value": "2015-04-02T10:32:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00e5rd sande"}, {"field": "body", "value": ["Saken oppdateres.", "Sammen med medstudentene fra London School of Economics (LSE) vant Steinsbekk den britiske delen av Philip C. Jessup International Law Moot Court Competition i London i februar.", "\u2013 Vi ble grillet av dommerne. De lar deg ikke bare legge frem et innlegg, du f\u00e5r konstant kritiske sp\u00f8rsm\u00e5l og du m\u00e5 hele tiden reformulere og finne p\u00e5 nye argumenter mens du st\u00e5r der. Det er stressende, men jeg synes ogs\u00e5 det er veldig g\u00f8y, forteller Steinsbekk om den britiske delen av konkurransen som foregikk med 17 konkurrerende lag i \u00e6rverdige The Honourable Society of Gray's Inn i London.", "Steinsbekks lag gikk til topps i konkurransen foran Oxford og trondheimsjenta fikk dessuten prisen for beste muntlige fremlegg i finalerunden.", "\u2013 Det var utrolig g\u00f8y, men veldig uventet, sier 24-\u00e5ringen.", "Konkurransen, som er inne i sitt 56. \u00e5r, er en simulering av en fiktiv uenighet mellom to land i en rettssak som skal g\u00e5 i Den internasjonale domstolen i Haag. Inspirasjonen er hentet fra det som har skjedd p\u00e5 Krim-halv\u00f8ya med konflikten mellom Russland og Ukraina. Saken handler blant annet om l\u00f8srivelse av en provins fra en nasjon og overf\u00f8ringen til en annen nasjon. Steinbekks lag prosederer b\u00e5de for saks\u00f8ker og den saks\u00f8kte.", "I den internasjonale runden i Washington f\u00e5r finalelagene pr\u00f8ve seg foran dommere fra FN-domstolen i Haag.", "\u2013 Det kommer lag fra hele verden, blant annet fra Iran og jeg vet det jobbes med \u00e5 f\u00e5 med et lag fra Nord-Korea etter hvert. Det blir utrolig interessant \u00e5 komme dit, og det er veldig bra at denne konkurransen kan bidra til \u00e5 spre forst\u00e5else rundt disse sp\u00f8rsm\u00e5lene i land hvor folkeretten er lite tilgjengelig for studenter i min generasjon, sier hun.", "Steinsbekk gjorde ferdig en mastergrad i rettsvitenskap i Bergen sist juni. Hun \u00f8nsket \u00e5 spesialisere seg i folkerett og s\u00f8kte seg til mastergradsstudiet p\u00e5 p\u00e5 London School of Economics.", "\u2013 Jeg har lenge v\u00e6rt interessert i internasjonale relasjoner og politikk. Tanken min var at juss var et bra utgangspunkt for \u00e5 ha flest muligheter til \u00e5 gj\u00f8re spennende ting, og jeg har trivdes utrolig godt med fagene. LSE har et veldig sterkt folkrettsprogram og jeg studerer sammen med masse flinke folk fra hele verden, sier Steinsbekk.", "\u2013 Det er veldig l\u00e6rerikt, b\u00e5de faglig og kulturelt. Som norsk sl\u00e5r det meg hvor utrolig lett vi har det, s\u00e6rlig gjennom den \u00f8konomiske st\u00f8tten mange f\u00e5r hjemmefra og fra Staten. Jeg m\u00f8ter hele tiden folk som kommer fra land med langt mindre stabilitet og mye st\u00f8rre \u00f8konomiske og sosiale utfordringer enn vi har i Norge.", "Lagkameratene er fra Russland, Georgia, Storbritannia, Hong Kong og Spania, som alle er land der sp\u00f8rsm\u00e5l om l\u00f8srivelse eller integrering av territorium er sv\u00e6rt relevant temaer, fastsl\u00e5r hun", "Steinsbekk vokste opp p\u00e5 Singsaker i Trondheim og fikk internasjonal erfaring allerede som 13-\u00e5ring da hun og familien bodde i syv m\u00e5neder i England. Da hun var 17 \u00e5r gikk hun ett \u00e5r p\u00e5 High School i Tucson, Arizona i USA. Hun begynte p\u00e5 jussen i Bergen rett etter videreg\u00e5ende.", "\u2013 Har det v\u00e6rt mye hardt arbeid for \u00e5 komme dit du er n\u00e5?", "\u2013 Jeg har vel aldri v\u00e6rt noe typisk \u00abflink pike\u00bb, men det har g\u00e5tt bra likevel. P\u00e5 videreg\u00e5ende var jeg ikke helt sikker p\u00e5 hva jeg ville, men da jeg begynte p\u00e5 juss forstod jeg raskt at det var dette jeg ville bruke tiden min p\u00e5, og da er det selvsagt mye lettere og morsommere \u00e5 gj\u00f8re den jobben som skal til. De siste m\u00e5nedene har det v\u00e6rt veldig mye jobb foran konkurransen, lange dager og helger. Men det er jo s\u00e5 spennende!", "Etter Washington-turen gjenst\u00e5r eksamener og masteroppgave, og deretter er planen \u00e5 finne en jobb enten i Norge eller utenlands. Det langsiktige m\u00e5let er \u00e5 jobbe med folkerett gjennom undervisning, forskning og praksis. P\u00e5 kort sikt er det viktigste \u00e5 finne noe som gir interessante og utfordrende arbeidsoppgaver.", "\u2013 Det ville v\u00e6re veldig spennende \u00e5 kunne jobbe og undervise p\u00e5 et universitet som har mye kompetanse p\u00e5 de omr\u00e5dene jeg vil holde p\u00e5 med, sier Steinsbekk.", "\u2013 Jeg kan ogs\u00e5 tenke meg \u00e5 teste ut en karriere som advokat i folkerettslige sp\u00f8rsm\u00e5l \u2013 arbeidet med prosedyrekonkurransen har definitivt gitt mersmak.", "Den faste p\u00e5skefeiringen p\u00e5 hytta i Oppdal m\u00e5 vike for Washington denne gang, men Steinsbekk gleder seg veldig til en tur hjem Trondheim i l\u00f8pet av v\u00e5ren.", "\u2013 Det er lenge siden jeg har v\u00e6rt hjemme n\u00e5, jeg gleder meg til noen dager hjemme og kanskje det blir tid til \u00e5 g\u00e5 litt i fjellene i Oppdal ogs\u00e5. Det blir bra!"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "e8f5f1932261fcfecce08fc98ba1626aab8b71c15dceaf2fa1890ab17bdd11e6"}, {"field": "createtime", "value": "2017-04-30T18:37:52.000Z"}, {"field": "description", "value": "Jusstudent Amalie Dorthea Steinsbekk (24) gikk til topps i britisk prosedyrekonkurranse. N\u00e5 venter Washington D.C."}, {"field": "dominantimage", "value": "http://www.adressa.no/pluss/article10754650.ece/ivkgod/ALTERNATES/w980-default/amalie%20d%20steinsbekk%20konkurranse.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3f16d0986da02985862e05efc6095b38b601dc3b.jpg?597f76aa"}, {"field": "dominantthumbnaildimensions", "value": "300x169"}, {"field": "heading", "value": ["- Vi ble grillet av dommerne -adressa.no", "Dommere fra Haag", "Russisk lagvenninne", "Ikke \u00abflink pike\u00bb", "Ingen oppdalsp\u00e5ske"]}, {"field": "id", "value": "3f16d0986da02985862e05efc6095b38b601dc3b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["folkerett", "jobb", "sp\u00f8rsm\u00e5l", "foran", "britiske delen", "land", "hjem", "internasjonal", "flink pike", "utrolig", "konkurransen"]}, {"field": "kw-entity", "value": ["high school", "tucson", "the honourable society of gray", "london school", "washington d.", "russland og ukraina", "staten", "a. hun", "singsaker", "hong kong og spania", "krim", "the honourable society", "london school of economics"]}, {"field": "kw-location", "value": ["england", "nord-korea", "london", "arizona", "storbritannia", "iran", "hong kong", "oppdal", "trondheim", "russland", "norge", "haag", "oxford", "georgia", "bergen"]}, {"field": "kw-pageclass", "value": "article"}, {"field": "kw-person", "value": "amalie dorthea steinsbekk"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article10754650.ece/ivkgod/ALTERNATES/w980-default/amalie%20d%20steinsbekk%20konkurranse.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi ble grillet av dommerne"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10754652.ece"}, {"field": "pageclass", "value": ["article"]}, {"field": "publishtime", "value": "2015-03-16T08:54:17.000Z"}, {"field": "recs-articleid", "value": "10754652"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-03-16T08:54:17.000Z"}, {"field": "recs-rawtitle", "value": "- Vi ble grillet av dommerne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Jusstudent Amalie Dorthea Steinsbekk (24) gikk til topps i britisk prosedyrekonkurranse. N\u00e5 venter Washington D.C."}, {"field": "thumbnail", "value": "http://content-thumbnail.cxpublic.com/content/thumbnail200x150/3f16d0986da02985862e05efc6095b38b601dc3b.jpg?597f76aa"}, {"field": "thumbnailfullheightdimensions", "value": "200x1934"}, {"field": "timestamp", "value": "2017-07-31T18:27:54.000Z"}, {"field": "title", "value": "Overbeviste foran durkdrevne professorer og advokater"}, {"field": "url", "value": "http://www.adressa.no/pluss/nyheter/article10754652.ece"}, {"field": "urlhash", "value": "3f16d0986da02985862e05efc6095b38b601dc3b"}], "score": 0.4281813, "siteId": "9222270286501375973", "id": "3f16d0986da02985862e05efc6095b38b601dc3b"}

