{"fields": [{"field": "modifiedtime", "type": "time", "value": "2012-04-23T11:26:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er ikke greit \u00e5 v\u00e6re Mulle Miktor, snart ni \u00e5r. Mammaen hans skle p\u00e5 ett av bananpappas bananskall og slo hodet kjempehardt, s\u00e5nn at hun ble helt pling i bollen. F\u00f8r var Mulle som andre unger, han fikk lov til \u00e5 spille fotball og leke. N\u00e5 m\u00e5 han v\u00e6re inne og se p\u00e5 \u00abL\u00f8venes konge 2\u00bb og spille Nintendo hele dagen. Han er n\u00f8dt til \u00e5 ha slips, \u00abg\u00e6sse\u00bb buksa si (motsatt av \u00e5 \u00abs\u00e6gge\u00bb) og g\u00e5 med h\u00e5ret i sideskill. Hvordan skal Mulle komme seg ut av denne forferdelige situasjonen?", "\u00abMulle Miktor\u00bb er befriende lite \u00abpolitisk korrekt\u00bb barneteater. B\u00e5de Ivar Nergaard i tittelrollen og Marianne Mel\u00f8y som hysterisk h\u00f8nemor er s\u00e5 langt fra pedagogiske barne-tv-programledere som det er mulig \u00e5 komme. Mamma kler lillegutten sin (\u00abdu er f\u00f8dt p\u00e5 skudd\u00e5rsdagen, s\u00e5 jeg har regna ut at du egentlig bare er to \u00e5r\u00bb) i beskyttelsesutstyr fra topp til t\u00e5 og nekter ham \u00e5 spille fotball (\u00abkanskje blir du veldig flink, og da kan det hende du blir solgt til Molde og f\u00e5r s\u00e5nn rar dialekt\u00bb).", "N\u00e5r Mulle er alene hjemme etter skolen, benytter han anledningen til \u00e5 sniffe pepper s\u00e5 han m\u00e5 nyse i sj\u00f8r\u00f8verhatten. Dessuten kan han f\u00e5 et egg til \u00e5 bli sugd ned i en karaffel, balansere en mopp p\u00e5 foten og lage verdens sterkeste kaffe (\u00abmed adskillig chili\u00bb). Men hva vil mamma si n\u00e5r hun kommer hjem og finner Mulle med munnen full av munnspill - blir det munn-til-munnspill-metoden? En boblende burlesk humor gjennomsyrer hele stykket.", "Skuespillerne sl\u00e5r seg l\u00f8s og spiller ut de mest fantastiske situasjoner, til jublende fryd fra b\u00e5de store og sm\u00e5 tilskuere. Mulle har ingen problemer med \u00e5 f\u00e5 respons fra salen, men her er ogs\u00e5 alvor til ettertanke. Selv om enebarnet Mulle finner p\u00e5 mye rart mens han er alene hjemme, kan ensomheten av og til bli i meste laget. Da fantasoferer han over hvor fint det ville v\u00e6re \u00e5 ha en s\u00f8ster eller bror - eller kanskje en \u00abbr\u00f8ster\u00bb? Mulle Miktors cd med musikk fra stykket ble nominert til Spelemannsprisen for beste barneplate i 2003, og sangene, som blir akkompagnert av \u00abbananpappa\u00bb \u00c5smund Flaten, er fint integrert i handlingen.", "Anmeldt av CHRISTIN DAMMEN", "Latterbr\u00f8l for morsomme Miktor", "Julie, Oddvar og Anders sitter tvekroket av latter, mens Mulle Miktor l\u00e6rer dem det ene spr\u00f8 trikset etter det andre.", "De tre unge teaterelskerne har funnet seg plass p\u00e5 f\u00f8rste rekke p\u00e5 gulvet. Julie (8) og Oddvar Aune Ueland (7) er vant til \u00e5 g\u00e5 p\u00e5 teater. De har sett b\u00e5de \u00abOle Brumm\u00bb og \u00abKardemomme By\u00bb, og \u00abHakkebakkeskogen\u00bb har s\u00f8sknene sett hele fire ganger. Julie er til og med en liten skuespillerspire.", "- Jeg har spilt i \u00abKardemomme By\u00bb, og s\u00e5 spilte jeg Lilleprikk i \u00abTante gr\u00f8nn, tante bl\u00e5 og tante fiolett\u00bb, forteller hun. N\u00e5 har \u00e5tte\u00e5ringen lest omtalen i programmet og er klar for premiereforestillingen med Mulle Miktor.", "Sm\u00e5skummelt", "Mulle Miktor spruter ild, sniffer pepper og lager kruttsterk kaffe. De tre publikummerne f\u00f8lger spent med.", "- Skal jeg ta oppi mer pepper? sp\u00f8r Mulle.", "- Mer, mer! roper nesten alle.", "- Mindre, stemmer Julie, og er litt redd for at det skal bli altfor sterkt for stakkars Mulle.", "Mulles mor som har blitt helt koko etter at hun skled p\u00e5 et banaskall. Derfor kan den overbeskyttede gutten bare spille fotball eller gj\u00f8re rampestreker mens mor er ute. Men av og til g\u00e5r det selvsagt galt. Idet han har f\u00e5tt et egg til \u00e5 skli ned i en karaffel ved hjelp av brennende papir, dukker en hysterisk mor opp.", "- Akkurat d\u00e9t var litt skummelt, innr\u00f8mmer Julie etter forestillingen.", "Moro for store og sm\u00e5", "Men det er bare morsomt n\u00e5r Mulle setter fast munnspillet p\u00e5 tvers i munnen og blir sendt bort med ambulanse. Sammen med Oddvar og Anders sniker Julie seg til en titt bak forhenget som skal skjule de \u00abskumle\u00bb doktorscenene.", "- Det var artig \u00e5 smugkikke. Og s\u00e5 merka de oss ikke engang, ler Oddvar forn\u00f8yd. Ingen av de tre har pr\u00f8vd seg p\u00e5 slike triks som Mulle kan. Men Julie og Oddvars mor, Marit Moum Aune, vil gjerne v\u00e6re med dem og teste ut eggetrikset.", "- Forestillingen var kjempemoro, helt fantastisk. Jeg kjente meg godt igjen i den litt hysteriske mamma-skikkelsen som skal passe p\u00e5 alt hele tida.", "Mer Mulle Miktor", "Hun mener Nergaard og Mel\u00f8y har plukket ut morsomme tema og funnet den gyldne middelvei for b\u00e5de voksne og barn. - Man kan dikte s\u00e5 mye at ungene ikke lenger skj\u00f8nner hva som foreg\u00e5r. Men her var det absolutt humor for alle. Jeg regner med at det blir mye Mulle Miktor n\u00e5r vi kommer hjem ogs\u00e5. Og Julie ser ikke bort fra at det kan v\u00e6re noen gode ideer \u00e5 ta med tilbake til teatergruppen hun spiller i.", "- Kanskje det, smiler hun lurt.", "ELIN FUGELSNES", "\u00abMULLE MIKTOR\u00bb"]}, {"field": "category0", "value": "forbruker"}, {"field": "contenthash", "value": "7a47a3adc88c2d0c5995f7ada2f53ac44d1c9d003ad7f5b0f7b90803e4646f9e"}, {"field": "createtime", "value": "2017-02-05T11:27:28.000Z"}, {"field": "description", "value": "BARNETEATER: Boblende burlesk om Mulle og en mamma utenom det vanlige."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e99d6afc257c8b5989e3a36e4d5d91aa881d6f38.jpg?5978eb48"}, {"field": "dominantthumbnaildimensions", "value": "256x256"}, {"field": "heading", "value": "Moro med Mulle og mutter'n -adressa.no"}, {"field": "id", "value": "e99d6afc257c8b5989e3a36e4d5d91aa881d6f38"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "arts-and-entertainment"}, {"field": "kw-concept", "value": ["mamma", "spille fotball", "mor", "spille"]}, {"field": "kw-entity", "value": ["l\u00f8venes", "julie", "spelemannsprisen", "tante", "nintendo", "hakkebakkeskogen", "mulle miktor", "lilleprikk", "julie og oddvars", "nergaard og mel\u00f8y", "kardemomme by", "oddvar og anders"]}, {"field": "kw-location", "value": "molde"}, {"field": "kw-pageclass", "value": "article"}, {"field": "kw-person", "value": ["marit moum aune", "ivar nergaard", "\u00e5smund flaten", "ole brumm", "marianne mel\u00f8y", "oddvar aune ueland"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moro med Mulle og mutter'n"}, {"field": "og-type", "value": "article"}, {"field": "og-url", "value": "http://www.adressa.no/forbruker/article53552.ece"}, {"field": "pageclass", "value": ["article"]}, {"field": "publishtime", "value": "2003-07-29T06:42:18.000Z"}, {"field": "recs-articleid", "value": "2555680"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2003-07-29T06:42:18.000Z"}, {"field": "recs-rawtitle", "value": "Moro med Mulle og mutter'n -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "BARNETEATER: Boblende burlesk om Mulle og en mamma utenom det vanlige."}, {"field": "thumbnail", "value": "http://content-thumbnail.cxpublic.com/content/thumbnail200x150/e99d6afc257c8b5989e3a36e4d5d91aa881d6f38.jpg?5978eb48"}, {"field": "thumbnailfullheightdimensions", "value": "200x1262"}, {"field": "timestamp", "value": "2017-07-26T19:19:36.000Z"}, {"field": "title", "value": "Moro med Mulle og mutter'n"}, {"field": "url", "value": "http://www.adressa.no/forbruker/article53552.ece"}, {"field": "urlhash", "value": "e99d6afc257c8b5989e3a36e4d5d91aa881d6f38"}], "score": 1.1815178, "siteId": "9222270286501375973", "id": "e99d6afc257c8b5989e3a36e4d5d91aa881d6f38"}

