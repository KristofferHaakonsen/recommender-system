{"fields": [{"field": "modifiedtime", "type": "time", "value": "2012-04-17T14:22:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["h\u00e5kon b. stokland . historiker", "ntnu"]}, {"field": "body", "value": ["Saken oppdateres.", "Denne sommeren er den omstridte vandreutstillingen Mot naturens orden? \u00e5 finne p\u00e5 Vitenskapsmuseet i Trondheim. Til \u00e5 v\u00e6re en naturvitenskapelig utstilling har den v\u00e6rt gjenstand for sterke uenigheter. Dette har nok sammenheng med at utstillingen ber\u00f8rer et samfunnsmessig kontroversielt tema: Utstillingens form\u00e5l er \u00e5 motbevise at homofili er unaturlig, ved \u00e5 p\u00e5vise at denne formen for seksualitet og samliv er utbredt blant dyr. Det er ikke ofte naturvitenskapelig forskning n\u00e6rmer seg politiske og verdimessige standpunkt, og faglig ansvarlig Petter B\u00f8ckman og de andre medvirkende ved Naturhistorisk museum ved Universitetet i Oslo skal ha all \u00e6re for initiativet.", "Jeg bes\u00f8kte nylig utstillingen, og mens jeg gikk rundt i lokalet og s\u00e5 p\u00e5 illustrasjoner og bilder av ulike dyrearters seksualliv tok jeg meg selv i \u00e5 undres over utstillingens n\u00f8dvendighet. Umiddelbart kan den virke h\u00f8yst n\u00f8dvendig: En stor andel av motstanderne av den nylig vedtatte og likestillingsfremmende ekteskapsloven argumenterte nettopp for at homofili er unaturlig. Reaksjonene som har kommet i etterkant av utstillingen peker ogs\u00e5 mot dens n\u00f8dvendighet; i Adresseavisens sak om utstillingen 18. juni kan vi lese at en pastor i Haugesund har \u00f8nsket at hovedarkitektene bak utstillingen vil brenne i helvete, og at en pinsepastor synes pengene som utstillingen kostet heller burde blitt brukt til \u00e5 hjelpe (les: omvende) de stakkars homofile dyrene. Om vi ser ut over v\u00e5rt eget land og v\u00e5r egen tid virker utstillingen enda mer n\u00f8dvendig. Det er en kjent sak at homofile har blitt diskriminert, forfulgt og drept i mange ulike sammenhenger opp gjennom historien, ofte med utgangspunkt i at deres legning er unaturlig. Et senere eksempel p\u00e5 dette finner vi i Uganda, hvor homofile arresteres med grunnlag i en lov som forbyr \u00abseksuelt samv\u00e6r som strider mot naturens orden\u00bb.", "S\u00e5 hvordan kan jeg v\u00e6re i tvil om utstillingens n\u00f8dvendighet? Det kan jeg bare v\u00e6re om vi for et \u00f8yeblikk glemmer den samfunnsmessige konteksten vi befinner oss i, glemmer p\u00e5standene om at homofili er unaturlig. For gir det egentlig noe mening at en form for samliv eller seksualitet skal rettferdiggj\u00f8res ved \u00e5 p\u00e5vise at den ogs\u00e5 er utbredt blant dyr? Hva om vi ogs\u00e5 skulle rettferdiggj\u00f8re ulike former for familiestrukturer eller samfunnssystemer ved \u00e5 vise til dyreriket? Da kunne vi for eksempel rettferdiggj\u00f8re \u00e5 forlate nyf\u00f8dte babyer til sin egen skjebne p\u00e5 f\u00f8destedet, ved \u00e5 vise til torsk og mange andre fiskers behandling av avkom. Vi kunne rettferdiggj\u00f8re s\u00f8skendrap ved \u00e5 vise til at det er utbredt blant mange dyrearter, for eksempel hyener og hegrer. Demokratiet kunne blitt utfordret med henvisning til mer autorit\u00e6re sosiale systemer som vi for eksempel finner hos ulv og maur. Alt dette med utgangspunkt i hva som er naturlig.", "Det som dyr gj\u00f8r i naturen er ikke n\u00f8dvendigvis noe vi mennesker b\u00f8r etterligne. Men hvorfor synes da merkelappen \u00abunaturlig\u00bb s\u00e5 tung \u00e5 b\u00e6re, for eksempel for homofile? N\u00f8kkelen til en forst\u00e5else av dette ligger i begrepet \u00abnaturlig\u00bb. Dette er et begrep vi vanligvis tenker p\u00e5 som beskrivende heller enn normativt; det som er naturlig er rett og slett det som f\u00f8lger av naturen, eller naturens orden om vi vil. Imidlertid har begrepet sterke moralske undertoner. Vi har nemlig en tendens til \u00e5 sette likhetstegn mellom det som er naturlig og det som er moralsk riktig: Det som betegnes som naturlig sier ikke alltid s\u00e5 mye om hvordan tingenes tilstand faktisk er. Like ofte sier det noe om hvordan vi mener tingenes tilstand burde v\u00e6re. Dermed medf\u00f8rer merkelappen \u00abunaturlig\u00bb en moralsk ford\u00f8mmelse. S\u00e5 ogs\u00e5 for homofile. Med utgangspunkt i dette kunne kanskje \u00abMot naturens moralske orden?\u00bb v\u00e6rt et like treffende navn p\u00e5 utstillingen.", "Videre er det s\u00e5 \u00e5 si ingen grenser for hva som kan naturliggj\u00f8res ved \u00e5 vise til dyreriket. Her finnes utallige variasjoner i atferd og sosialitet; fra maurenes intense interaksjon i strengt ordnede \u00absamfunn\u00bb til isbj\u00f8rnenes ensomme tilv\u00e6relse p\u00e5 lange vandringer, fra fiskenes neglisjering av avkom til elefantenes tette og langvarige oppf\u00f8lging av barnene sine. Dette gj\u00f8r \u00abnaturlig\u00bb og \u00abunaturlig\u00bb til flytende begreper, som i utgangspunktet kan tilpasses ethvert aspekt ved v\u00e5r tilv\u00e6relse. Ogs\u00e5 dette medf\u00f8rer i utgangspunktet at det gir lite mening \u00e5 rettferdiggj\u00f8re for eksempel homofili ved \u00e5 vise til dyrenes verden.", "Vi b\u00f8r imidlertid ikke overse v\u00e5r samfunnsmessige kontekst lengre enn noen \u00f8yeblikk. Og i denne konteksten har enkelte ting, som heterofili, tradisjonelt blitt oppfattet som naturlig. Andre ting, som homofili, har igjen blitt oppfattet som unaturlig. Til tross for at disse merkelappene ikke har noen faktisk berettigelse i naturen, har de oppst\u00e5tt og blitt opprettholdt i samfunnet v\u00e5rt over lang tid. Bakgrunnen for dette er kompleks, men handler i stor grad om makten til \u00e5 definere. At forst\u00e5elsen av homofili som unaturlig har vist seg s\u00e5 seiglivet, har nok sammenheng med at samfunnsgrupper som har hatt definisjonsmakt i saken har v\u00e6rt lite villige til \u00e5 revurdere benevnelsen. De som i disse dager hardnakket hevder at homofili er unaturlig, gj\u00f8r det i forlengelsen av denne tradisjonen. Disse samfunnsakt\u00f8rene spiller fortsatt en viktig rolle i kampen om \u00e5 definere hvorvidt homofili er naturlig eller ikke, og det er med utgangspunkt i dette jeg innser at utstillingen dessverre er n\u00f8dvendig i det samfunnet vi lever i.", "Utstillingen Mot naturens orden? har vist at kategoriseringen av homofili som unaturlig ikke har noen faktisk berettigelse i naturen. Med denne utstillingen kan det se ut til at homomotstandernes definisjonsmakt av hva som er naturlig er under angrep, og det av en tung kunnskaps- og sannhetsprodusent. Det er gledelige nyheter.", "hakon.stokland@hf.ntnu.no", "Ta"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "c077e04e71b92306a617f3d9a5be23b1eba31ac06fa4f8e284c1038004da9016"}, {"field": "createtime", "value": "2017-04-24T23:37:49.000Z"}, {"field": "description", "value": "Onanerende bavianer, hanndelfiner som har pustehullsex, lesbiske svaner i trofaste forhold, hannflamingoer som oppdrar barn sammen og dvergsjimpanser som til stadighet har gruppesex. Hva har dette med moral i v\u00e5rt samfunn \u00e5 gj\u00f8re?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00c771b760cbb96d42d0d8b3b8d709d3ca954e3b.jpg?5970489b"}, {"field": "dominantthumbnaildimensions", "value": "256x256"}, {"field": "heading", "value": "Mot naturens moralske orden? -adressa.no"}, {"field": "id", "value": "00c771b760cbb96d42d0d8b3b8d709d3ca954e3b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["naturen", "naturens orden", "naturens moralske orden", "moralske orden", "naturens moralske"]}, {"field": "kw-entity", "value": ["universitetet", "adresseavisens", "naturhistorisk", "vitenskapsmuseet"]}, {"field": "kw-location", "value": ["haugesund", "trondheim", "oslo", "uganda"]}, {"field": "kw-pageclass", "value": "article"}, {"field": "kw-person", "value": "petter b\u00f8ckman"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mot naturens moralske orden?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1123297.ece"}, {"field": "pageclass", "value": ["article"]}, {"field": "publishtime", "value": "2008-07-28T09:40:00.000Z"}, {"field": "recs-articleid", "value": "1592992"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-07-28T09:40:00.000Z"}, {"field": "recs-rawtitle", "value": "Mot naturens moralske orden? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Onanerende bavianer, hanndelfiner som har pustehullsex, lesbiske svaner i trofaste forhold, hannflamingoer som oppdrar barn sammen og dvergsjimpanser som til stadighet har gruppesex. Hva har dette med moral i v\u00e5rt samfunn \u00e5 gj\u00f8re?"}, {"field": "thumbnail", "value": "http://content-thumbnail.cxpublic.com/content/thumbnail200x150/00c771b760cbb96d42d0d8b3b8d709d3ca954e3b.jpg?5970489b"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-07-20T06:07:23.000Z"}, {"field": "title", "value": "Mot naturens moralske orden?"}, {"field": "url", "value": "http://www.adressa.no/meninger/kronikker/article1123297.ece"}, {"field": "urlhash", "value": "00c771b760cbb96d42d0d8b3b8d709d3ca954e3b"}], "score": 0.90736485, "siteId": "9222270286501375973", "id": "00c771b760cbb96d42d0d8b3b8d709d3ca954e3b"}

