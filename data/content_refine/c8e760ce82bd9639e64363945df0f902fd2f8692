{"fields": [{"field": "modifiedtime", "type": "time", "value": "2016-02-18T07:43:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Bygg og eiendom", "Arkitektur", "Hytte"]}, {"field": "author", "value": "bj\u00f8rn hugo pettersen"}, {"field": "body", "value": ["Saken oppdateres.", "Tonn p\u00e5 tonn med digre t\u00f8mmerstokker ligger til t\u00f8rk i det store, veggl\u00f8se t\u00f8mmerlageret til Nore Laft, som holder til p\u00e5 cirka 800 meters h\u00f8yde ved Tunhovdfjorden i Nore og Uvdal kommune i Buskerud. Men lagerbygningen er for liten for eierne Knut Kolstad og Ingar Bekkeseth. Rundt omkring p\u00e5 tomten er det derfor flere provisoriske \u00abt\u00f8rkehus\u00bb med stokker.", "\u2014 Stokkene m\u00e5 t\u00f8rke i minimum tre \u00e5r f\u00f8r de er klare til bruk. For \u00e5 kunne holde p\u00e5 kontinuerlig, m\u00e5 vi til en hver tid ha nok t\u00f8mmer til tre \u00e5rs laftevirksomhet, sier Kolstad, som startet firmaet p\u00e5 begynnelsen av 1990-tallet.", "Inne i hallen bygger Nore Laft-gjengen p\u00e5 en hytte med en grunnflate p\u00e5 84 kvadrameter.", "Utvalgte stokker \u2013 med en fuktighet p\u00e5 mellom 15 og 18 prosent \u2013 ligger p\u00e5 vent midt i hallen f\u00f8r de blir en del av hyttepuslespillet. Det inneb\u00e6rer blant annet at stokk for stokk hugges til for h\u00e5nd og legges opp\u00e5 hverandre \u2013 og sammenf\u00f8yes perfekt der de m\u00f8tes i hj\u00f8rnene. Har du noen av disse hjemme?", "Ordet \u00ablaft\u00bb betyr rett og slett hj\u00f8rne, eller \u00e5 lage et hj\u00f8rne, som er en sentral del av kunsten \u00e5 lafte. Og de utvendige hj\u00f8rnene, kalt lafteknuter, er som kjent en sentral del av en laftet bygnings utseende. Nore Laft bruker norsk furu. Ellers g\u00e5r det med mange meter med karet, norsk ull. Den fungerer som isolasjon mellom veggstokkene. P\u00e5 taket brukes som regel torvjord, eventuelt skiferstein eller treplanker.", "Bekkeseth opplyser at det i gjennomsnitt tar to m\u00e5neder \u00e5 lafte en hytte i hallen. Deretter m\u00e5 stokkene merkes systematisk f\u00f8r de demonteres, plasseres p\u00e5 en trailer og fraktes til hyttetomta. Der skal stokkene stables opp p\u00e5 nytt.", "Paret byttet ut materialene med statlig hjelp!", "\u2014 Det tar bare noen dager \u00e5 montere hytta der den skal st\u00e5. Men med alt som skal gj\u00f8res innend\u00f8rs, tar det gjerne et par m\u00e5neder f\u00f8r hytta er klar til bruk. Hvor lang tid, avhenger naturligvis av st\u00f8rrelsen p\u00e5 hytta og hvilke l\u00f8sninger kunden \u00f8nsker, sier Bekkeseth.", "\u2014 Laftehytte eller laftehus er for de spesielt interesserte, og passer ikke overalt. De b\u00f8r nok st\u00e5 litt for seg selv, omgitt av natur \u2013 og helst ikke p\u00e5 en \u00e5skam, for der synes jeg de ruver for mye, legger Knut Kolstad til.", "Den eldgamle, norske byggskikken blir tatt vare p\u00e5 av flere laftefirmaer rundt om i Norge. Ikke alle gj\u00f8r det for h\u00e5nd p\u00e5 gamlem\u00e5ten, slik Nore Laft gj\u00f8r. Noen \u2013 eksempelvis R\u00f8roshytta \u2013 har satset p\u00e5 maskinlaft med limte t\u00f8mmerstokker.", "En tredje gruppe tilbyr laftehytter produsert i \u00d8st-Europa, enten av stokker tilpasset for h\u00e5nd eller per maskin. Hage\u2014 og landskapsdesigner Yvonne Dengin gikk for dette alternativet da valget falt p\u00e5 laft p\u00e5 hyttetomten i Nord-\u00d8sterdalen.", "\u2014 Hytta v\u00e5r ble h\u00e5ndlaftet i Litauen, fraktet med trailer til Norge og satt opp av et norsk firma. Det var en god del penger \u00e5 spare p\u00e5 \u00e5 gj\u00f8re det s\u00e5nn. Jeg vet at det stilles sp\u00f8rsm\u00e5l ved om treverk og h\u00e5ndverk er bra nok n\u00e5r det ikke er norsk t\u00f8mmer og norske laftere. V\u00e5r hytte har seget litt for mye et par steder, men ikke mer enn at det er til \u00e5 leve med, forteller Dengin, som er daglig leder for Lark Landskap. Se forvandlingen!", "En laftet bygning skal sige litt. I en h\u00e5ndlaftet hytte synker veggene om lag tre centimeter per etasje, noe lafterne tar hensyn til alle steder der sigingen kan skape problemer, for eksempel ved d\u00f8rer, vinduer, trapper, kj\u00f8kkenskap og andre faste installasjoner p\u00e5 vegg.", "\u2014 Vi \u00f8nsket en tradisjonell hytte fordi den st\u00e5r i kontrast til hvordan vi bor til daglig. Jeg synes virkelig vi har f\u00e5tt en flott hytte som passer godt med omgivelsene. Det levende treverket og det solide uttrykket \u2013 blant annet med store t\u00f8mmerstokker som ogs\u00e5 er synlige innvendig \u2013 er det som gj\u00f8r laft tiltrekkende for meg. Ulempen er at innvendige vegger tar mye plass. Man m\u00e5 dessuten tenke n\u00f8ye gjennom hvordan man vil at hytta skal se ut, for det er en stor oppgave \u00e5 gj\u00f8re endringer av laftede vegger i etterkant, fastsl\u00e5r Yvonne Dengin.", "Det er strenge krav til kvaliteten p\u00e5 stokkene, blant annet at de har t\u00f8rket nok n\u00e5r laftehytta bygges. Noen av kravene er uskrevne regler, for eksempel hvor mye kjerneved det er i stokken og hvor rettvokst og tettvokst den er.", "\u2014 Norske t\u00f8mmerstokker har de beste egenskapene, f\u00f8rst og fremst med tanke p\u00e5 tettvoksthet, sier Sverre S\u00f8rumg\u00e5rd i Stokk & Stein, som blant annet har satt opp Askeladdens Hus, en h\u00e5ndlaftet del av Soria Moria Hotell i Oslo. Dette huset har tre og en halv kilometer med taklister:", "R\u00f8roshytta er blant dem som tilbyr laftede kataloghytter. De har valgt \u00e5 bruke maskiner og finsk lammelt\u00f8mmer. Sistnevnte er stokker som best\u00e5r av to eller tre emner som er limt sammen, med kjerneveden vendt utover.", "\u2014 Vi mener limtrestokkene er bedre, fordi disse stokkene ikke sprekker opp. Alle stokkene har lik h\u00f8yde, og kan derfor tilpasses maskinelt. Det er naturligvis en smakssak, men de aller fleste m\u00e5 tett inntil hytta f\u00f8r de ser forskjell p\u00e5 maskinlaft og h\u00e5ndlaft, sier Rune H\u00f8istad i R\u00f8roshytta.For Knut Kolstad i Nore Laft er det utenkelig \u00e5 g\u00e5 over til maskinell lafting.", "\u2014 Jeg er opptatt av \u00e5 ta vare p\u00e5 det gamle h\u00e5ndverket, med umake stokker som er n\u00f8ye tilpasset hverandre. Mange av de gamle laftehusene vi ser rundt omkring i landet, ble laftet kun ved hjelp av \u00f8ks. Jeg kan ta til t\u00e5rene n\u00e5r jeg ser flotte lafteverk st\u00e5 til forfall. Ingen andre har utviklet lafteteknikken s\u00e5 mye som vi har her i Norge. Det er en tradisjon vi har grunn til \u00e5 v\u00e6re stolte av, sier Kolstad.", "Har du lyst til \u00e5 lese mer om spesielle hytter? Da kan vi anbefale disse tre artiklene:", "Er du opptatt av hvor mye du betaler i boligl\u00e5n? Test gjerne v\u00e5rt rentekart:", "Det har blitt laftet i Norge i mer enn 1000 \u00e5r. De eldste laftede bygningene som fortsatt st\u00e5r, er fra 1100- og 1200-tallet. Lafting var den dominerende m\u00e5ten \u00e5 bygge p\u00e5 i Norge fram til midten av 1800-tallet.", "Noe av det viktigste med lafting er at t\u00f8mmerstokkene har t\u00f8rket nok. Norsk krav er at veggstokkene skal ha en maksimal fuktighet p\u00e5 20 prosent, mens tak\u00e5ser, stolper og s\u00f8yler skal ha fuktighet p\u00e5 23 prosent eller lavere. En del norske laftere mener veggstokkene b\u00f8r v\u00e6re enda litt t\u00f8rrere, og opererer med egne krav til fuktighet p\u00e5 under 18 prosent.", "Laftebygninger siger mellom 2,5 cm og opptil 10 cm per etasje (mest i den \u00f8vre delen av hver etasje). Antall centimeter avhenger av hvor t\u00f8rt t\u00f8mmeret er n\u00e5r det laftes. \u00c5rsaken til sigingen er at stokkene krymper litt ved utt\u00f8rking, i tillegg til at stokkene og konstruksjonen som helhet blir trykket nedover. Etter to-tre \u00e5r er det meste av laftebygningen ferdig sunket.", "Tykkelsen p\u00e5 laftevegger i hytter er gjerne 150 mm. Men 200 mm, som gir bedre isolasjon, er ogs\u00e5 vanlig. 200 mm er standard i laftevegger i hel\u00e5rsboliger.", "I dag g\u00e5r den gamle m\u00e5ten \u00e5 bygge p\u00e5 h\u00e5nd i h\u00e5nd med hvordan vi vil ha det innend\u00f8rs, for eksempel med flislagte bad og skjulte elektriske ledninger.", "Det er litt dyrere \u00e5 bygge laft sammenlignet med vanlig bindingsverk. Pris p\u00e5 en hytte som er h\u00e5ndlaftet i Norge, ligger ofte p\u00e5 mellom 18.000 og 25.000 kroner per kvadratmeter. Da er ikke grunnmur, r\u00f8rlegger og eventuell flislegging/skiferlegging av gulv/vegger medregnet.", "Det er ikke bare i Norge og \u00d8st-Europa det laftes. Programmet \u00abT\u00f8ffe t\u00f8mmerhytter\u00bb (\u00abCabin Fever\u00bb) p\u00e5 National Geographic Channel viser hvordan laftede bygninger blir satt opp i USA.", "Les mer: www.trefokus.no (Fokus 44: Laft og lafting), www.byggogbevar.no og www.kunsthistorie.com/fagwiki/Lafteverk", "Vis fakta", "Nore Laft (Nore og Uvdal kommune)", "Fjell-Laft (Nore og Uvdal)", "Stokk & Stein (Lom)", "Hallinglaft (Gol)", "Stav og Laft (Gol)", "Tinnoset Bygg og Laft (Notodden)", "Sjoa laft og restaurering (Sel)", "Hovin Laft (Ringerike)", "Jora Laft (Dovre)", "H\u00f8gnes Laft & Restaurering (Jevnaker)", "Laftemann (Gj\u00f8vik)", "Solvorn Laft og Bygg (Luster)", "R\u00f8roshytta (R\u00f8ros)", "Rindalshytta (Rindal)", "Malmlaft (Trysil)", "Mesterlaft (Larvik)", "Tyrihans Konsepthytter (Horten)", "Laftekompaniet (\u00d8stre Toten)", "GaardsLaft (Vinje)", "Geilo Laft (Hol)", "Vis fakta"]}, {"field": "category0", "value": "bolig"}, {"field": "contenthash", "value": "03214801f88d8260a84691f80af8839a03b18a97e85878b9c3028d48c6656727"}, {"field": "createtime", "value": "2017-04-30T18:31:30.000Z"}, {"field": "description", "value": "T\u00f8mmerstokker, saueull og jord \u2014 det er ingrediensene i mange nordmenns hyttedr\u00f8m."}, {"field": "heading", "value": ["Slik bygger du laftehytte -adressa.no", "Lager hj\u00f8rner", "Lafte, ta ned, montere", "Stokkene er veggene", "H\u00e5nd versus maskin"]}, {"field": "id", "value": "c8e760ce82bd9639e64363945df0f902fd2f8692"}, {"field": "keyword", "value": ["Bygg og eiendom", "Arkitektur", "Hytte"]}, {"field": "keywords", "value": "Bygg og eiendom,Arkitektur,Hytte"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["stokk", "laftet bygnings", "laft"]}, {"field": "kw-entity", "value": ["askeladdens hus", "tunhovdfjorden", "stein", "stokk", "cabin fever", "hytte", "soria moria hotell", "fokus 44", "r\u00f8roshytta", "national geographic channel", "arkitektur", "nore laft", "norge og \u00f8st-europa", "lark landskap", "\u00f8st-europa", "knut kolstad og ingar bekkeseth", "t\u00f8ffe", "nord-\u00f8sterdalen", "bekkeseth"]}, {"field": "kw-location", "value": ["hol", "gol", "vinje", "gj\u00f8vik", "r\u00f8ros", "litauen", "trysil", "nore og uvdal", "lom", "larvik", "norge", "oslo", "\u00f8stre toten", "buskerud", "rindal", "sel"]}, {"field": "kw-pageclass", "value": "article"}, {"field": "kw-person", "value": ["sverre s\u00f8rumg\u00e5rd", "yvonne dengin", "rune h\u00f8istad", "ingar bekkeseth", "knut kolstad"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6b217bf4-0344-42a5-bad6-e8c11a7c1d95?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik bygger du laftehytte"}, {"field": "og-type", "value": "article"}, {"field": "og-url", "value": "http://www.adressa.no/bolig/Slik-bygger-du-laftehytte-9046b.html"}, {"field": "pageclass", "value": ["article"]}, {"field": "publishtime", "value": "2016-02-18T07:43:03.000Z"}, {"field": "recs-articleid", "value": "9046"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-02-18T07:43:03.000Z"}, {"field": "recs-rawtitle", "value": "Slik bygger du laftehytte -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "T\u00f8mmerstokker, saueull og jord \u2014 det er ingrediensene i mange nordmenns hyttedr\u00f8m."}, {"field": "thumbnail", "value": "http://content-thumbnail.cxpublic.com/content/thumbnail200x150/c8e760ce82bd9639e64363945df0f902fd2f8692.jpg?59871447"}, {"field": "thumbnailfullheightdimensions", "value": "200x2277"}, {"field": "timestamp", "value": "2017-08-06T13:06:15.000Z"}, {"field": "title", "value": "Slik bygger du laftehytte"}, {"field": "url", "value": "http://www.adressa.no/bolig/Slik-bygger-du-laftehytte-9046b.html"}, {"field": "urlhash", "value": "c8e760ce82bd9639e64363945df0f902fd2f8692"}], "score": 0.57315284, "siteId": "9222270286501375973", "id": "c8e760ce82bd9639e64363945df0f902fd2f8692"}

