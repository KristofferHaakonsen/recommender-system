{"fields": [{"field": "modifiedtime", "type": "time", "value": "2014-05-15T21:07:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "heidi borud"}, {"field": "body", "value": ["Saken oppdateres.", "Tirsdag publiserte vi resultatene fra en unders\u00f8kelse der halvparten av barnehageansatte mente at ett\u00e5ringer er ikke gamle nok.", "I denne saken st\u00e5r to eksperter mot hverandre i en debatt som g\u00e5r rett inn sm\u00e5barnsfamilienes liv: Psykiater Sidsel Gilbert p\u00e5 den ene siden og psykologiprofessor Arne Holte p\u00e5 den andre.", "Psykiater Sidsel Gilbert mener det forskningsmessige grunnlaget for statlige anbefalinger om barnehagestart for alle ett\u00e5ringer nesten er uten henvisning til utviklingspsykologi, stressforskning og annen advarende kunnskap om de sm\u00e5.", "Samtidig sier hun at det alltid vil v\u00e6re noen ett\u00e5ringer og deres familier hvor barnehage vil v\u00e6re det beste, men hun er sv\u00e6rt skeptisk til en generell anbefaling om at barnehage er best for alle ett\u00e5ringer.", "- Det er \u00e5 eksperimentere med grunnlaget for s\u00e5 sm\u00e5 barns psykiske og fysiske fremtidige helse \u00e5 overlate dem i fremmed gruppebasert omsorg som ikke kan gi dem den en-til-en- responsen de er avhengige av frem til de er omtrent 3 \u00e5r. Utrygghet og manglende respons, som frav\u00e6ret av mor gir, kan ikke b\u00f8tes p\u00e5 av selv den beste barnehage- som igjen er langt fra det veldig mange sm\u00e5 barn m\u00f8ter i dag.", "B\u00e5de ut i fra egen klinisk erfaring som lege, og ut i fra kjennskap til moderne hjerneforskning, mener hun det er altfor mye usikkerhet knyttet til hvordan adskillelsen mellom mor og barn vil virke p\u00e5 sikt, og at dette ikke er tilstrekkelig faglig utredet. Barnets spontane f\u00f8lelsesliv, evne til tilknytning og personlig utvikling av evne til \u00e5 l\u00e6re kan forstyrres alvorlig, mener hun.", "Gilbert oppfordrer foreldre til \u00e5 pr\u00f8ve \u00e5 forst\u00e5 hva som er det beste for sitt eget barn. Intuitiv forst\u00e5else av dette trumfer statistikk og forskningsanbefalinger i de fleste tilfeller.", "- Anbefalingen min vil v\u00e6re at foreldre oppholder seg flere lange dager i barnehagen barnet skal i, for \u00e5 se hvordan det er der hvor barna oppholder seg opptil 41 time pr. uke.", "Hun mener m\u00e5let m\u00e5 v\u00e6re redusert tid i form av kortere og f\u00e6rre dager. For barnas skyld. Lag nettverk og dr\u00f8ft med andre med samme dilemma.", "- For sm\u00e5 barn har det aller oftest beste sammen med mor, og eventuelt far, ogs\u00e5 der forholdene ikke er perfekte, men bra nok.", "Gilbert mener vi blir utsatt for ideologisk indoktrinering om at alle m\u00e5 i barnehage fra ett\u00e5rsalder, og at institusjonaliseringen av omsorgen for ett\u00e5ringer ikke er tilstrekkelig faglig utredet.", "Da skolestart for seks\u00e5ringer ble innf\u00f8rt (Reform-97), var det etter grundig, faglig forarbeid. Men da den massive utbyggingen av barnehageplasser for ett\u00e5ringer ble igangsatt, var det uten tilstrekkelig faglig utredning.", "Selv om hun ikke er ekspert p\u00e5 denne alderen, mener hun all forskning og erfaring fra fagfolk p\u00e5 feltet, tilsier at alderen frem til tre \u00e5r er unik og p\u00e5 en m\u00e5te uopprettelig i utviklingen. Da dannes varige m\u00f8nstre for hvordan vi m\u00f8ter n\u00e6re relasjoner, takler indre p\u00e5kjenninger, bruker v\u00e5re kognitive ressurser i m\u00f8tet med en stadig mer krevende ytre verden, som selv ungdom og voksne med et heldig utgangspunkt strever med.", "- Tidlig, langvarig og hyppig adskillelse fra omsorgspersonen barnet har hatt fra f\u00f8dselen av kan i denne alderen forstyrre denne utviklingen, s\u00e5 hvis dette undersl\u00e5s i anbefalingene om at alle ett\u00e5ringer b\u00f8r i barnehage, er anbefalingenen basert p\u00e5 faglig bl\u00f8ff etter mitt syn.", "Foreldrene er selv de n\u00e6rmeste til \u00e5 forst\u00e5 sitt eget barn som de har l\u00e6rt \u00e5 kjenne, med sine behov og s\u00e6regenheter. Barnehagepersonalet med sine grupper av barn har ikke mulighet for den samme kj\u00e6rlighetsbaserte individuelle n\u00e6rheten til barnet med sitt begrensete spr\u00e5k og utviklingsniv\u00e5, sier Sidsel Gilbert.", "- Hvorfor er det nesten umulig \u00e5 ha en offentlig debatt om hva som er best omsorg for de minste barna?", "- Det r\u00f8rer ved v\u00e5rt forhold til egen avhengighet og hjelpel\u00f8shet, erfaringer med omsorg i egen oppvekst, ved v\u00e5r usikkerhet p\u00e5 om vi er uerstattelige for barnet v\u00e5rt i denne alderen selv om vi langt fra er perfekte, og ved v\u00e5r ambivalens i valgene vi har gjort. Redselen for at kvinner skal g\u00e5 tapende ut, miste opparbeidet likestilling kan gj\u00f8re oss blinde for at vi kanskje nok en gang b\u00f8yer oss for propaganda om hvordan v\u00e5re liv skal leves - n\u00e5 er det et gr\u00e5dig arbeids- og konkurransemarked som styrer.", "- Det f\u00f8les ikke riktig \u00e5 forlate et gr\u00e5tende barn som hverken kan snakke eller g\u00e5. Det strider mot mange m\u00f8dres instinkter. Samtidig f\u00e5r man h\u00f8re i gangen: \u00abJo fortere mor g\u00e5r, jo bedre er det for barnet\u00bb. Er det riktig \u00e5 g\u00e5 fort fra et gr\u00e5tende barn?", "- Nei, det kan ikke v\u00e6re riktig. Men samfunnet er innrettet slik at sm\u00e5barnsm\u00f8dre helst skal jobbe fulltid.  Men b\u00e5de egen klinisk erfaring og moderne hjerneforskning viser alts\u00e5 at barnet ikke er modent for den adskillelse fra den prim\u00e6re omsorgspersonen - som oftest mor - s\u00e5 tidlig som i 1-\u00e5rsalder, sier Gilbert.", "- Presset p\u00e5 sm\u00e5barnsforeldre er stort. De politiske m\u00e5lene om at kvinner skal jobbe fulltid etter endt foreldrepermisjon er ikke forenlig med god omsorg for ett\u00e5ringer og to\u00e5ringer. Men livet er langt. Omsorgen skal bidra til at barnet med tiden evner \u00e5 ta ansvar for seg selv og sitt eget liv. I dag er det en sterk \u00f8kning av ungdom og unge voksne som ikke makter det, sier Gilbert.", "Hun sier argumenter mot tidlig barnehagestart handler om kunnskapen man har om adskillelse i de f\u00f8rste leve\u00e5rene.", "- N\u00e5r voksne kommer i en emosjonell krise handler det veldig ofte tap/adskillelse og en vedvarende ut\u00e5lelig p\u00e5kjenning og smerte. - Det minner om hvor viktig slike erfaringer er for oss alle, og s\u00e5 s\u00e5rbare vi selv som voksne er, selv med v\u00e5r voksne evne til \u00e5 forst\u00e5, tenke og bearbeide. Erfaringene med sm\u00e5 barn p\u00e5 sykehus alene minner ogs\u00e5 om denne s\u00e5rbarheten.", "- Barnehagen kan alts\u00e5 aldri bli s\u00e5 bra at den b\u00f8ter p\u00e5 frav\u00e6ret av mor. Sm\u00e5 barn trenger en-til-en-respons, n\u00e6rhet, kontinuitet. Mange av barnehagene vi har er ikke bra. Alle vet det. Det er lav bemanning. Mye gjennomtrekk og stort sykefrav\u00e6r hos de ansatte. Vi vet at kompetansen p\u00e5 sm\u00e5barnsomsorg er svak - selv personalet sier dette i flere unders\u00f8kelser.", "- Kortsiktige politiske og \u00f8konomiske m\u00e5l med propagandaeffekt er dominerende. Og ingen oppeg\u00e5ende moderne foreldre v\u00e5ger visst \u00e5 foretrekke hjemmeomsorg frem til barnet er ved tre\u00e5rsalder - selv om arbeiderklasseforeldre tror mer p\u00e5 dette enn middelklasseforeldre, sier psykiater, mor og bestemor Sidsel Gilbert, som politisk tilh\u00f8rer venstresiden.", "Hun understreker ogs\u00e5: - Poenget er ikke \u00e5 gi sm\u00e5barnsforeldre mer d\u00e5rlig samvittighet enn de allerede har, men \u00e5 gi dem et skikkelig grunnlag for de vurderingene de gj\u00f8r n\u00e5r de gj\u00f8r sine prioriteringer.", "- Ikke h\u00f8r p\u00e5 psykologene som sier at \u00e5 begynne tidlig i barnehage er skadelig eller at det er farlig \u00e5 v\u00e6re lenge i barnehagen, sier Arne Holte, assisterende direkt\u00f8r i Folkehelseinstituttet og professor i helsepsykologi ved Universitetet i Oslo.", "- Store, norske unders\u00f8kelser i regi av blant annet Folkehelseinstituttet, med titusener av barn som er fulgt over flere \u00e5r, finner ingen sammenheng mellom adferdsproblemer hos barn og hvor mange timer de er i barnehagen. Tvert imot viser unders\u00f8kelsene at gode barnehager har positiv effekt b\u00e5de p\u00e5 barnas psykiske og fysiske helse, ogs\u00e5 hvis barna starter tidlig i barnehagen.", "Nylig skrev han en kronikk, publisert p\u00e5 aftenposten.no. der han blant annet spurte:", "Visste du at barn som har g\u00e5tt i en god barnehage har mindre risiko for \u00e5 bli overvektige og f\u00e5 alvorlig hjertesykdom, sukkersyke og andre livsstilssykdommer n\u00e5r de blir voksne? Visste du at man kan bli mer intelligent hvis man begynner tidlig i en god barnehage?", "Og deretter fortsatte:", "- Det visste ikke jeg heller \u2013 f\u00f8r forleden. Da leste jeg to ferske rapporter fra to av de mest interessante barnehageprogrammene i USA, Carolina Abecedarian Project (ABC) og Infant Health and Development Program.", "I den ene unders\u00f8kelsen deltok nesten ett tusen utsatte ett\u00e5ringer fra sv\u00e6rt forskjellige oppvekstk\u00e5r p\u00e5 \u00e5tte steder i USA. Barna ble tilfeldig delt inn i en testgruppe og en kontrollgruppe. Spr\u00e5kutvikling var kjernen i programmet som varte i to \u00e5r, til ungene var tre \u00e5r gamle.", "Forskerne fulgte opp ungene med intelligenstester og skoleresultater da de var blitt fem og \u00e5tte \u00e5r gamle. Da var forskjellene i intelligens mellom dem som kom fra vanskelige oppvekstk\u00e5r og dem som kom fra gode k\u00e5r helt borte, og forskjellene i skoleresultater betydelig redusert.", "Alt tyder p\u00e5 at det var barnehageprogrammet fra ett til tre \u00e5r som f\u00f8rte til at de \u00absvakeste\u00bb tok igjen de \u00absterkeste\u00bb, slik at begge grupper stilte likt ved skolestart.", "N\u00e5 er barna blitt voksne. Det viser seg at de som deltok i barnehageprogrammet har markert lavere risiko for \u00e5 f\u00e5 hjerte-karlidelser og stoffskiftesykdommer. Blodtrykket er bedre, kolesterolet er bedre og de benytter seg oftere av helsetjenester n\u00e5r de er syke. De er til og med slankere.", "Ogs\u00e5 her tyder alt p\u00e5 at det er barnehageprogrammet som har gitt dem bedre helse, mens treningen i matte og lesning fra de var seks til de ble \u00e5tte knapt hadde noen helseeffekt. Det blir spennende \u00e5 se om de ogs\u00e5 lever lengre.", "Den oppsiktsvekkende unders\u00f8kelsen er nettopp publisert i Science, et av verdens fremste vitenskapelige tidsskrifter.", "- Mange liknende unders\u00f8kelser tyder p\u00e5 at gode barnehager har stor effekt p\u00e5 barnas senere liv. Barn fra ressurssvake milj\u00f8er har mest \u00e5 hente, og mye tyder p\u00e5 at jo tidligere innsats, desto mer er det \u00e5 hente . Det er ingen faglige holdepunkter for \u00e5 advare mot tidlig barnehagestart , sier Arne Holte som understreker:", "- Det er bare i de gode barnehagene dette skjer; barnehagene med de riktige programmene, mange nok voksne og mange nok kompetente barnehagel\u00e6rere til \u00e5 gjennomf\u00f8re de pedagogiske oppleggene.", "- Det finnes ikke ett svar p\u00e5 hva som er bra for ett\u00e5ringer. For noen er tidlig barnehagestart bra, for andre barn ikke. Vi trenger derfor mer kunnskap om tilknytning og tilknytningsforstyrrelser hos sm\u00e5 barn, sier statssekret\u00e6r Birgitte Jordahl i Kunnskapsdepartementet.", "Hun er klar over at det er sv\u00e6rt ulike oppfatninger blant psykologer, pedagoger og psykiatere n\u00e5r det gjelder synet p\u00e5 tidlig barnehagestart, og oppfordrer derfor fagfolk til \u00e5 delta i debatten og dele sin kunnskap.", "- Kunnskapen vi har spriker. Noen unders\u00f8kelser viser at stressniv\u00e5et og kortisolniv\u00e5et \u00f8ker hos de minste barna ved lange dager i barnehagen, mens andre unders\u00f8kelser viser at en del barn absolutt profitterer p\u00e5 tidlig barnehagestart.", "Jordahl p\u00e5peker dessuten at det er vanskelig \u00e5 lage effektstudier n\u00e5r en s\u00e5 stor andel faktisk g\u00e5r i barnehage. - Da har vi en veldig liten kontrollgruppe.", "- Mange barnehager har stor gjennomtrekk av ansatte og f\u00e5 med pedagogisk utdannelse. Hva akter dere \u00e5 gj\u00f8re og hvordan skal det bli mer attraktivt \u00e5 jobbe i barnehage?", "- Vi har n\u00e5 hatt \u00e5tte \u00e5r med en massiv \u00f8kning av barnehageplasser under den forrige regjeringen. V\u00e5r oppgave er \u00e5 styrke kvaliteten og tilby bedre etter- og videreutdannelse for de ansatte.", "En ny sp\u00f8rreunders\u00f8kelse blant over 1300 barnehageassistenter og n\u00e6rmere 1200 pedagogiske ledere viser at:", "S\u00e5 godt som ingen mener barn yngre enn ett \u00e5r b\u00f8r begynne i barnehage.", "Bare 50 prosent synes at ett\u00e5ringer er gamle nok til \u00e5 g\u00e5 i barnehage", "25 prosent mener barna b\u00f8r v\u00e6re 1,5 \u00e5r gamle f\u00f8r de starter i barnehagen,", "17 prosent mener de b\u00f8r v\u00e6re over 2 \u00e5r", "4 prosent mener barna b\u00f8r v\u00e6re over 3 \u00e5r.", "Rundt 50 prosent mener at barn under tre \u00e5r ikke b\u00f8r v\u00e6re i barnehage lenger enn 4\u20136 timer om dagen.", "79 prosent mener at 6-8 timer er greit for barn over tre \u00e5r.", "Over 46.000 barn p\u00e5 ett \u00e5r eller yngre gikk i barnehagen i 2012 - mot 18.000 i 2002, if\u00f8lge tall fra SSB.", "Unders\u00f8kelsen er gjort i regi av H\u00f8gskulen i Volda, og er delvis finansiert av Forskningsr\u00e5det"]}, {"field": "category0", "value": "familieogoppvekst"}, {"field": "contenthash", "value": "41e9d4b47d20cd2730cb7e3da4efa13604c59e1ede3aabb22a90f3637241d7a7"}, {"field": "createtime", "value": "2015-10-23T22:07:57.000Z"}, {"field": "description", "value": "Fagfolk krangler s\u00e5 busta fyker om tidlig barnehagestart."}, {"field": "dominantimage", "value": "http://www.adressa.no/incoming/article9684197.ece/ALTERNATES/w980-default/1502barnevogn-ELUTQ7Z7VI.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2710c4cb52c5f3d7a877aae00933ee7ae64f6496.jpg?594cf047"}, {"field": "dominantthumbnaildimensions", "value": "300x169"}, {"field": "heading", "value": ["Et politisk eksperiment \u00e5 sende ett\u00e5ringer i barnehagen -adressa.no", "Den lykkelige barndom", "Hjerneforskning", "Iideologisk indoktrinering", "- Faglig bl\u00f8ff", "Politiske m\u00e5l", "Lav bemanning", "- Ikke h\u00f8r p\u00e5 dem", "Ett til tre \u00e5r avgj\u00f8rende", "Helsegevinst", "Departementet: Mer kunnskap", "F\u00e5 \u00e5 sammenligne med", "Barnehageansatte delt i synet p\u00e5 ett\u00e5ringer:"]}, {"field": "id", "value": "2710c4cb52c5f3d7a877aae00933ee7ae64f6496"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["tilstrekkelig faglig utredet", "tidlig barnehagestart", "barn", "sm\u00e5 barn", "barnehage"]}, {"field": "kw-entity", "value": ["kunnskapsdepartementet", "infant health and development program", "folkehelseinstituttet", "infant health", "h\u00f8gskulen", "forskningsr\u00e5det", "science", "birgitte jordahl", "universitetet", "development program", "a. barna"]}, {"field": "kw-location", "value": ["reform", "volda", "oslo"]}, {"field": "kw-pageclass", "value": "article"}, {"field": "kw-person", "value": ["arne holte", "sidsel gilbert", "carolina abecedarian project"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9684197.ece/ALTERNATES/w980-default/1502barnevogn-ELUTQ7Z7VI.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Psykiater: Et politisk eksperiment \u00e5 sende ett\u00e5ringer i barnehagen"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9684211.ece"}, {"field": "pageclass", "value": ["article"]}, {"field": "publishtime", "value": "2014-05-15T21:00:12.000Z"}, {"field": "recs-articleid", "value": "9684211"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-05-15T21:00:12.000Z"}, {"field": "recs-rawtitle", "value": "Psykiater: Et politisk eksperiment \u00e5 sende ett\u00e5ringer i barnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Fagfolk krangler s\u00e5 busta fyker om tidlig barnehagestart."}, {"field": "thumbnail", "value": "http://content-thumbnail.cxpublic.com/content/thumbnail200x150/2710c4cb52c5f3d7a877aae00933ee7ae64f6496.jpg?594cf047"}, {"field": "thumbnailfullheightdimensions", "value": "200x2628"}, {"field": "timestamp", "value": "2017-06-23T10:41:11.000Z"}, {"field": "title", "value": "Psykiater: Et politisk eksperiment \u00e5 sende ett\u00e5ringer i barnehagen"}, {"field": "url", "value": "http://www.adressa.no/familieogoppvekst/article9684211.ece"}, {"field": "urlhash", "value": "2710c4cb52c5f3d7a877aae00933ee7ae64f6496"}], "score": 0.9225034, "siteId": "9222270286501375973", "id": "2710c4cb52c5f3d7a877aae00933ee7ae64f6496"}

