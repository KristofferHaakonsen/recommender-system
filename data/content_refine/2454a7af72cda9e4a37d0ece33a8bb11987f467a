{"fields": [{"field": "modifiedtime", "type": "time", "value": "2017-01-24T11:12:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Dublin", "San Francisco", "Musikk", "Folkemusikk", "Island", "Festival", "Toffen Gunnufsen", "Tyskland", "Nytte", "Reise", "Coachella"]}, {"field": "author", "value": "axel sandberg"}, {"field": "body", "value": ["Saken oppdateres.", "Det har aldri v\u00e6rt enklere eller billigere \u00e5 reise, noe som gj\u00f8r det stadig mer aktuelt dra ens \u00e6rend for \u00e5 delta i kulturarrangementer \u2013 selv n\u00e5r de m\u00e5tte foreg\u00e5 langt unna.", "Med det enorme spennet av musikkfestivaler som finnes, kan det imidlertid v\u00e6re vanskelig \u00e5 orientere seg.", "Ekspertene vi har snakket med, mener f\u00f8rste bud n\u00e5r man skal velge musikkfestival er at st\u00f8rst ikke alltid er best. Ofte er det festivalene som befinner seg litt under radaren, som gir b\u00e5de de st\u00f8rste musikkopplevelsene og de beste festivalvibbene.", "Manager, programleder, promot\u00f8r og musikkskribent Tom Skjekles\u00e6ther trenger ingen betenkningstid p\u00e5 sp\u00f8rsm\u00e5l om hva som er verdens beste musikkfestival akkurat n\u00e5.", "\u2013 Hardly Strictly Bluegrass Festival i San Francisco er helt klart den kuleste jeg har v\u00e6rt p\u00e5 de siste \u00e5rene. Veldig god stemning, og et bredt spekter av musikk l\u00f8st tilknyttet det utvidede Americana-begrepet, derav navnet, forklarer den markante musikkprofilen.", "Hit kommer store navn som Chris Isaak, Kris Kristofferson, Emmylou Harris og Steve Earl, men ogs\u00e5 mange, mange mindre kjente artister fra den amerikanske country-, bluegrass-scenen og flere uten den minste sjangertilknytning.", "Skal du til USA i \u00e5r? F\u00e5 med deg dette tipset:", "Festivalen, som i 2017 finner sted f\u00f8rste helg i oktober, er hjertebarnet til multimilliard\u00e6r og Levi Strauss-eier Warren Hellmann, som finansierte hele kalaset frem til sin d\u00f8d for noen \u00e5r siden.", "Dette sikrer festivalens \u00f8konomi i en rekke \u00e5r fremover.", "\u2013 Hellmann var selv ivrig banjospiller, og engasjerte seg sterkt i festivalens profil. Dette gir seg utslag blant annet i at hele festivalen er gratis, det er masse lokal mat, men det serveres ikke alkohol. Man kan imidlertid nyte medbrakt, legger Skjekles\u00e6ther til.", "Nysgjerrig p\u00e5 festivaler? Ta en titt p\u00e5 denne listen:", "Mange\u00e5rig bookingsjef for blant annet Quartfestivalen, Toffen Gunnufsen, syns det er vanskelig \u00e5 rangere sine favoritter, men blant de amerikanske festivalene er det Bonnaroo-festivalen i Tennessee (8. \u2013 11. juni) som trekker det lengste str\u00e5et.", "\u2013 Den er liksom mer rotekte enn for eksempel Coachella i California, som har utviklet seg til \u00e5 best\u00e5 mer og mer av nye poporienterte artister. Her f\u00e5r man storheter som Kanye West, klassiske rockeband som Pearl Jam, men ogs\u00e5 nye, \u00abukjente\u00bb, spennende artister om hverandre, sier Gunnufsen.", "Han mener imidlertid at det er settingen s\u00e5 vel som musikken som skaper en vellykket musikkfestival.", "I s\u00e5 m\u00e5te vil han spesielt trekke frem Electric Picnic utenfor Dublin (1. \u2013 3. september).", "\u2013 Her er det mange ulike avdelinger med s\u00e6rdeles gjennomf\u00f8rt dekor. Reggae i skogen, et telt der det bare spilles gamle 78-plater, en DJ-scene laget av en gammel campingvogn delt p\u00e5 tvers. Det er denne muligheten til \u00e5 vandre rundt og i det ene \u00f8yeblikket oppleve trekkspillpunk eller irsk folkemusikk, for i det neste \u00e5 se en av de internasjonale headlinerne p\u00e5 storscenen, som plasserer festivalen i en klasse for seg, legger Gunnufsen til.", "Hvorfor ikke kombinere vin og festival? Det finnes mange i dette landet:", "Har du litt mer spisset musikksmak, kan Night of the Prog Festival i Lorely, Tyskland kanskje v\u00e6re tingen.", "Festivalen er tidligere \u00e5r blitt gjestet av prog-legender som Marillion, Jethro Tull, Asia, Gazpacho, Magma og Hawkwind. Under \u00e5rets festival, som finner sted 14.\u201316. juli, kan Kansas og Chris Tompson fra Manfred Man\u2019s Earth Band nevnes.", "Om du ikke er s\u00e5 opptatt av lange, innfl\u00f8kte instrumentalpartier og vanskelige rytmer, er likevel festivalen vel verdt et bes\u00f8k, ganske enkelt p\u00e5 grunn av omgivelsene og stemningen.", "\u2013 Det er en spektakul\u00e6r setting ved Rhinen, i et steinamfi fra mellomkrigstiden, forklarer Erling Midtstue i plateselskapet Warner.", "Han rangerer festivalen som sin favoritt \u2013 etterfulgt av Slottsskogen Goes Progressive i G\u00f6teborg.", "Hans kollega, Mona Olsen, sl\u00e5r et slag for den hjemlige Tr\u00e6nafestivalen, som i flere internasjonale magasiner og reiseb\u00f8ker er blitt k\u00e5ret til en av verdens beste musikkfestivaler, og i \u00e5r finner sted 6.\u20139. juli.", "Den byr ofte p\u00e5 litt smalere artister enn de store festivalene, men gir enorme naturopplevelser.", "\u2013 Den er fantastisk, mye p\u00e5 grunn av omgivelsene og stemningen p\u00e5 den lille \u00f8ya. Det at man kan kombinere festivallivet med for eksempel en klatre- eller padletur, gj\u00f8r opplevelsen litt annerledes, sier Olsen.", "Hakket mer eksotisk er det \u00e5 reise til Island, n\u00e6rmere bestemt Iceland Airwaves i Reykjavik 5.\u20139. november.", "\u2013 Festivalen samler utrolige mengder lokalt talent med en st\u00f8rre tetthet av kvalitet enn jeg tror du finner noe annet sted i verden. Det er som et gigantisk by:Larm der hele Reykjavik st\u00e5r p\u00e5 hodet, og enhver liten krok brukes til scene. P\u00e5 toppen av det hele f\u00e5r du noen internasjonale st\u00f8rrelser, forklarer Erik Valebrokk, mange\u00e5rig musikk- og reisejournalist.", "Hvor reiser vi i 2017? Her f\u00e5r du eksperttips:", "Men man beh\u00f8ver ikke n\u00f8dvendigvis g\u00e5 over de helt store bekkene etter vann. Snakker man om verdens beste musikkfestivaler, kommer man nemlig ikke utenom Roskilde-festivalen (24. juni-1. juli) og \u00abthe oransje feeling\u00bb.", "Det er denne festivalf\u00f8lelsen, knyttet til det store oransje hovedteltet, alt handler om p\u00e5 Nord-Europas st\u00f8rste og beste musikkfestival, if\u00f8lge Aftenposten-musikkjournalist Robert Gjestad.", "\u2013 \u00abThe oransje feeling\u00bb handler selvf\u00f8lgelig om musikken og de st\u00f8rste stjernene som spiller der, men like mye om alt det andre. Om flukten fra hverdagen, n\u00e5r nesten 100.000 mennesker m\u00f8tes p\u00e5 et enormt jorde utenfor byen i fire-fem dager. Rett og slett en usl\u00e5elig kombinasjon av musikk og glede og \u00abfeeling\u00bb, sier Gjestad.", "Heldigvis s\u00e5 m\u00e5 man ingenting:", "Glastonbury Festival of Contemporary Performing Arts (21. \u2013 25. juni) . Den definitive europeiske musikkfestivalen, med mange scener, mange musikksjangre og mange, mange mennesker. Er utsolgt, men det blir lagt ut flere billetter i april.", "Field Day (3. juni) . Londons kompakte versjon av \u00d8yafestivalen. En lang dag i Victoria Park, med vekt p\u00e5 indiemusikk og elektronika. Masse lokal \u00f8l og street food.", "Primavera Sound, Barcelona (31. mai\u20134. juni) . Dette er festivalen for deg med interesse for alternativ musikk, og som liker \u00e5 v\u00e6re i forkant av trendene. Og det er uansett aldri feil \u00e5 v\u00e6re i Barcelona.", "Fusion Festival i Larz, Tyskland (2018) . En slags europeisk Burning Man der det meste er lov, bare man ikke plager andre. Plassert p\u00e5 en nedlagt flyplass er festivalen en blanding av elektronisk musikk, kunstinstallasjoner, dans og teater. Man oppfordres til \u00e5 ta med egne instrumenter. Tar pause i 2017.", "Fun Fun Fun Fest i Austin, Texas (6.\u20138. november) . Havner i skyggen av det verdensber\u00f8mte bransjetreffet South By Southwest, men er kanskje vel s\u00e5 popul\u00e6r blant de lokale. Plassert ved Colorado River g\u00e5r det hvert \u00e5r mest i punk, metall og alt som er hardtsl\u00e5ende. God laid back, lokalpatriotisk stemning.", "Bahidor\u00e1 i Cuautla, Mexico (18.\u201319. februar) . Byr p\u00e5 karnevalsstemning for festglade hipstere. Her g\u00e5r det i velvalgt indie, elektronika og hiphop omgitt av strand, palmer og fantastisk v\u00e6r.", "Fuji Rock i Niigate Prefecture, Japan (28.\u201330. juli) . Man ankommer festivalen med fjellheis for \u00e5 oppleve rock, rock og mer rock. Japansk presisjon s\u00f8rger for f\u00e5 k\u00f8er, god komfort og en rekke av verdens beste rockeband.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen"]}, {"field": "category0", "value": "reise"}, {"field": "contenthash", "value": "fb1f68f12a253d6d0cbea0c94961aad9223edcf76ee5b10d393b282d8fbfe369"}, {"field": "createtime", "value": "2017-01-25T13:30:05.000Z"}, {"field": "description", "value": "\u00c5 dele musikkopplevelser med mange tusen andre er et feriekonsept godt som noe. Her er noen av musikkfestivalene det virkelig er verdt \u00e5 reise til."}, {"field": "heading", "value": ["Verdens beste musikkfestivaler -adressa.no", "God stemning", "\u2013 Settingen viktig", "N\u00e6rt og kj\u00e6rt", "Flere av de beste musikkfestivalene"]}, {"field": "id", "value": "2454a7af72cda9e4a37d0ece33a8bb11987f467a"}, {"field": "keyword", "value": ["Dublin", "San Francisco", "Musikk", "Folkemusikk", "Island", "Festival", "Toffen Gunnufsen", "Tyskland", "Nytte", "Reise", "Coachella"]}, {"field": "keywords", "value": "Dublin,San Francisco,Musikk,Folkemusikk,Island,Festival,Toffen Gunnufsen,Tyskland,Nytte,Reise,Coachella"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["levi strauss", "instagram"]}, {"field": "kw-concept", "value": ["the oransje feeling", "festival", "finner sted"]}, {"field": "kw-entity", "value": ["nord-europas", "\u00f8yafestivalen", "aftenposten", "tr\u00e6nafestivalen", "sound", "toffen gunnufsen", "quartfestivalen", "larz", "marillion", "twitter", "slottsskogen goes progressive", "emmylou harris og steve earl", "festival of contemporary performing arts", "burning man", "day", "night of the prog festival", "kansas og chris tompson", "lorely", "niigate prefecture", "fun fun fest", "earth band", "south by southwest", "reykjavik 5", "jethro tull", "gazpacho", "bonnaroo", "strictly bluegrass festival", "prog festival", "iceland airwaves", "magma og hawkwind", "contemporary performing arts", "rhinen", "manfred man", "colorado river", "electric picnic"]}, {"field": "kw-location", "value": ["dublin", "americana", "japan", "tyskland", "island", "asia", "g\u00f6teborg", "texas", "warner", "rock", "mexico", "victoria park", "tennessee", "roskilde", "austin", "barcelona", "coachella", "california", "cuautla", "san francisco"]}, {"field": "kw-pageclass", "value": "article"}, {"field": "kw-person", "value": ["steve earl", "emmylou harris", "tom skjekles\u00e6ther", "erik valebrokk", "chris tompson", "kanye west", "warren hellmann", "mona olsen", "kris kristofferson", "pearl jam", "chris isaak", "erling midtstue", "robert gjestad"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/f5e46747-b834-4906-910c-0c8ab55265fe?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdens beste musikkfestivaler"}, {"field": "og-type", "value": "article"}, {"field": "og-url", "value": "http://www.adressa.no/reise/Verdens-beste-musikkfestivaler-9578b.html"}, {"field": "pageclass", "value": ["article"]}, {"field": "publishtime", "value": "2017-01-24T17:15:00.000Z"}, {"field": "recs-articleid", "value": "9578"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-01-24T17:15:00.000Z"}, {"field": "recs-rawtitle", "value": "Verdens beste musikkfestivaler -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "\u00c5 dele musikkopplevelser med mange tusen andre er et feriekonsept godt som noe. Her er noen av musikkfestivalene det virkelig er verdt \u00e5 reise til."}, {"field": "thumbnail", "value": "http://content-thumbnail.cxpublic.com/content/thumbnail200x150/2454a7af72cda9e4a37d0ece33a8bb11987f467a.jpg?598dd732"}, {"field": "thumbnailfullheightdimensions", "value": "200x2189"}, {"field": "timestamp", "value": "2017-08-11T16:11:30.000Z"}, {"field": "title", "value": "Verdens beste musikkfestivaler"}, {"field": "url", "value": "http://www.adressa.no/reise/Verdens-beste-musikkfestivaler-9578b.html"}, {"field": "urlhash", "value": "2454a7af72cda9e4a37d0ece33a8bb11987f467a"}], "score": 0.8782289, "siteId": "9222270286501375973", "id": "2454a7af72cda9e4a37d0ece33a8bb11987f467a"}

