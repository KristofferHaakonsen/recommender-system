{"fields": [{"field": "modifiedtime", "type": "time", "value": "2013-02-04T21:41:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Tirsdag i forrige uke landet klesdesigner Edward Danso fra London p\u00e5 Trondheim lufthavn V\u00e6rnes. I bagasjen hadde han 15 dresser som han skulle bruke i en fotoseanse. M\u00e5let var \u00e5 ta bilder av den nye dresskolleksjonen i tr\u00f8nderske omgivelser, samtidig som han m\u00f8tte noen gamle venner fra London som bor i Trondheim.", "- Dette har v\u00e6rt den mest spesielle opplevelsen jeg noensinne har v\u00e6rt borti i min karriere, sier Danso til Adressa.no.", "Han har aldri opplevd problemer med \u00e5 ta med dresser inn og ut av andre land han har bes\u00f8kt. Derfor gikk han p\u00e5 gr\u00f8nn sone i tollen p\u00e5 V\u00e6rnes. Det skulle vise seg \u00e5 v\u00e6re skjebnesvangert.", "- Jeg ble stoppet av ansatte i tollen, men var ikke spesielt bekymret. Jeg hadde jo ikke gjort noe galt. Jeg forklarte at jeg bare skulle bruke dressene til en fotoseanse, men de mente jeg var i Norge for \u00e5 selge dem fordi de fortsatt hadde prislappen p\u00e5 seg, forklarer Danso.", "Selv etter \u00e5 ha vist frem mailkorrespondanse med den tr\u00f8nderske fotografen som han hadde avtale med, og etter \u00e5 ha tilbudt seg \u00e5 betale tollavgifter og depositum, var det ikke mulig \u00e5 f\u00e5 g\u00e5 gjennom tollen med bagasjen.", "- Det endte med at mine spesialsydde dresser ble beslaglagt av Tollvesenet p\u00e5 V\u00e6rnes, og jeg m\u00e5tte avbestille fotoseansen. P\u00e5 hotellet i Trondheim leste jeg om regelverket, og jeg har forst\u00e5tt det slik at hvis du skal ha med utstyr til profesjonell bruk, s\u00e5 trenger du bare \u00e5 bevise dette p\u00e5 vei ut av landet, forklarer Danso.", "Han tok derfor kontakt med Tollvesenet i Trondheim, men her var svaret enda mer nedsl\u00e5ende. Siden han hadde g\u00e5tt p\u00e5 gr\u00f8nn sone var det ikke mulig \u00e5 bare betale skatt og moms, han m\u00e5tte ogs\u00e5 betale verdien for dressene. For \u00e5 f\u00e5 tilbake dressene m\u00e5tte han betale over 100 000 kroner. Hvis ikke ville de bli destruert. Tollvesenet opplyste at de ogs\u00e5 var pliktige til \u00e5 melde fra til politiet siden det kunne v\u00e6re snakk om smugling.", "- Torsdag s\u00e5 forlot jeg Norge uten dressene. Det er min f\u00f8rste tur til landet, og jeg fikk ikke noe godt f\u00f8rsteinntrykk. Jeg har ikke gitt opp, men jeg skal hyre en advokat som kan se p\u00e5 dette. Det er helt latterlig at jeg skal ha smuglet inn mine egne dresser for salg. Jeg ble behandlet som en kriminell, sier han.", "Flyturen, oppholdet, betaling av modeller og regningen fra Tollvesenet vil koste klesdesignerfirmaet Qumi London n\u00e6rmere 130 000 kroner.", "- Det er ikke et tap vi kan akseptere, og vi vil derfor g\u00e5 videre med saken. Det som irriterer meg er at jeg aldri fikk noen sjanse til \u00e5 betale avgiftene, sier han.", "Kontorsjef Mette Krogh ved Tollregion Midt-Norge opplyser at hun ikke kan kommentere enkeltsaker siden Tollvesenet har taushetsplikt. Saken er ogs\u00e5 under etterforskning. Hun sier derfor p\u00e5 generelt grunnlag at alle som tar med varer til Norge har en selvstendig plikt til \u00e5 sette seg inn i regelverket.", "- Er man i tvil skal man alltid g\u00e5 p\u00e5 r\u00f8d sone. Har man f\u00f8rst valgt \u00e5 g\u00e5 p\u00e5 gr\u00f8nn sone, som forteller tolltjenestemennene at man ikke har noe \u00e5 deklarere, er det ingen mulighet til \u00e5 rette dette opp dersom man blir stoppet for kontroll av tolltjenestemennene, sier hun.", "Utfyllende informasjon finnes p\u00e5 flere spr\u00e5k p\u00e5 Tollvesenets hjemmesider og man kan ogs\u00e5 ringe eller sende e-post til Tollvesenet \u00e5 sp\u00f8rre om Tollvesenet kan ogs\u00e5 kontaktes p\u00e5 telefon 03012, eller man kan sende e-post til lokalt tollvesen.", "Hovedregelen er at man plikter \u00e5 melde fra dersom man tar med en vare til Norge. Man m\u00e5 deklarere varen og dermed g\u00e5 p\u00e5 r\u00f8d sone p\u00e5 lufthavna. Dette gjelder imidlertid ikke for varer som kan innf\u00f8res toll- og avgiftsfritt som reisegods. Privatpersoner som har v\u00e6rt ute av Norge i minst 24 timer kan medbringe varer til en verdi av 6000 kroner uten at dette m\u00e5 meldes til Tollvesenet.", "- Tollfritak kan blant annet gis ved midlertidig innf\u00f8rsel av yrkesutstyr. Er verdien over 10 000 kroner m\u00e5 man stille sikkerhet tilsvarende varens verdi for \u00e5 f\u00e5 tollfritak. Selv om varen kan innf\u00f8res uten at avgifter skal betales, m\u00e5 man likevel g\u00e5 p\u00e5 r\u00f8d sone og informere om den midlertidige innf\u00f8rselen av varen, understreker Krogh.", "N\u00e6ringsdrivende hvor det i tollkontroll avdekkes at det medbringes handelsvarer som skulle ha v\u00e6rt deklarert, kan f\u00e5 tilbud om \u00e5 fortolle varene p\u00e5 ordin\u00e6r m\u00e5te, i tillegg til at det m\u00e5 betales et depositum tilsvarende varens verdi."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "48a87dad7d525da86fae6e01884cd3abc345441865c186cf72658d4dcc03b4eb"}, {"field": "createtime", "value": "2016-09-05T15:25:30.000Z"}, {"field": "description", "value": "Edward Danso skulle ta bilder av sin kleskolleksjon i tr\u00f8ndersk natur. N\u00e5 m\u00e5 han betale over 100 000 kroner for \u00e5 f\u00e5 dressene tilbake fra Tollvesenet."}, {"field": "dominantimage", "value": "http://www.adressa.no/incoming/article7055431.ece/ALTERNATES/w980-default/Dresser%20i%20tollen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/138cf9f7815547a2d5dc6440042fb75f7ddd2e24.jpg?5971305a"}, {"field": "dominantthumbnaildimensions", "value": "300x169"}, {"field": "heading", "value": ["- Det var helt latterlig -adressa.no", "Skulle brukes i fotoseanse", "Stoppet i tollen", "Har hyret advokat", "- G\u00e5 alltid p\u00e5 r\u00f8d sone", "Kan f\u00e5 tollfritak"]}, {"field": "id", "value": "138cf9f7815547a2d5dc6440042fb75f7ddd2e24"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["gr\u00f8nn sone", "sone", "dresser", "betale", "r\u00f8d sone", "tilsvarende varens verdi", "toll", "tollvesen"]}, {"field": "kw-entity", "value": ["tollregion midt-norge", "tollvesenet", "qumi london", "adressa"]}, {"field": "kw-location", "value": ["v\u00e6rnes", "trondheim"]}, {"field": "kw-pageclass", "value": "article"}, {"field": "kw-person", "value": ["edward danso", "mette krogh"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article7055431.ece/ALTERNATES/w980-default/Dresser%20i%20tollen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det var helt latterlig"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article7055813.ece"}, {"field": "pageclass", "value": ["article"]}, {"field": "publishtime", "value": "2013-02-04T20:21:00.000Z"}, {"field": "recs-articleid", "value": "7055813"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2013-02-04T20:21:00.000Z"}, {"field": "recs-rawtitle", "value": "- Det var helt latterlig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Edward Danso skulle ta bilder av sin kleskolleksjon i tr\u00f8ndersk natur. N\u00e5 m\u00e5 han betale over 100 000 kroner for \u00e5 f\u00e5 dressene tilbake fra Tollvesenet."}, {"field": "thumbnail", "value": "http://content-thumbnail.cxpublic.com/content/thumbnail200x150/138cf9f7815547a2d5dc6440042fb75f7ddd2e24.jpg?5971305a"}, {"field": "thumbnailfullheightdimensions", "value": "200x1559"}, {"field": "timestamp", "value": "2017-07-20T22:36:10.000Z"}, {"field": "title", "value": "- Det var helt latterlig"}, {"field": "url", "value": "http://www.adressa.no/nyheter/trondheim/article7055813.ece"}, {"field": "urlhash", "value": "138cf9f7815547a2d5dc6440042fb75f7ddd2e24"}], "score": 0.45316738, "siteId": "9222270286501375973", "id": "138cf9f7815547a2d5dc6440042fb75f7ddd2e24"}

