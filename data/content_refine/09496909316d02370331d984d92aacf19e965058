{"fields": [{"field": "modifiedtime", "type": "time", "value": "2012-11-27T08:13:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ntb", "camilla kilnes"]}, {"field": "body", "value": ["Saken oppdateres.", "\u2013 Dere er veivisere i personlig ansvar. Men f\u00f8rst og fremst er dere v\u00e5re helter. Dere er heltene fra 22. juli, sa Stoltenberg til de fem som ble hedret med utmerkelsen edel d\u00e5d i gull og de 17 som ble tildelt medaljen i s\u00f8lv.", "Otto Kristian L\u00f8vik, opprinnelig fra \u00c5fjord, men n\u00e5 bosatt i Asker, var blant de fem som fikk utmerkelsen i gull.", "Samtlige 22 satte sitt eget liv i fare for \u00e5 redde andre 22. juli i fjor.", "\u2013 Dere er de fremste blant de modige. Det er sterkt \u00e5 st\u00e5 ansikt til ansikt med hver og en som satte sitt eget liv i fare for \u00e5 redde andres liv. Dere valgte motets vei. Det reddet mange liv, sa Stoltenberg da heltene ble hedret i Oslo r\u00e5dhus mandag kveld.", "Fengselsinspekt\u00f8r Otto Kristian L\u00f8vik og Erik Martinsen \u00d8vergaard reddet livet til over 40 ungdommer 22. juli i 2011. De befant seg p\u00e5 Utvika camping da massakren startet. Etter \u00e5 ha h\u00f8rt skuddene dro de ut i en skj\u00e6rg\u00e5rdsjeep og begynte \u00e5 plukke opp ungdommer i vannet.", "Begge har fortalt om blytunge stunder i etterkant av hendelsen, og L\u00f8vik ble ogs\u00e5 sykmeldt i mange m\u00e5neder. Det er ogs\u00e5 mange valg som ble gjort p\u00e5 fjorden som stadig hjems\u00f8ker livrederne. P\u00e5 den f\u00f8rste turen turte ikke \u00d8vergaard \u00e5 legge til land p\u00e5 Ut\u00f8ya.", "- Vi la merke til mange ungdommer som vinket oss inn til Stoltenberget p\u00e5 Ut\u00f8ya. Vi h\u00f8rte at gjerningsmannen ikke var langt unna, og vi kj\u00f8rte derfor ut i fjorden og fikk reddet \u00e5tte personer, inkludert en gutt som var skutt. Da vi kj\u00f8rte forbi noen minutter senere s\u00e5 var ungdommene drept. Det er disse dilemmaene som gir deg skyldf\u00f8lelse. Jeg tenker p\u00e5 disse ungdommene hver eneste dag. Men som jeg sier til Erik: \u00abDu reddet trolig livet til oss begge ved ikke \u00e5 legge til land\u00bb, sa  L\u00f8vik da Adresseavisen m\u00f8tte ham i v\u00e5r.", "Stortingspresident Dag Terje Andersen p\u00e5pekte at medaljen edel d\u00e5d henger h\u00f8yt, ja, sv\u00e6rt h\u00f8yt. Sist den ble delt ut var etter \u00c5sta-ulykken i 2000.", "\u2013 Vi m\u00e5 tilbake til 1937 for \u00e5 finne sist gang medaljen ble delt ut i gull. Dere har vist et usedvanlig stort mot, offervilje og medmenneskelighet i en ekstrem situasjon. Dere reddet liv ved frivillig \u00e5 sette dere selv i fare. Dere er et vitnesbyrd om at 22. juli ogs\u00e5 handler om frivillig innsats som savner sidestykke i moderne historie, sa Andersen.", "Hver og en av de 22 fikk ogs\u00e5 hilse p\u00e5 kong Harald, som fulgte overrekkelsen i r\u00e5dhuset. Kongen tok seg ogs\u00e5 god tid til \u00e5 snakke med flere av medaljemottakerne.", "Dag Terje Andersen minnet om at vi mistet 77 menneskeliv i terrorangrepene 22. juli.", "\u2013 Vi kan med sikkerhet si at det ville v\u00e6rt veldig mange flere, om det ikke hadde v\u00e6rt for innsatsen fra dere frivillige, sa han.", "Medaljen edel d\u00e5d er den h\u00f8yeste for redningsinnsats i Norge, og gullmedaljen er alt i alt rangert som den sjuende h\u00f8yeste utmerkelse man kan f\u00e5 i Norge. Medaljen i s\u00f8lv er rangert som nummer 13.", "Terskelen for \u00e5 dele ut medaljen er meget h\u00f8y. I statuttene sl\u00e5s det fast at medaljen kan deles ut til personer som har gjort en helt spesiell innsats ved frivillig \u00e5 utsette seg for livsfare ved \u00e5 redde andre.", "Til stede under mandagens markering var ogs\u00e5 Oslos ordf\u00f8rer Fabian Stang, AUF-leder Eskil Pedersen og fylkesmennene i Buskerud, Hedmark, Oslo og Akershus og \u00d8stfold, som er hjemfylkene til de 22 som ble tildelt medaljer. Det var ordf\u00f8rerne som delte ut medaljene p\u00e5 vegne av staten.", "Ordf\u00f8rerne i mottakernes hjemkommuner var ogs\u00e5 invitert.", "21 av medaljene ble delt ut for frivillig redningsinnsats ved Ut\u00f8ya, mens \u00e9n person ble hedret for sin frivillige innsats ved regjeringskvartalet.", "Alle kan foresl\u00e5 personer som de mener b\u00f8r f\u00e5 utmerkelsen edel d\u00e5d. Fristen for \u00e5 komme med forslag er fem \u00e5r.", "Fordi medaljen historisk sett har v\u00e6rt knyttet til ulykker og redningsaksjoner til sj\u00f8s, er det Sj\u00f8fartsdirektoratet som innstiller kandidater. Tildelingen skjer av regjeringen, eller Kongen i statsr\u00e5d som det formelt heter.", "I forbindelse med tildelingene for innsats 22. juli har Sj\u00f8fartsdirektoratet f\u00e5tt bistand fra Kripos til \u00e5 vurdere forslagene fra publikum."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "contenthash", "value": "9224568f4cb2f041bce14a5d6c23c2c5aeeeba166c144671938fc4183ec2201d"}, {"field": "createtime", "value": "2015-11-27T11:23:44.000Z"}, {"field": "description", "value": "\u2013 Kun med motet som skjold gikk dere inn i faren, sa statsminister Jens Stoltenberg (Ap) da 22 personer ble hedret for sin frivillige innsats for \u00e5 redde andres liv da terroren rammet."}, {"field": "dominantimage", "value": "http://www.adressa.no/incoming/article6728853.ece/ALTERNATES/w980-default/sz026807.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/09496909316d02370331d984d92aacf19e965058.jpg?59933222"}, {"field": "dominantthumbnaildimensions", "value": "300x169"}, {"field": "heading", "value": ["Hedret de frivillige heltene fra 22. juli -adressa.no", "Reddet over 40 ungdommer", "Henger h\u00f8yt", "Hilste p\u00e5 kongen", "Sjuende h\u00f8yeste", "Alle kan foresl\u00e5", "Bistand fra Kripos"]}, {"field": "id", "value": "09496909316d02370331d984d92aacf19e965058"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "terrorangrepet"]}, {"field": "kw-classification", "value": "law-government-and-politics"}, {"field": "kw-concept", "value": ["utmerkelsen edel d\u00e5d", "frivillig", "medaljen edel d\u00e5d", "innsats", "liv", "edel d\u00e5d", "h\u00f8y", "frivillig innsats", "redde andres liv", "juli", "medaljen"]}, {"field": "kw-entity", "value": ["erik", "stoltenberget", "kongen", "\u00f8vergaard", "harald", "utvika", "ut\u00f8ya", "sj\u00f8fartsdirektoratet", "oslo og akershus", "\u00e5sta", "otto kristian l\u00f8vik og erik martinsen \u00f8vergaard", "adresseavisen", "kripos"]}, {"field": "kw-location", "value": ["hedmark", "\u00f8stfold", "oslo", "buskerud", "asker", "norge", "\u00e5fjord"]}, {"field": "kw-pageclass", "value": "article"}, {"field": "kw-person", "value": ["otto kristian l\u00f8vik", "fabian stang", "jens stoltenberg", "eskil pedersen", "erik martinsen \u00f8vergaard", "dag terje andersen"]}, {"field": "kw-sentiment", "value": "negative"}, {"field": "kw-taxonomy", "value": ["nyheter/terrorangrepet", "nyheter"]}, {"field": "og-image", "value": "http://www.adressa.no/incoming/article6728853.ece/ALTERNATES/w980-default/sz026807.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hedret de frivillige heltene fra 22. juli"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/article6728859.ece"}, {"field": "pageclass", "value": ["article"]}, {"field": "publishtime", "value": "2012-11-27T07:35:34.000Z"}, {"field": "recs-articleid", "value": "6728859"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-publishtime", "value": "2012-11-27T07:35:34.000Z"}, {"field": "recs-rawtitle", "value": "Hedret de frivillige heltene fra 22. juli -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/terrorangrepet", "nyheter"]}, {"field": "teaser", "value": "\u2013 Kun med motet som skjold gikk dere inn i faren, sa statsminister Jens Stoltenberg (Ap) da 22 personer ble hedret for sin frivillige innsats for \u00e5 redde andres liv da terroren rammet."}, {"field": "thumbnail", "value": "http://content-thumbnail.cxpublic.com/content/thumbnail200x150/09496909316d02370331d984d92aacf19e965058.jpg?59933222"}, {"field": "thumbnailfullheightdimensions", "value": "200x1663"}, {"field": "timestamp", "value": "2017-08-15T17:40:50.000Z"}, {"field": "title", "value": "Hedret de frivillige heltene fra 22. juli"}, {"field": "url", "value": "http://www.adressa.no/nyheter/terrorangrepet/article6728859.ece"}, {"field": "urlhash", "value": "09496909316d02370331d984d92aacf19e965058"}], "score": 0.94056475, "siteId": "9222270286501375973", "id": "09496909316d02370331d984d92aacf19e965058"}

