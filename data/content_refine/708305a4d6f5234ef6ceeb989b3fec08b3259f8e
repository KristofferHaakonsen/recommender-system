{"fields": [{"field": "modifiedtime", "type": "time", "value": "2012-04-11T13:28:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["siri wahl-olsen", "politisk redakt\u00f8r"]}, {"field": "body", "value": ["Saken oppdateres.", "Snakk om \u00abindian summer\u00bb! En av disse varme septemberhelgene var vi p\u00e5 en hytte i havgapet for \u00e5 feire 60-\u00e5rsdagen til en venninne. Vi var alle p\u00e5 samme alder, pluss minus seksti. Alts\u00e5 ganske voksne. Kanskje er vi inne i v\u00e5r indiske sommer \u2013 den gode bonusen f\u00f8r vi tar fatt p\u00e5 den m\u00f8rke h\u00f8sten.", "Det er vi som er eldreb\u00f8lgen.", "Vi er katastrofen som skal hjems\u00f8ke v\u00e5rt land, som politikere skjelver over og finansministere har mareritt om. Tsunamien av oldinger som vil drukne velferdsstaten, rane pensjonskassene, t\u00f8mme folketrygden, fylle sykehjemmene. Vi er b\u00f8ra av gamlinger som v\u00e5re barn m\u00e5 b\u00e6re p\u00e5 sine skuldre inn i solnedgangen.", "Det er til \u00e5 bli deprimert av. Vi gruer til \u00e5 bli gamle, syke, svake og hjelpetrengende. Vi har aldri v\u00e6rt til byrde for noen og \u00f8nsker ikke \u00e5 bli det... Vi har lagt ned en viss innsats i byggingen av det norske paradiset av velferd og solidaritet. Det er det ingen som snakker om. Carl I. Hagen r\u00f8rte nok ved en f\u00f8lelse hos mange aldrende da han noe vulg\u00e6rt p\u00e5stod at politikere snakker om eldreb\u00f8lgen p\u00e5 en m\u00e5te som gir inntrykk av at eldre helst b\u00f8r d\u00f8 tidlig, ellers blir det \u00f8konomisk ruin for landet.", "N\u00e5r v\u00e5r tid kommer, og den kommer snart, skal vi rive ned alt. Ikke av vond vilje, men alene i kraft av v\u00e5rt antall, v\u00e5r helse og v\u00e5r alder. Vi er mange, vi er friske og vi kommer til \u00e5 leve lenge i landet. God helse og h\u00f8y levealder har v\u00e6rt m\u00e5let for helse- og sosialpolitikken. N\u00e5r m\u00e5lene er n\u00e5dd, er det blitt et problem. I stedet for jubel og glede, er det pessimisme som preger debatten om s\u00e5nne som oss.", "Kortversjonen gnus daglig inn i oss, som salt i \u00e5pne s\u00e5r: Vi blir for mange ul\u00f8nnsomme og for f\u00e5 l\u00f8nnsomme.", "Lenge var statistikken p\u00e5 v\u00e5r side. Vi som ble f\u00f8dt i etterkrigstiden, var lykkebarna \u2013 fredens og gjenreisningens babyboomere. De store barnekullene var grunnkapitalen i velferdssamfunnet. P\u00e5 50- og 60-tallet ble det bygget en mengde nye skoler for \u00e5 gi oss en god start p\u00e5 kunnskapens vei. P\u00e5 70-tallet str\u00f8mmet vi inn p\u00e5 h\u00f8yskoler og universitet. Jenter og gutter skulle ha like muligheter og samme rettigheter til utdannelse, jobb, til og med makt - s\u00e6rlig de unge kvinnene.", "N\u00e5 er babyboomen i ferd med \u00e5 bli en gamlis-boom. I 2020 vil 800000 nordmenn v\u00e6re over 66 \u00e5r. Fortsetter utviklingen, vil over en million mennesker v\u00e6re 66 pluss i 2050. Antall \u00e5tti- og nitti\u00e5ringer vil stige, og det vil snart bli s\u00e5 mange hundre\u00e5ringer at kongen knapt rekker \u00e5 sende hilsen til dem alle.", "Det blir kostbart, sier finansministeren. Det blir altfor mange pensjonister i forhold til antall yrkesaktive. Eldreb\u00f8lgerne vil kreve enda mer av en kronisk krisepreget eldreomsorg. Jo eldre befolkningen blir, jo flere sykdommer samler vi opp. Det blir en p\u00e5kjenning for helsevesenet. Og hvem skal stelle oss n\u00e5r vi trenger pleie? Det vil ikke v\u00e5re d\u00f8tre gj\u00f8re. De f\u00e5r nok med \u00e5 g\u00e5 p\u00e5 jobb slik at de kan fors\u00f8rge oss over skatteseddelen. Skal behovet for helsepersonell dekkes, m\u00e5 omtrent hver tredje ungdom g\u00e5 inn i helsevesenet. Det er urealistisk.", "I panikken over rullatorligaen m\u00e5 vi ikke glemme at det finnes nyanser i tristessen. Mange faktorer bestemmer befolkningsutviklingen, alt har vi ikke kontroll over. Selv om vi kan stole p\u00e5 statistikernes hovedtall, sitter heller ikke de med den eneste fasiten. Endringer i forholdet mellom aldersgrupper i en befolkning er helt normalt. De store barnekullene etter 2. verdenskrig kom etter flere generasjoner med lave f\u00f8dselstall i mellomkrigstiden. Helt fra 1880 har barnekullene ligget rundt 60000 i v\u00e5rt land, if\u00f8lge Statistisk sentralbyr\u00e5. P\u00e5 det niv\u00e5et ligger f\u00f8dselstallene fortsatt og svinger noe fra \u00e5r til \u00e5r. Men frem mot 2050 bikker forholdet mellom eldre og yngre feil vei.", "Det m\u00e5 vi forberede oss p\u00e5. Svingninger i f\u00f8dselstall er krevende i all samfunnsplanlegging. Akkurat som behov for barnehager, skoler og boliger varierer, varierer behovet for eldreomsorg ogs\u00e5 over tid. Dommedag varer ikke evig, ogs\u00e5 eldreb\u00f8lgene vil etter hvert legge seg.", "P\u00e5 den lyse siden h\u00f8rer det at norske kvinner er blant de flinkeste i Europa til \u00e5 f\u00f8de barn. \u00d8kt innvandring bidrar ogs\u00e5 til veksten i folketallet, de har hender vi trenger. Vi n\u00e6rmer oss fem millioner innbyggere. Og Norge har mindre forgubbing enn andre europeiske land, som Spania og Italia.", "Om vi blir flere eldre, blir vi ogs\u00e5 flere friske gamle. En gjennomsnitts 70-\u00e5ring i dag er friskere enn foreldrene var p\u00e5 samme alder. Det er ikke alderdommen som koster mest penger, det er d\u00f8den. N\u00e5r vi lever lenge, skyver vi b\u00e5de d\u00f8den og utgiftene foran oss. St\u00f8rsteparten av helsepengene brukes det siste leve\u00e5ret.", "Jo lenger vi lever, jo st\u00f8rre andel av livet er vi utenfor arbeidslivet. Den f\u00f8rste tredelen g\u00e5r grovt sett til oppvekst og utdanning. Hvis vi lever til vi blir nitti, og g\u00e5r av med pensjon n\u00e5r vi er 62 \u00e5r, blir den delen hvor vi er yrkesaktiv relativt liten. Det koster mye \u00e5 fors\u00f8rge s\u00e5 mange \u00abuproduktive\u00bb innbyggere.", "Problemet er pensjonene. Hvordan skal de yrkesaktive klare \u00e5 holde liv i s\u00e5 mange, uten at skattene \u00f8kes voldsomt? Pensjonsreformen er et fors\u00f8k p\u00e5 svar. Flest mulig m\u00e5 jobbe lengst mulig. De friske seniorene som slett ikke er utslitt n\u00e5r de runder 60-tallet, b\u00f8r f\u00e5 st\u00e5 p\u00e5 s\u00e5 lenge de f\u00f8ler at de har noe \u00e5 gi. Vettet blir ikke mindre selv om karosseriet f\u00e5r noen bulker med \u00e5rene.", "Hvis vi vil, kan vi v\u00e6re pensjonist og yrkesaktiv samtidig. Etter fylte 67 \u00e5r kan vi arbeide s\u00e5 mye vi vil i tillegg til pensjonen. De som tar f\u00f8rtidspensjon, skal kunne jobbe ved siden av. Slik kan vi kanskje arbeide og betale s\u00e5 mye skatt at vi selv betaler pensjonen v\u00e5r.", "Alderspyramiden kan vi ikke bare snu opp ned p\u00e5, men yrkesdeltagelsen kan vi gj\u00f8re noe med. Der g\u00e5r det feil vei. Pensjonsalderen synker, til tross for intensjoner om det motsatte. Etter flere \u00e5r med \u00f8kende pensjonsalder, viser tall fra Nav den motsatte trenden: I 2009 sank den reelle pensjonsalderen med 0,3 \u00e5r til 63,7 \u00e5r. Forskning viser at holdningene til eldre i arbeidslivet svinger med konjunkturene. I gode tider er de velkomne i yrkeslivet, i d\u00e5rlige tider st\u00f8tes de ut. AFP til 62-\u00e5ringer er blitt et vanlig redskap n\u00e5r bedrifter m\u00e5 nedbemanne slik vi har sett i kj\u00f8lvannet av finanskrisen.", "Vi vet hva sexisme er. Alderisme er \u00e5 stigmatisere og stenge folk ute p\u00e5 grunn av alder.", "Damene som hopper i havet, skal etter hvert surfe inn i alderdommen. Vi liker ikke \u00e5 bli oppfattet som en farligere b\u00f8lge for hvert \u00e5r vi legger til livet. Vi holder oss jo s\u00e5 godt, alderen tatt i betraktning. Den ene er sprekere, friskere og fastere i fisken enn den andre.", "Vi er heldige, har god helse. Det handler om mye flaks og gode gener, men ogs\u00e5 gode vaner og en b\u00e6rekraftig livsstil. Ingen er stressede trimmere i akutt midtlivskrise, men vi liker \u00e5 v\u00e6re aktive. Vi g\u00e5r p\u00e5 tur, p\u00e5 ski, vi sykler og trener, lever forholdsvis sunt. Vi har god utdannelse, bra \u00f8konomi, gode liv og jobber vi er glade i. Vi tar for oss av livet med begge hender, og har tenkt \u00e5 fortsette med det s\u00e5 lenge p\u00e5gangsmotet holder. N\u00e5r vi til slutt kanskje havner p\u00e5 et hardt tilkjempet enerom p\u00e5 sykehjemmet, kan vi bli krevende \u00abbrukere\u00bb. Vi vil ha treningsrom, gode samtaler og r\u00f8dvin til maten hver dag.", "Mange ler av \u00abknirkebeinerne\u00bb p\u00e5 70, maratonl\u00f8perne p\u00e5 80, skil\u00f8perne p\u00e5 90, pensjonistene i alle aldere som bruker sine romslige dager i marka, p\u00e5 treningssenteret eller i sv\u00f8mmehallen. Men de belaster ikke helsebudsjettene. Dagens gamle er ikke eldreb\u00f8lgen. Den begynner f\u00f8rst \u00e5 rulle for alvor om ti \u00e5r. S\u00e5 kommer en ny b\u00f8lge som kan bli yngre, men ogs\u00e5 tyngre, sykere og kanskje dyrere for samfunnet enn oss. Gj\u00f8r klart for fedmeb\u00f8lgen.", "For \u00e5 si det med Ludvig 14.: \u2013 Etter oss kommer syndfloden."]}, {"field": "category0", "value": "meninger"}, {"field": "contenthash", "value": "d754d3bc8fc86e7eee4eeeef6fab107647060422216049fb0c18ec4707e401b8"}, {"field": "createtime", "value": "2017-04-30T18:48:53.000Z"}, {"field": "description", "value": "\u00c5tte solmodne damer hopper i kalde havet s\u00e5 eldreb\u00f8lgene plasker mot svabergene."}, {"field": "dominantimage", "value": "http://www.adressa.no/incoming/article1367864.ece5/ALTERNATES/w980-default/kommsiri%20180910"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/708305a4d6f5234ef6ceeb989b3fec08b3259f8e.jpg?592d7c39"}, {"field": "dominantthumbnaildimensions", "value": "300x169"}, {"field": "heading", "value": "Etter eldreb\u00f8lgen kommer syndfloden -adressa.no"}, {"field": "id", "value": "708305a4d6f5234ef6ceeb989b3fec08b3259f8e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["feil vei", "\u00f8kt", "leve lenge", "helse", "dag", "eldreb\u00f8lgen", "snakk", "alder", "eldre", "lenge", "forhold", "jobb", "gamle", "friske", "liv", "pensjon", "land", "leve", "v\u00e5rt land", "yrkesaktiv"]}, {"field": "kw-entity", "value": ["ludvig 14", "nav", "statistisk", "spania og italia"]}, {"field": "kw-location", "value": ["norge", "europa"]}, {"field": "kw-pageclass", "value": "article"}, {"field": "kw-person", "value": "carl i. hagen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1367864.ece5/ALTERNATES/w980-default/kommsiri%20180910"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Etter eldreb\u00f8lgen kommer syndfloden"}, {"field": "og-type", "value": "article"}, {"field": "og-url", "value": "http://www.adressa.no/meninger/article1530820.ece"}, {"field": "pageclass", "value": ["article"]}, {"field": "publishtime", "value": "2010-09-17T13:49:06.000Z"}, {"field": "recs-articleid", "value": "1110407"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-09-17T13:49:06.000Z"}, {"field": "recs-rawtitle", "value": "Etter eldreb\u00f8lgen kommer syndfloden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5tte solmodne damer hopper i kalde havet s\u00e5 eldreb\u00f8lgene plasker mot svabergene."}, {"field": "thumbnail", "value": "http://content-thumbnail.cxpublic.com/content/thumbnail200x150/708305a4d6f5234ef6ceeb989b3fec08b3259f8e.jpg?592d7c39"}, {"field": "thumbnailfullheightdimensions", "value": "200x1767"}, {"field": "timestamp", "value": "2017-05-30T14:05:45.000Z"}, {"field": "title", "value": "Etter eldreb\u00f8lgen kommer syndfloden"}, {"field": "url", "value": "http://www.adressa.no/meninger/article1530820.ece"}, {"field": "urlhash", "value": "708305a4d6f5234ef6ceeb989b3fec08b3259f8e"}], "score": 0.7809173, "siteId": "9222270286501375973", "id": "708305a4d6f5234ef6ceeb989b3fec08b3259f8e"}

