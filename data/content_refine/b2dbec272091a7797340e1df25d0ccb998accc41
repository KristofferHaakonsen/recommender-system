{"fields": [{"field": "modifiedtime", "type": "time", "value": "2015-10-27T16:17:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["jordskjelv", "NTNU", "St. Olavs Hospital"]}, {"field": "author", "value": "linda haugen"}, {"field": "body", "value": ["Saken oppdateres.", "I april ble NTNU og St. Olavs Hospital sitt samarbeidssykehus i Dhulikhel, cirka en time \u00f8st for Katmandu, hardt rammet av det kraftige jordskjelvet.", "P\u00e5 tirsdag skal lege \u00d8ystein Nygaard ved St. Olav reise dit for \u00e5 hjelpe til p\u00e5 sykehuset som dekker en befolkning p\u00e5 cirka 1,9 millioner mennesker.", "N\u00e5r Nygaard ankommer Katmandu skal han f\u00f8rst delta p\u00e5 landets f\u00f8rste kongress innen rygg- og nakkekirurgi. Deretter g\u00e5r turen videre til Dhulikhel-sykehuset, som har samarbeidet med NTNU og St. Olav siden 2008.", "Der skal Trondheims-legen blant annet v\u00e6re med p\u00e5 operasjoner, drive undervisning og se p\u00e5 sykehusets planer for bygging av et nytt sykehus.", "- Vi skal bes\u00f8ke et omr\u00e5de hvor det skal bygges opp et nytt sykehus, om lag seks timer \u00e5 kj\u00f8re nord\u00f8st fra Katmandu, forteller Nygaard.", "Sykehuset skal bygges i et omr\u00e5de som ble hardt rammet av jordskjelvet. Det blir nummer 19 i rekken av sm\u00e5 sykehus som er tilknyttet Dhulikhel-sykehuset.", "Les ogs\u00e5: 200 000 kroner til Nepal", "I Nepal bor om lag 80 prosent av befolkningen p\u00e5 avsidesliggende steder. Nygaard forteller at det vanskeliggj\u00f8r transport til og fra sykehusene.", "- Det er spesielt vanskelig med transport under monsunen midt p\u00e5 sommeren, da medf\u00f8rer regn og ras problemer, sier han.", "Dhulikhel-sykehuset har derfor valgt \u00e5 bygge mange sm\u00e5 sykehus rundt om i fjellomr\u00e5dene for \u00e5 n\u00e5 pasientene.", "- Dette anser vi som en god og nyttig organisering. P\u00e5 sykehusene kan det drives medisin p\u00e5 et relativt lavt niv\u00e5, men som gir veldig mye igjen for pengene. Blant annet behandles pasienter med ern\u00e6ringsproblemer, infeksjoner og barnesykdommer, sier Nygaard.", "Les mer p\u00e5 PLUSS: 5,5 tonn medisiner skal plasseres i kabinen og sendes til vennskapssykehus", "Det er ikke bare jordskjelv som truer driften av Dhulikhel-sykehuset. Den siste tiden har det ogs\u00e5 v\u00e6rt mangel p\u00e5 bensin og diesel, som er en n\u00f8dvendighet for transport av pasienter og generering av str\u00f8m ved str\u00f8mbrudd.", "- Str\u00f8mtilf\u00f8rselen er veldig s\u00e5rbar og varierende. Katmandu er en by hvor str\u00f8mmen g\u00e5r nesten hver eneste kveld. Det blir spennende \u00e5 komme dit og se hvordan det fungerer n\u00e5, sier Nygaard.", "Tirsdag reiser han til Katmandu sammen med en kollega fra Troms\u00f8. Noen dager senere kommer ogs\u00e5 en delegasjon fra Medisinsk fakultet ved NTNU.", "Nygaard forteller at de velger solide hoteller \u00e5 overnatte p\u00e5 i tilfelle det kommer nye jordskjelv.", "- Vi pr\u00f8ver \u00e5 bo p\u00e5 hoteller som er bygget ordentlig. Det er varierende kvalitet, s\u00e6rlig i den gamle delen av Katmandu, sier han.", "Les ogs\u00e5: Over 7000 d\u00f8de i Nepal", "I mai sendte NTNU og St. Olavs 5,5 tonn medisiner ned til Dhulikhel-sykehuset. Siden da har Nygaard med flere kolleger og nepalvenner i Trondheim, Oslo og Troms\u00f8 etablert organisasjonen Nepalimed Norway , som ble formelt stiftet p\u00e5 fredag.", "- N\u00e5 er det klarere definert at dette er mer enn et faglig samarbeid, sier Nygaard.", "Samarbeidet startet i 2008 med m\u00e5l om utdanne helsepersonell, og \u00e5 drive undervisning og forskning. Blant annet har et titalls spesialister ved St. Olavs reist til Dhulikhel flere ganger for \u00e5 l\u00e6re bort sine ferdigheter til de cirka 50 legene.", "- N\u00e5 er vi i gang med mer finansiell st\u00f8tte. P\u00e5 kort sikt vil vi bidra med utstyr som \u00e5penbart trengs i forlengelsen av et slikt faglig samarbeid. P\u00e5 lang sikt \u00f8nsker vi ogs\u00e5 \u00e5 bidra mer til gjenoppbygging av de sm\u00e5 sykehusene i fjellet, forteller Nygaard."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "d2aabc3040a069eec3e5cb1afdbf82951e2d087c3cc5e4301379d2446c04c22a"}, {"field": "createtime", "value": "2017-05-01T05:55:13.000Z"}, {"field": "description", "value": "Jordskjelv, mangel p\u00e5 drivstoff og f\u00e5 veier vanskeliggj\u00f8r sykehusdrift i Nepal. N\u00e5 reiser Trondheims-lege \u00d8ystein Nygaard dit for \u00e5 danne seg et bilde av situasjonen."}, {"field": "dominantimage", "value": "http://www.adressa.no/nyheter/article11734352.ece/3jb6y6/ALTERNATES/w980-default/18605086759_401c21eb9b_o.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b2dbec272091a7797340e1df25d0ccb998accc41.jpg?5964b190"}, {"field": "dominantthumbnaildimensions", "value": "300x169"}, {"field": "heading", "value": ["Styrker samarbeidet med sykehus i Nepal -adressa.no", "Bygger nytt sykehus", "- Nyttig organisering", "Mangler drivstoff", "Styrket samarbeid"]}, {"field": "id", "value": "b2dbec272091a7797340e1df25d0ccb998accc41"}, {"field": "keyword", "value": ["jordskjelv", "NTNU", "St. Olavs Hospital"]}, {"field": "keywords", "value": "jordskjelv,NTNU,St. Olavs Hospital"}, {"field": "kw-category", "value": ["nyheter", "utenriks"]}, {"field": "kw-classification", "value": "health-and-fitness"}, {"field": "kw-concept", "value": ["jordskjelv", "sm\u00e5 sykehus", "sykehus", "nytt sykehus", "samarbeid"]}, {"field": "kw-entity", "value": ["dhulikhel", "nepalimed norway", "olavs hospital", "medisinsk", "oslo og troms\u00f8", "st. olav", "st. olavs hospital"]}, {"field": "kw-location", "value": ["troms\u00f8", "trondheim", "katmandu"]}, {"field": "kw-pageclass", "value": "article"}, {"field": "kw-person", "value": "\u00f8ystein nygaard"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/utenriks"]}, {"field": "og-image", "value": "http://www.adressa.no/nyheter/article11734352.ece/3jb6y6/ALTERNATES/w980-default/18605086759_401c21eb9b_o.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Styrker samarbeidet med sykehus i Nepal"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/2015/10/27/Styrker-samarbeidet-med-sykehus-i-Nepal-11734354.ece"}, {"field": "pageclass", "value": ["article"]}, {"field": "publishtime", "value": "2015-10-27T16:17:06.000Z"}, {"field": "recs-articleid", "value": "11734354"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2015-10-27T16:17:06.000Z"}, {"field": "recs-rawtitle", "value": "Styrker samarbeidet med sykehus i Nepal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/utenriks"]}, {"field": "teaser", "value": "Jordskjelv, mangel p\u00e5 drivstoff og f\u00e5 veier vanskeliggj\u00f8r sykehusdrift i Nepal. N\u00e5 reiser Trondheims-lege \u00d8ystein Nygaard dit for \u00e5 danne seg et bilde av situasjonen."}, {"field": "thumbnail", "value": "http://content-thumbnail.cxpublic.com/content/thumbnail200x150/b2dbec272091a7797340e1df25d0ccb998accc41.jpg?5964b190"}, {"field": "thumbnailfullheightdimensions", "value": "200x1807"}, {"field": "timestamp", "value": "2017-07-11T11:08:00.000Z"}, {"field": "title", "value": "Trondheims-lege reiser for \u00e5 hjelpe jordskjelvrammede i Nepal"}, {"field": "url", "value": "http://www.adressa.no/nyheter/utenriks/2015/10/27/Styrker-samarbeidet-med-sykehus-i-Nepal-11734354.ece"}, {"field": "urlhash", "value": "b2dbec272091a7797340e1df25d0ccb998accc41"}], "score": 0.8015277, "siteId": "9222270286501375973", "id": "b2dbec272091a7797340e1df25d0ccb998accc41"}

