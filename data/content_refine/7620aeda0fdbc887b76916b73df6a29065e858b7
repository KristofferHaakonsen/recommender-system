{"fields": [{"field": "modifiedtime", "type": "time", "value": "2012-04-24T12:35:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "S\u00e5 du en julestjerne over Trondheimsfjorden p\u00e5 Luciadagen? Det var ni jagerfly fra \u00d8rland hovedflystasjon som passerte i 700 kilometer i timen. For trondheimsjenta Marianne Mjelde Knutsen var det siste flytur f\u00f8r jul. En slags bonustur, det er nemlig rift blant flygerne for \u00e5 f\u00e5 fly juletreformasjon. Helt herlig, hvis du forst\u00e5r hva jeg mener!", "- Det er et utrolig vakkert syn \u00e5 fly en F 16. Du sitter der med en sjelden utsikt over landskapet. Det g\u00e5r veldig fort og du har en f\u00f8lelse av \u00e5 kontrollere enorme krefter. Vi flyr ofte flere sammen, og det samarbeidet vi opplever da gir mye tilbake.", "Litt mannssj\u00e5vinisme", "Hun trives p\u00e5 jobben - kaptein Mary. Med landets dyreste utdanning og et arbeidsredskap til 300 millioner kroner, skulle det egentlig bare mangle. Men det er en t\u00f8ff jobb ogs\u00e5, psykisk og fysisk. Ikke noen jentejobb med andre ord.", "Marianne smiler overb\u00e6rende. Joda, hun har h\u00f8rt det f\u00f8r. Ikke p\u00e5 338-skvadronen p\u00e5 \u00d8rlandet. Der er hun en av gutta. En dyktig kollega med over 700 timer bak spakene p\u00e5 Luftforsvarets jagerfly. Men i utlandet er det ikke vanlig med kvinnelige piloter.", "- Det er ganske interessant \u00e5 observere hvordan enkelte menn, for eksempel i Tyrkia eller til og med USA reagerer n\u00e5r jeg dukker opp. De har et noe anstrengt forhold til kvinner i denne jobben. Men p\u00e5 \u00d8rlandet er flygerne heldigvis s\u00e5 unge og vant til likestilling at jeg aldri har h\u00f8rt nedsettende kommentarer.", "Marianne ser heller ingen god grunn til at ikke flere kvinner satser p\u00e5 \u00e5 bli flyger. Hun er selv eneste jagerflyger n\u00e5 etter at den f\u00f8rste gikk over i SAS. Men det var mer en tilfeldighet at hun selv valgte \u00e5 satse p\u00e5 dette yrket.", "- Jeg har alltid hatt sans for litt fart og spenning. Etter gymnaset tok jeg befalsutdanning i Heimevernet, men jeg fant raskt ut at jeg ville gj\u00f8re noe mer enn bare \u00e5 springe rundt i skogen.", "Som s\u00e5kalt Nato-unge, med flygerfar og mor og to s\u00f8stre som ogs\u00e5 har milit\u00e6r bakgrunn, var det ikke noe dramatisk steg \u00e5 velge en karri\u00e8re i Forsvaret. Men Marianne vurderte ogs\u00e5 en utdanning som l\u00e6rer, skuespiller eller ingeni\u00f8r f\u00f8r turen gikk til Miami som au pair.", "Passer for jenter", "- Jeg var 21 \u00e5r og ganske \u00abgammel\u00bb da jeg startet med flygerutdanningen. Og det var langt fra sikkert da at jeg ville ende opp med vingen. Foran deg ligger fire \u00e5r med daglig press. Du skal ikke miste konsentrasjonen lenge f\u00f8r det b\u00e6rer rett ut.", "Marianne mener likevel at jenter har like gode forutsetninger for \u00e5 klare det psykiske og fysiske presset som guttene. Hun innr\u00f8mmer likevel at testene underveis var t\u00f8ffe. Det g\u00e5r mye p\u00e5 koordineringsevnen, at hode og hendene kan jobbe samtidig.", "- Jeg var veldig stolt over at jeg fikk det til, at jeg klarte \u00e5 bli flyger. Vi jenter tror det er s\u00e5 vanskelig, vanskeligere enn det kanskje egentlig er. Derfor velger vi ofte noe trygt og godt i stedet.", "Marianne er litt misunnelig p\u00e5 menn for deres innebygde selvtillit. Hun har selv v\u00e6rt n\u00f8dt til \u00e5 jobbe for \u00e5 bygge opp sin egen. Men ellers er det lite som skiller i forhold til det \u00e5 takle denne jobben. Hvis du da ikke ser bort fra en liten detalj som det \u00e5 gj\u00f8re sitt forn\u00f8dne under en lang flytur. Marianne tok opp dette sp\u00f8rsm\u00e5let da hun skulle delta i Kosovo-krigen. Ingen hadde tenkt p\u00e5 hvordan en kvinnelig flyger skulle h\u00e5ndtere dette problemet. Marianne pr\u00f8vde ulike l\u00f8sninger og endte med en solid bleie. Andre fysiske hindringer er det ikke, mener hun.", "- Dette dreier seg ikke om hvem som l\u00f8per raskest 3000 meter eller tar flest armb\u00f8yninger. Det sies faktisk at jenter t\u00e5ler G-kreftene bedre enn menn, men det tror jeg er veldig individuelt. Da er vi kanskje mer forskjellige psykisk.", "Hun kikker pr\u00f8vende p\u00e5 fotografen og undertegnede. Vi er forberedt p\u00e5 dommen.", "- Jeg vil ikke si at dere er enklere i tankegangen, men menn er flinkere til \u00e5 tenke p\u00e5 \u00e9n ting og fokusere p\u00e5 det, mens resten av verden kan flyte. Jenter derimot tenker p\u00e5 tusen ting samtidig. Jeg har m\u00e5tte l\u00e6re meg \u00e5 lukke mye mer ute.", "Ren rutine \u00e5 fly", "Men flygere er ingen ensartet masse, forsikrer hun. Bortsett fra at de fleste fortsatt er menn. Noen er superdistre og ulike p\u00e5 mange m\u00e5ter, sier Marianne. Hun er verken motorinteressert eller spesielt flink med data, til tross for at det nye oppgraderte F 16-flyet er et temmelig avansert fart\u00f8y.", "- Jeg har ikke pc eller internett hjemme, men jeg har alltid v\u00e6rt oppl\u00e6rt til \u00e5 pr\u00f8ve ut og fikse ting selv. Jeg er heller ikke spesielt fartsinteressert, faktisk er jeg blitt temmelig defensiv n\u00e5r jeg er ute og kj\u00f8rer i trafikken.", "S\u00e5 er det kanskje ogs\u00e5 en st\u00f8rre risiko \u00e5 kj\u00f8re rundt p\u00e5 tr\u00f8nderske veier enn \u00e5 suse over fjellheimen i lav h\u00f8yde. Skj\u00f8nt mange av oss er aldri helt trygge n\u00e5r flymaskinen g\u00e5r inn for landing. Vil kapteinen treffe rullebanen i dag, tenker noen av oss, s\u00e6rlig n\u00e5r m\u00f8rket trenger p\u00e5.", "- Selve flygingen er ren rutine. Det er basic. Utfordringen ligger i \u00e5 beherske systemer; for eksempel \u00e5 f\u00f8re et fly mot et m\u00e5l, slippe bombene, f\u00f8lge en taktikk og vende uskadd tilbake.", "- S\u00e5 det hender du opplever frykten for \u00e5 mislykkes, at det er fare p\u00e5 ferde?", "- Det vil alltid v\u00e6re en risiko med \u00e5 fly, og jeg har opplevd noen situasjoner hvor jeg har v\u00e6rt litt redd. Men vi har en holdning p\u00e5 skvadronen at vi ikke utf\u00f8rer operasjoner som g\u00e5r ut over v\u00e5re egne begrensninger. Vi f\u00f8lger sikkerhetsreglene og vi planlegger n\u00f8ye p\u00e5 forh\u00e5nd hva vi skal gj\u00f8re.", "Likevel hender det at det oppst\u00e5r farefulle situasjoner. Marianne legger stor vekt p\u00e5 \u00e5 bringe disse opplevelsene, og eventuelle feil hun m\u00e5tte gj\u00f8re, videre slik at andre kan l\u00e6re av det.", "Sm\u00e5barnsmor i krig?", "Hun har n\u00e5 seks \u00e5rs erfaring med \u00e5 fly jagerfly. Hun ble sendt nedover til Kosovo i siste fase, men deltok ikke i krigen. Som deltaker i Natos innsettingsstyrke kan hun n\u00e5 bli sendt ut i direkte kamphandlinger. De oppgraderte jagerflyene blir forberedt p\u00e5 \u00e5 delta i luft mot bakkeoperasjoner. 31-\u00e5ringen synes ikke det er umoralsk \u00e5 delta i krig.", "- Vi m\u00e5tte tenke igjennom disse moralske sidene da vi tok utdannelsen. Det er likevel noen flygere som vil reservere seg fra \u00e5 delta i direkte kamper, s\u00e6rlig n\u00e5r angrep rettes mot tredjeperson. Jeg stoler likevel p\u00e5 at norske politikere tar den riktige avgj\u00f8relsen, og s\u00e5 f\u00e5r vi pr\u00f8ve \u00e5 gj\u00f8re v\u00e5r jobb.", "Som nygift har hun et h\u00e5p om \u00e5 f\u00e5 barn, og hun ser ikke bort fra at hun ser litt annerledes p\u00e5 \u00e5 delta i internasjonale operasjoner dersom hun blir mor. Det er likevel ikke noe i veien for \u00e5 fortsette som flyger og v\u00e6re sm\u00e5barnsmor.", "- De fleste flygerne her er sm\u00e5barnsfedre og greier jobben godt. Jeg har en mann som er villig til \u00e5 dele permisjonen etter en f\u00f8dsel. Du b\u00f8r nemlig ikke v\u00e6re for lenge borte fra flygingen.", "D\u00e5rlig sjekketriks", "I det siste har hun knapt hatt tid til \u00e5 tenke p\u00e5 annet enn jobbing. Regelmessige nattflyginger og lange \u00f8kter sliter p\u00e5. Hun er likevel opptatt av at jobben ikke skal koste for mye. Hun setter nemlig stor pris p\u00e5 fritiden sin.", "- Jeg er et naturmenneske. Jeg trives best n\u00e5r vi kan ta med hunden p\u00e5 rypejakt hos s\u00f8steren min i Troms eller dra p\u00e5 elgjakt. Vi bruker ogs\u00e5 hyttene p\u00e5 R\u00f8ros og Hitra s\u00e5 ofte vi kan.", "Marianne er ogs\u00e5 glad i \u00e5 reise. Og kanskje blir det enda mer av n\u00e5r hun en gang g\u00e5r over til SAS?", "- Det vet jeg ikke. Jeg trives godt i Forsvaret, her er det trygt og godt. Det har i hvertfall v\u00e6rt det frem til n\u00e5. Men hvis jeg f\u00e5r et tilbud om \u00e5 jobbe halvparten av tiden og tjene dobbelt s\u00e5 mye, s\u00e5 er svaret kanskje ja.", "- Eller landets f\u00f8rste kvinnelig skvadronsjef?", "- He, he, jeg vet ikke. Kanskje det.", "For de som har sett filmen Top Gun kan det virke som jagerflygere har en tendens til \u00e5 havne som festens midtpunkt, og noen vet ogs\u00e5 \u00e5 utnytte situasjonen?", "- Jeg vet gutta bruker det som et sjekketriks, men jeg gj\u00f8r det absolutt ikke! N\u00e5r jeg er ute p\u00e5 byen sier jeg sjelden hva jeg holder p\u00e5 med. Det ender bare med at de snakker om Forsvaret, og noen menn blir til og med redd meg. Sp\u00f8r de hva jeg driver med, s\u00e5 svarer jeg l\u00e6rer eller sykepleier, smiler Marianne Mjelde Knutsen."]}, {"field": "category0", "value": "kultur"}, {"field": "contenthash", "value": "c6473be34e38b208d37fe8ba5e1b5342e18b60a68b792ee750b6bd3fc8e6aa1b"}, {"field": "createtime", "value": "2017-05-02T11:21:54.000Z"}, {"field": "description", "value": "Marianne Mjelde Knutsen trives best i \u00e5pent landskap. Norges eneste kvinnelige jagerflyger jakter rype og elg n\u00e5r hun ikke bryter lydmuren."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7620aeda0fdbc887b76916b73df6a29065e858b7.jpg?59661a24"}, {"field": "dominantthumbnaildimensions", "value": "256x256"}, {"field": "heading", "value": "Enslig svale gjen nom lydmuren -adressa.no"}, {"field": "id", "value": "7620aeda0fdbc887b76916b73df6a29065e858b7"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "careers"}, {"field": "kw-concept", "value": ["fly", "jobb", "ren rutine", "flyger", "menn", "gjen nom", "svale gjen", "trives best", "nom lydmuren", "gjen nom lydmuren", "svale gjen nom"]}, {"field": "kw-entity", "value": ["top gun", "g-kreftene", "s. men", "r\u00f8ros og hitra", "heimevernet", "mary", "luciadagen", "\u00f8rlandet", "luftforsvarets", "forsvaret"]}, {"field": "kw-location", "value": ["miami", "kosovo", "trondheimsfjorden", "tyrkia", "nato", "troms", "\u00f8rland"]}, {"field": "kw-pageclass", "value": "article"}, {"field": "kw-person", "value": "marianne mjelde knutsen"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Enslig svale gjen nom lydmuren"}, {"field": "og-type", "value": "article"}, {"field": "og-url", "value": "http://www.adressa.no/kultur/article308831.ece"}, {"field": "pageclass", "value": ["article"]}, {"field": "publishtime", "value": "2000-12-29T23:00:00.000Z"}, {"field": "recs-articleid", "value": "3006960"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-29T23:00:00.000Z"}, {"field": "recs-rawtitle", "value": "Enslig svale gjen nom lydmuren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Marianne Mjelde Knutsen trives best i \u00e5pent landskap. Norges eneste kvinnelige jagerflyger jakter rype og elg n\u00e5r hun ikke bryter lydmuren."}, {"field": "thumbnail", "value": "http://content-thumbnail.cxpublic.com/content/thumbnail200x150/7620aeda0fdbc887b76916b73df6a29065e858b7.jpg?59661a24"}, {"field": "thumbnailfullheightdimensions", "value": "200x1606"}, {"field": "timestamp", "value": "2017-07-12T12:46:28.000Z"}, {"field": "title", "value": "Enslig svale gjen nom lydmuren"}, {"field": "url", "value": "http://www.adressa.no/kultur/article308831.ece"}, {"field": "urlhash", "value": "7620aeda0fdbc887b76916b73df6a29065e858b7"}], "score": 0.9250434, "siteId": "9222270286501375973", "id": "7620aeda0fdbc887b76916b73df6a29065e858b7"}

