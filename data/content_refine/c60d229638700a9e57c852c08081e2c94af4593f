{"fields": [{"field": "modifiedtime", "type": "time", "value": "2012-04-18T07:37:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Risvollan borettslag er et stort og veldrevet borettslag. I mange \u00e5r har borettslaget selv eid og driftet senteret i h\u00f8yblokka, men i fjor h\u00f8st startet prosessen med \u00e5 finne ny eier.", "- Vi inns\u00e5 at forretningsdelen var g\u00e5tt ut p\u00e5 dato, og at vi ikke maktet oppgaven med \u00e5 utvikle oss i takt med tiden, sier Jan Bredeveien som er daglig leder i Risvollan senter.", "- Da vi la ut tilbudskonkurransen var det viktig for oss \u00e5 finne en ny eier som er innstilt p\u00e5 \u00e5 ivareta det eksisterende helsetilbudet for beboerne i bydelen, og som har kompetanse til \u00e5 utnytte potensialet, slik at vi f\u00e5r et allsidig og tidsmessig oppgradert senter for bydelen. I sluttrunden forhandlet vi med tre store akt\u00f8rer i bransjen, og valgte til slutt Rema Eiendom Nord, forteller Bredeveien.", "- Vi har hatt en god dialog underveis, og de har vist stor vilje og \u00e5penhet for de krav vi har satt p\u00e5 beboernes vegne. Det var viktig for oss, sier Bredeveien.", "Hvit flekk p\u00e5 kartet", "N\u00e6ringslokalene i Risvollan senter inkluderer sokkel og fire av de nederste etasjene i h\u00f8yblokka. I tillegg til et medisinsk senter og et tannlegesenter har senteret 14 leietakere, inkludert Risvollan borettslag. Det totale n\u00e6ringsarealet er p\u00e5 ca 4000 m2, med ansl\u00e5tt verdi til 35-40 millioner kroner.", "- Det er nok en betydelig handelslekkasje til andre senter og bydeler fra Risvollan. Den \u00f8nsker vi \u00e5 stoppe, sier \u00d8ivind Brustad, daglig leder i Rema Eiendom Nord. Til n\u00e5 har Risvollan v\u00e6rt en hvit flekk p\u00e5 remakartet, med n\u00e6rmeste remabutikk p\u00e5 Moholt eller i Fossegrenda.", "- V\u00e5rt eneste motiv er \u00e5 etablere Rema 1000, det er v\u00e5rt form\u00e5l. Derfor har vi en relativt h\u00f8y \u00f8konomisk terskel for \u00e5 komme inn i prosjektet, sier Brustad og understreker at budaksepten p\u00e5 38 millioner kroner er betinget. Kontraktsforhandlingene er igang, og n\u00e5r disse er sluttf\u00f8rt m\u00e5 salget f\u00e5 endelig godkjenning p\u00e5 borettslagets generalforsamling i slutten av mai.", "Spesielt for Rema", "- Vi har bygd mange sm\u00e5 senter, og har b\u00e5de gjennomf\u00f8ringsvilje og -evne til \u00e5 gjennomf\u00f8re dette prosjektet, sier Brustad. Det har vi vist mange ganger, og dette var nok viktige kriterier for selger i dette tilfellet. Likevel er dette en veldig spesiell sak for oss. Med v\u00e5rt bud har vi lagt opp til et n\u00e6rt samarbeid med borettslaget, som partner og medeier i selskapet, sier Brustad.", "Risvollan borettslag s\u00e5 det ikke forenlig \u00e5 drifte b\u00e5de n\u00e6ring og borettslag. De \u00f8nsker \u00e5 frigj\u00f8re midler for \u00e5 kunne bygge grendahus i bydelen, og har et ubenyttet tomteareal p\u00e5 4700 m2 som de ogs\u00e5 \u00f8nsker \u00e5 utvikle. Per i dag har ikke borettslaget boliger som er tilrettelagt for livl\u00f8psstandard, og man kan ogs\u00e5 se for seg en utvidelse av senterdelen mot \u00f8st.", "- Jeg tror vi har truffet godt. Drift og forvaltning av n\u00e6ringslokalene blir overlatt til oss. Med n\u00e6ringsareal og boliger f\u00f8lger det krav til parkering, og her finnes allerede et sameie med bensinstasjonen p\u00e5 omr\u00e5det.", "- Vi har ikke tenkt s\u00e5 mye p\u00e5 boligutvikling, men vi vil samarbeide og ta del i utviklingen.", "P\u00e5 Risvollan st\u00e5r helserelaterte bydelsfunksjoner sentralt - kanskje vi kan tilf\u00f8re noe mer, antyder Brustad.", "F\u00e5 konkrete planer", "S\u00e5 langt er dette det eneste han vil si om utviklingen videre.", "- N\u00e5 m\u00e5 vi f\u00f8rst inng\u00e5 kontrakt og f\u00e5 denne vedtatt i generalforsamlingen. Og det er langt fram til vi kan sette det f\u00f8rste spadetaket i jorda, mener Brustad.", "Arbeidet med nye reguleringsplaner for omr\u00e5det er igang, og prosjektene skal b\u00e5de planlegges og godkjennes av alle involverte.", "- Dette er prosesser som tar tid, s\u00e5 ingen kan vente endringer ved Risvollan senter med det f\u00f8rste, sier daglig leder \u00d8ivind Brustad i Rema Eiendom Nord."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "898a16e390bc1de282db4219dcd0b7e0e8ed62e9833e4e6f274dfe4e43f47102"}, {"field": "createtime", "value": "2017-02-10T15:01:55.000Z"}, {"field": "description", "value": "Kontraktsforhandlingene er i gang. Rema Eiendom Nord fant en hvit flekk p\u00e5 kartet, og betaler 38 millioner kroner for \u00e5 kj\u00f8pe seg inn p\u00e5 Risvollan. N\u00e5 skal handelslekkasjen til andre bydeler stoppes."}, {"field": "dominantimage", "value": "http://www.adressa.no/incoming/article1200047.ece5/ALTERNATES/w980-default/Risvollan.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c60d229638700a9e57c852c08081e2c94af4593f.jpg?5991cdbe"}, {"field": "dominantthumbnaildimensions", "value": "300x169"}, {"field": "heading", "value": "Rema kj\u00f8per Risvollansenteret -adressa.no"}, {"field": "id", "value": "c60d229638700a9e57c852c08081e2c94af4593f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["borettslag", "bydelen", "daglig leder", "hvit flekk", "senter", "millioner kroner"]}, {"field": "kw-entity", "value": ["rema", "risvollansenteret", "fossegrenda", "rema eiendom nord", "moholt", "risvollan", "rema 1000"]}, {"field": "kw-pageclass", "value": "article"}, {"field": "kw-person", "value": ["jan bredeveien", "\u00f8ivind brustad"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1200047.ece5/ALTERNATES/w980-default/Risvollan.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rema kj\u00f8per Risvollansenteret"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article851142.ece"}, {"field": "pageclass", "value": ["article"]}, {"field": "publishtime", "value": "2007-04-20T07:34:35.000Z"}, {"field": "recs-articleid", "value": "1848050"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-04-20T07:34:35.000Z"}, {"field": "recs-rawtitle", "value": "Rema kj\u00f8per Risvollansenteret -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Kontraktsforhandlingene er i gang. Rema Eiendom Nord fant en hvit flekk p\u00e5 kartet, og betaler 38 millioner kroner for \u00e5 kj\u00f8pe seg inn p\u00e5 Risvollan. N\u00e5 skal handelslekkasjen til andre bydeler stoppes."}, {"field": "thumbnail", "value": "http://content-thumbnail.cxpublic.com/content/thumbnail200x150/c60d229638700a9e57c852c08081e2c94af4593f.jpg?5991cdbe"}, {"field": "thumbnailfullheightdimensions", "value": "200x1208"}, {"field": "timestamp", "value": "2017-08-14T16:20:14.000Z"}, {"field": "title", "value": "Rema kj\u00f8per Risvollansenteret"}, {"field": "url", "value": "http://www.adressa.no/forbruker/hjem/article851142.ece"}, {"field": "urlhash", "value": "c60d229638700a9e57c852c08081e2c94af4593f"}], "score": 0.8390856, "siteId": "9222270286501375973", "id": "c60d229638700a9e57c852c08081e2c94af4593f"}

