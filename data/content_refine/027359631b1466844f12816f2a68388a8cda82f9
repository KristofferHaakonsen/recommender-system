{"fields": [{"field": "modifiedtime", "type": "time", "value": "2017-02-09T13:08:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Milj\u00f8", "Sport", "Langrenn", "Innovasjon Norge"]}, {"field": "author", "value": "mette bugge"}, {"field": "body", "value": ["Saken oppdateres.", "Toril Stokkeb\u00f8 d\u00f8de p\u00e5 slutten av \u00e5ret 2016, og fryktet at hennes mange \u00e5r i sm\u00f8rebua var \u00e5rsaken til at hun fikk nyrekreft med spredning .", "Norges Skiforbund har hengt opp varselskilt i sm\u00f8reteltene p\u00e5 norgescupen for \u00e5 minne om at verneutstyr er viktig.", "Dessuten har forbundet nedsatt en gruppe som skal finne ut hvor farlig fluor er, og hva som kan gj\u00f8res for \u00e5 begrense bruken.", "Flere arrang\u00f8rer skal arrangere renn i vinter der fluor ikke er tillatt. Det skyldes kampanjen \u00abT\u00f8ff uten fluor\u00bb .", "Toril Stokkeb\u00f8, medlem av Fossum, d\u00f8de i slutten av november. Hun mente selv at 12 \u00e5r i sm\u00f8rebua kan ha bidratt til at hun fikk kreft.", "Holmen IL, som var Stokkeb\u00f8s moderklubb, tok initiativ til skirenn der det ikke er lov til \u00e5 bruke fluor", "Team Asker, ved sm\u00f8resjef Vegard Kvisle, st\u00f8tter dette og har startet kampanjen \u00abT\u00f8ff uten fluor.\u00bb", "Skiforbundet har satt ned en gruppe som skal se p\u00e5 fluorbruken, og foretatt noen strakstiltak.", "N\u00e5 henger advarsler om at verneutstyr er viktig, p\u00e5 sm\u00f8reteltene i norgescupen.", "Skiforbundets sm\u00f8resjef Knut Nystad advarer mot at barn helt ned i syv-\u00e5tte \u00e5rs alder f\u00e5r fluor under skien.", "Vis fakta", "Det at bruk av fluor brer seg stadig lenger ned i \u00e5rsklassene, reagerer ikke bare Norges sm\u00f8resjef Knut Nystad p\u00e5 , men ogs\u00e5 mange andre foreldre.", "Ole Kristian Sauge er selv sm\u00f8repappa og sterkt engasjert i dette temaet. Han forsto ikke hvorfor man m\u00e5 legge p\u00e5 \u00e5tte-ti runder med glider, for s\u00e5 \u00e5 b\u00f8rste av alt etterp\u00e5.", "N\u00e5 har han funnet en m\u00e5te \u00e5 gi skiene god glid p\u00e5, uten bruk av fluor eller parafinglider.", "Sauge har f\u00e5tt patent og st\u00f8tte av Innovasjon Norge, samt kontrakter med Norges Skiforbund og Norges Skiskytterforbund.", "S\u00e5 hva er s\u00e5 Sauges glupe id\u00e9, som gj\u00f8r at glidprodukter ikke er n\u00f8dvendig for barn og mosjonister?", "56-\u00e5ringen fra Aurskog har videreutviklet en id\u00e9 en russer hadde for mange \u00e5r siden.", "St\u00e5lsikling heter m\u00e5ten han preparerer skiene p\u00e5. Det betyr \u00e5 skrape av s\u00e5lebelegg p\u00e5 skiene med et redskap som kalles st\u00e5lsikkel.", "Dette redskapet har to skarpe egger, som gj\u00f8r skiene plane. Selve st\u00e5lsikkelen slipes med et diamantbryne.", "\u2013 Det som er viktig, er \u00e5 f\u00e5 struktur i s\u00e5len. Den ene eggen lager langsg\u00e5ende strukturer, den andre lager en skis\u00e5le som har lite strukturer. Da f\u00e5r man to forskjellige egenskaper i det samme produktet.", "Det geniale for mosjonister og barn er at skiene er klare til bruk etter sikling og b\u00f8rsting.", "\u2013 Her kan du bruke en myk st\u00e5lb\u00f8rste eller en bronseb\u00f8rste, som er billigere. Da har du ikke tilf\u00f8rt noen skadelige produkter til skis\u00e5len eller milj\u00f8et rundt. Det er selvsagt mulig \u00e5 bruke tradisjonelle glidprodukter og topping etter at du har st\u00e5lsiklet skiene, men det er helt un\u00f8dvendig for \u00e5 oppn\u00e5 god glid.", "Med slik st\u00e5lsikling mener Sauge at man slipper \u00e5 slipe skiene p\u00e5 tradisjonell m\u00e5te, man sparer tid, penger og milj\u00f8et. Og det beste:", "Du kan selv gj\u00f8re jobben sammen med andre og \u00f8ke din kompetanse.", "\u2013 Jeg f\u00e5r h\u00f8re at metoden med st\u00e5lsikling vil \u00f8delegge skiene. Det stemmer ikke. Dette er noe de fleste behersker med litt trening, uavhengig av alder og kj\u00f8nn.", "Mange skiklubber og grupper har sagt ja takk til demonstrasjon, mens noen verger seg fordi de er redd for at de tradisjonelle sm\u00f8reprodusentene, som ofte ogs\u00e5 er sponsorer, ikke skal like konkurransen.", "Siden Innovasjon Norge syntes dette var interessant, og ga \u00f8konomisk st\u00f8tte, fikk Sauge tilskudd til \u00e5 videreutvikle ideen.", "Han startet firmaet Norske ski AS, og fikk deretter avtaler med de to forbundene.", "\u2013 Sauge er leverand\u00f8r til sm\u00f8rebussen og har et godt supplement n\u00e5r det gjelder \u00e5 rette opp strukturer og plane ski, sier Joachim Fekene.", "Han er skipoolansvarlig i Norges Skiforbund.", "\u2013 Jeg kan garantere god glid, men ingen kan garantere verdens beste glid uansett hva slags metoder og midler man bruker, kommer det fra Sauge, der han demonstrerer m\u00e5ten \u00e5 jobbe p\u00e5 i Norges sm\u00f8retrailer.", "Gr\u00fcnderen mener at det bestandig vil v\u00e6re noen som sm\u00f8rer seg bort.", "\u2013 Det alle b\u00f8r v\u00e6re opptatt av er at skiene glir godt, og at skis\u00e5len blir plan, slik at det er det er lettvint og trygt \u00e5 jobbe videre med andre prepareringsmidler, sier han.", "Tradisjonelt brukes \u00abstrykejern\u00bb eller varmejern som det heter, for \u00e5 varme inn sm\u00f8reproduktene for \u00e5 skape glid.", "Hvis ikke s\u00e5len er plan i utgangspunktet, kan det f\u00f8re til brannskader p\u00e5 skis\u00e5len.", "Sauge ser at elitel\u00f8perne kan ha bruk for fluor som topping n\u00e5r det er konkurranse, men mener at st\u00e5lsikling er ideelt for alle andre grupper.", "\u2013 Det er viktig at folk skal vite at det finnes et godt alternativ og at de t\u00f8r \u00e5 pr\u00f8ve.", "Sm\u00f8repappaen har fulgt med p\u00e5 fluordebatten, og mener at det er mange som har ansvaret for at fluor ikke brukes mer enn h\u00f8yst n\u00f8dvendig for eliten.", "\u2013 Jeg synes det er veldig trist at bruk av fluor for barn og unge, tar fokuset vekk fra skiglede og treningsprinsipper. Det er meningsl\u00f8st at unge langrennsl\u00f8pere ned i ti-elleve \u00e5rs alder, og enda yngre, skal bruke et slikt produkt under skiene. Da tenker jeg b\u00e5de p\u00e5 helse og milj\u00f8.", "Henrik Pay, sportslig leder i Holmen langrenn, som har 400 medlemmer, har nylig hatt Sauge p\u00e5 bes\u00f8k.", "\u2013 Dette produktet er veldig bra for den gemene hop. For 80 prosent av dem som g\u00e5r p\u00e5 ski, holder det \u00e5 st\u00e5lsikle. Det fine er at man ogs\u00e5 kan arve ski, fordi det er lettvint \u00e5 lage en ny struktur.", "Pay sier at medlemmene i klubben var sv\u00e6rt nysgjerrige.", "\u2013 Dette er en enkel og god l\u00f8sning for v\u00e5re barn og de eldre ut\u00f8verne.", "H\u00f8r Nils-Ingar Aadne fortelle om hvorfor han la komikerrollen p\u00e5 is og satset som profesjonell langrennsl\u00f8per i ukens Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "37fc7c7b8e36375d5d5c097bf8d5183aa0075a225c1d9602aee8b57308deda11"}, {"field": "createtime", "value": "2017-04-28T19:54:34.000Z"}, {"field": "description", "value": "En skimammas d\u00f8d skapte debatt rundt bruken av fluor i skism\u00f8ring. Ole Kristian Sauge (56) mener \u00e5 ha utviklet et godt alternativ."}, {"field": "heading", "value": ["Her er mannen som mener han har svaret -adressa.no", "Uvettig fluorbruk i barnerenn", "Bygger p\u00e5 en russisk id\u00e9", "To forbund skrev kontrakt", "Alle sm\u00f8rer seg bort", "Finnes gode alternativer", "Holmen fikk informasjon"]}, {"field": "id", "value": "027359631b1466844f12816f2a68388a8cda82f9"}, {"field": "keyword", "value": ["Milj\u00f8", "Sport", "Langrenn", "Innovasjon Norge"]}, {"field": "keywords", "value": "Milj\u00f8,Sport,Langrenn,Innovasjon Norge"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "hobbies-and-interests"}, {"field": "kw-concept", "value": ["bruk", "ski", "fluor", "\u00e5rs alder"]}, {"field": "kw-entity", "value": ["fossum", "aurskog", "stokkeb\u00f8", "innovasjon norge", "norske", "norges skiforbund", "nils-ingar aadne", "t\u00f8ff", "aftenpodden sport"]}, {"field": "kw-location", "value": ["asker", "holmen"]}, {"field": "kw-pageclass", "value": "article"}, {"field": "kw-person", "value": ["vegard kvisle", "henrik pay", "knut nystad", "joachim fekene", "ole kristian sauge"]}, {"field": "kw-sentiment", "value": "negative"}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/4d9faabc-91c0-4582-adcb-30a8bbc035f7?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fluordebatten i langrenn: Her er mannen som mener han har svaret"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Fluordebatten-i-langrenn-Her-er-mannen-som-mener-han-har-svaret-230174b.html"}, {"field": "pageclass", "value": ["article"]}, {"field": "publishtime", "value": "2017-02-09T10:55:43.000Z"}, {"field": "recs-articleid", "value": "230174"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-09T10:55:43.000Z"}, {"field": "recs-rawtitle", "value": "Fluordebatten i langrenn: Her er mannen som mener han har svaret -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "En skimammas d\u00f8d skapte debatt rundt bruken av fluor i skism\u00f8ring. Ole Kristian Sauge (56) mener \u00e5 ha utviklet et godt alternativ."}, {"field": "thumbnail", "value": "http://content-thumbnail.cxpublic.com/content/thumbnail200x150/027359631b1466844f12816f2a68388a8cda82f9.jpg?59726bea"}, {"field": "thumbnailfullheightdimensions", "value": "200x1756"}, {"field": "timestamp", "value": "2017-07-21T21:02:34.000Z"}, {"field": "title", "value": "Fluordebatten i langrenn: Her er mannen som mener han har svaret"}, {"field": "url", "value": "http://www.adressa.no/100Sport/vintersport/langrenn/Fluordebatten-i-langrenn-Her-er-mannen-som-mener-han-har-svaret-230174b.html"}, {"field": "urlhash", "value": "027359631b1466844f12816f2a68388a8cda82f9"}], "score": 0.88016135, "siteId": "9222270286501375973", "id": "027359631b1466844f12816f2a68388a8cda82f9"}

