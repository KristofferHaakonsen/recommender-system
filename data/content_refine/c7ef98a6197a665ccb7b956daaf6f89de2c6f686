{"fields": [{"field": "modifiedtime", "type": "time", "value": "2013-07-26T08:13:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone merethe aasen", "seniorr\u00e5dgiver ntnu", "oscar amundsen", "forsker ntnu"]}, {"field": "body", "value": ["Saken oppdateres.", "De siste ti \u00e5rene har n\u00e6rings- og innovasjonspolitikken i de nordiske land v\u00e6rt preget av at nasjonale, europeiske og internasjonale innovasjonsstrategier har avl\u00f8st hverandre. Felles for alle er at de har som form\u00e5l \u00e5 finne veier til vekst, sysselsetting og stabile samfunn.", "Det underliggende paradigmet for disse skiftende strategiene har i h\u00f8y grad v\u00e6rt antagelsen om at vekst og velferd bare kan sikres gjennom styrket forskningsinnsats. Politikere og byr\u00e5krater synes \u00e5 basere formuleringene sine p\u00e5 tanken om at de vesentlige ideene oppst\u00e5r i laboratorier og forskningsavdelinger. S\u00e5 langt har denne temmelig snevre tiln\u00e6rmingen til innovasjon dessuten v\u00e6rt noks\u00e5 ensidig innrettet mot teknologi- og naturvitenskap. Tiden er n\u00e5 godt moden for \u00e5 supplere tenkningen om hvem og hva som bidrar til faktisk innovasjon.", "Blant de n\u00e6ringspolitiske strategene er det en erkjennelse at det er s\u00e6rlig problematisk \u00e5 f\u00e5 utl\u00f8st innovasjonspotensialet i de sm\u00e5- og mellomstore bedriftene, som jo dominerer i Europa. EU og nasjonale regjeringer har fors\u00f8kt \u00e5 utvikle s\u00e6rlige program rettet mot disse, men s\u00e5 langt har de \u00f8nskede resultatene uteblitt. Dette har igjen f\u00e5tt b\u00e5de OECD og EU til \u00e5 bevege seg i retning av en bredere innovasjonspolitisk tenkning, der man s\u00f8ker \u00e5 integrere forsknings- og n\u00e6ringspolitikk med utdanningspolitikk.", "Et paradigmeskifte er alts\u00e5 i ferd med \u00e5 f\u00e5 gjennomslag i mange vestlige land \u2013 inkludert de nordiske \u2013 i alle fall p\u00e5 papiret. Nye formuleringer introduseres i de nasjonale innovasjonspolitikker. N\u00e5 fremheves de store samfunnsmessige utfordringene, framfor mer spredte produktsatsinger. Verdien av helhetlige tiln\u00e6rminger til innovasjon understrekes, framfor et rent naturvitenskapelig og teknologisk fokus. Og betydningen av innovasjon i tjenester, produksjons- og arbeidsprosesser l\u00f8ftes frem. Dette skjer samtidig som det generelle utdanningsniv\u00e5et i industrialiserte land \u00f8ker, og virksomheter ansetter stadig flere mennesker med kompetanse til \u00e5 se og forst\u00e5 st\u00f8rre sammenhenger og til \u00e5 delta i arbeid for \u00e5 l\u00f8se kompliserte problemer.", "Som en del av dette har de nordiske landene tatt i bruk begrepet \u00abmedarbeiderdrevet innovasjon\u00bb i sine politikker. Dette inneb\u00e6rer en anerkjennelse av at de aller fleste kan og skal bidra til innovasjon. Enkeltpersoner representerer en vesentlig kilde til innsikt og probleml\u00f8sning, enten de jobber i en utviklingsenhet eller har driftsoppgaver. Erfaring viser at bred involvering av medarbeidere i innovasjon har positive \u00f8konomiske effekter, men ogs\u00e5 gir utbytte i form av \u00f8kt trivsel og redusert frav\u00e6r.", "En s\u00e6rlig utfordring for politikere og myndigheter er at man stort sett forholder seg til de transnasjonale, nasjonale og regionale niv\u00e5. Fra slike makroperspektiv blir enkeltvirksomheter, ja selv industriklynger og nettverk, lett oppfattet som \u00absvarte bokser\u00bb. Oppmerksomheten er i liten grad rettet mot det som foreg\u00e5r i enkeltorganisasjoner, selv om det jo er der innovasjon utspiller seg i praksis. Det er ogs\u00e5 p\u00e5 den enkelte arbeidsplass man kan legge til rette for at medarbeidere skal kunne bidra til god utvikling og innovasjon, og etablere arbeidsformer som gj\u00f8r at man kan utnytte de mulighetene som finnes og skapes. Kompetanse er en n\u00f8kkel i denne sammenhengen.", "Det \u00e5 se p\u00e5 enhver medarbeide r som en viktig ressurs i innovasjon handler derfor ikke bare om lokal praksis. Det er en tiln\u00e6rming som ber\u00f8rer et bredt politisk omr\u00e5de, fra n\u00e6ringsutvikling og innovasjon til utdanning, velferd, likestillingssp\u00f8rsm\u00e5l og arbeidslivspolitikk. Skal Norge lykkes bedre med innovasjon er det n\u00f8dvendig \u00e5 samle en til dels sv\u00e6rt fragmentert politikk i en mer helhetlig tenkning, der forskning, utdanning og praksisn\u00e6r utvikling samtenkes og kobles til globale og nasjonale samfunnsutfordringer.", "I de nordiske landene har man begynt \u00e5 forholde seg til slike tanker, men realiseringen i ny praksis mangler fortsatt. De faktorene som kanskje mest av alle har v\u00e6rt oversett s\u00e5 langt, er utdanning og ledelse. Man skal ikke lenger bare formidle og forvente, men heller aktivere kunnskapsressurser. Dette stiller visse krav til utdanning \u2013 p\u00e5 alle niv\u00e5 i skole og universitet b\u00f8r det arbeides med sp\u00f8rsm\u00e5lene:", "Hvordan kan enkeltmennesker utvikles til verdifulle bidragsytere i innovasjonsarbeid? Hvordan l\u00e6rer vi best \u00e5 identifisere problemstillinger, og videre se muligheter og l\u00f8sninger p\u00e5 disse? Det er en god start, men langt fra tilstrekkelig, med kurs i entrepren\u00f8rskap; Innovasjonstenkning kan med fordel integreres i flere utdanningsl\u00f8p rettet mot et mangfold av roller og yrker.", "Medarbeiderdrevet innovasjon stiller ogs\u00e5 nye krav til ledelse, de som innehar lederroller m\u00e5 vise genuin vilje til \u00e5 delegere ansvar, og tillit til at medarbeiderne vil bidra til \u00e5 realisere endring. Derfor b\u00f8r det oppmuntres til at medarbeiderdrevet innovasjon blir et viktig tema ogs\u00e5 innenfor ledelses- og organisasjonsstudier.", "Det finnes etter hvert en rekke eksempler p\u00e5 hvordan det arbeides for \u00e5 fremme medarbeiderdrevet innovasjon i Norden, b\u00e5de p\u00e5 politisk og praktisk plan. For dem som kan tenke seg \u00e5 lese mer om dette, anbefales rapporten \u00abNordiske strategier for medarbeiderdrevet innovasjon \u2013 2013\u00bb utgitt av Nordisk ministerr\u00e5d."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "5e4e75c2b2e2ce68eda1a5250c4e7e9f94988d90f05e7898621d04939a432bbe"}, {"field": "createtime", "value": "2017-01-03T08:03:31.000Z"}, {"field": "description", "value": "De nordiske landene er i ferd med \u00e5 f\u00e5 opp \u00f8ynene for at medarbeidere i bedrifter er en viktig ressurs i innovasjon."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7ef98a6197a665ccb7b956daaf6f89de2c6f686.jpg?598032eb"}, {"field": "dominantthumbnaildimensions", "value": "256x256"}, {"field": "heading", "value": "Innovasjon fra medarbeidere -adressa.no"}, {"field": "id", "value": "c7ef98a6197a665ccb7b956daaf6f89de2c6f686"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["medarbeiderdrevet innovasjon", "nordiske land", "innovasjon"]}, {"field": "kw-entity", "value": ["nordisk", "nordiske"]}, {"field": "kw-location", "value": ["europa", "norge", "norden"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innovasjon fra medarbeidere"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7990017.ece"}, {"field": "pageclass", "value": ["article"]}, {"field": "publishtime", "value": "2013-07-26T08:13:27.000Z"}, {"field": "recs-articleid", "value": "7990017"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-07-26T08:13:27.000Z"}, {"field": "recs-rawtitle", "value": "Innovasjon fra medarbeidere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "De nordiske landene er i ferd med \u00e5 f\u00e5 opp \u00f8ynene for at medarbeidere i bedrifter er en viktig ressurs i innovasjon."}, {"field": "thumbnail", "value": "http://content-thumbnail.cxpublic.com/content/thumbnail200x150/c7ef98a6197a665ccb7b956daaf6f89de2c6f686.jpg?598032eb"}, {"field": "thumbnailfullheightdimensions", "value": "200x1331"}, {"field": "timestamp", "value": "2017-08-01T07:51:07.000Z"}, {"field": "title", "value": "Innovasjon fra medarbeidere"}, {"field": "url", "value": "http://www.adressa.no/meninger/kronikker/article7990017.ece"}, {"field": "urlhash", "value": "c7ef98a6197a665ccb7b956daaf6f89de2c6f686"}], "score": 0.8577452, "siteId": "9222270286501375973", "id": "c7ef98a6197a665ccb7b956daaf6f89de2c6f686"}

