{"fields": [{"field": "modifiedtime", "type": "time", "value": "2015-03-11T09:04:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl", "professor emeritus", "institutt for historiske studier", "ntnu"]}, {"field": "body", "value": ["Saken oppdateres.", "Gregorsmesse ble feiret til minne om pave St. Gregor den store, som var pave i perioden 590\u2013604. Han var utvilsomt en av de mest betydelige paver som har innehatt dette embetet. Gregor var f\u00f8dt inn i en fremtredende romersk adelsfamilie, og siktet seg f\u00f8rst inn mot det sivile liv som byprefekt i Roma. Da hans far d\u00f8de, realiserte han imidlertid familiens eiendommer og bygget seks klostre p\u00e5 Sicilia. I Roma opprettet han et syvende kloster i sitt eget hus dedisert til apostelen Andreas. Her levde han et asketisk liv som gikk p\u00e5 helsen l\u00f8s. Han avanserte etter hvert fra munk til abbed, og da pave Pelagius II d\u00f8de i pesten 590, ville man ha Gregor til pave. Den ydmyke Gregor gjemte seg if\u00f8lge legenden i en hule i skogen, men ble avsl\u00f8rt av en lyss\u00f8yle som gikk helt opp til himmelen med klatrende engler.", "Det fortelles at Gregor under pesten fikk i stand en prosesjon med et bilde av jomfru Maria. Da viste erkeengelen Mikael seg over Hadrians borg. Han t\u00f8rket blodet av sitt sverd og stakk det i sliren. Det var et tegn p\u00e5 at pesten var forbi; borgen har senere blitt kalt Castel Sant\u2019Angelo (Engleborgen). Mange legendariske fortellinger er knyttet til Gregor. En skriver p\u00e5sto at han hadde sett en due som satt p\u00e5 Gregors skulder og dikterte n\u00e5r han skrev. I ettertid ble duen et attributt som ofte opptrer sammen med Gregor p\u00e5 billedlige fremstillinger. Et yndet motiv p\u00e5 1400- og 1500-tallet var den s\u00e5kalte Gregorsmesse. Opprinnelsen skal ha v\u00e6rt at en medhjelper uttrykte tvil om Kristus virkelig var til stede i vinen og br\u00f8det. Gregor bad til Gud, og Kristus steg ned p\u00e5 alteret og viste frem sine s\u00e5r. P\u00e5 noen bilder renner det blod ned i kalken.", "If\u00f8lge legenden hadde Gregor selv hatt lyst til \u00e5 misjonere i England, men det ble ikke aktuelt. I stedet sendte han i 596 sin prior i Andreas-klosteret, Augustin, sammen med 40 munker til England. Dette f\u00f8rte til at den engelske kirken ble sterkt knyttet til paved\u00f8mmet. Ellers er Gregor mest kjent som en av de fire kirkefedre ved siden av Ambrosius, Hieronymus og Augustin. Gregor st\u00e5r som forfatter av mange teologiske skrifter. Et hovedverk er Regula pastorales , der han fremhever biskopenes rolle som \u00absjelehyrder\u00bb.", "Gregor fikk stor betydning for utviklingen av liturgien i den romersk-katolske kirke. Fortsatt best\u00e5r deler av hans messeordning og flere av hans prekener gjenfinnes i tideb\u00f8nnene. Han var ogs\u00e5 opptatt av musikk, men han spilte neppe en s\u00e5 betydelig rolle at det historisk sett er korrekt \u00e5 bruke betegnelsen \u00abgregoriansk sang\u00bb om middelalderens enstemmige liturgiske sang.", "Som teolog fikk Gregor stor betydning ved sin l\u00e6re om boten og nattverden som en gjentagelse av Kristi offerd\u00f8d. Ikke minst fikk hans teologiske betraktninger om helgener, skj\u00e6rsild og sjelemesser store konsekvenser ikke bare for religionsut\u00f8velsen, men ogs\u00e5 for den flom av gaver som gjorde kirken til en \u00f8konomisk stormakt i middelalderen.", "Gregor d\u00f8de 12. mars 604, datoen ble senere feiret som helgenens messedag. Da denne dagen l\u00e5 i fastetiden f\u00f8r p\u00e5sken, ble hans minnedag ved kalenderreformen 1969 lagt til 3. september, datoen for hans innvielse i 590.", "I v\u00e5rt land var det bare i Frostatingets lovomr\u00e5de Gregors dag ble feiret som helligdag. Det har nok sammenheng med at den eneste kjente kirken i Norge som var viet til Gregor, l\u00e5 i Trondheim. I Snorres kongesagaer heter det at Magnus den gode bygget en kongsg\u00e5rd i byen og at det i tilknytning til den ble p\u00e5begynt en steinhall (omkring 1040). Denne ble fullf\u00f8rt og viet til en Gregoriuskirke av etterf\u00f8lgeren Harald Hardr\u00e5de. Dermed fikk landet sin f\u00f8rste steinkirke. I tiden som sjef for v\u00e6ringene i keiserens garde i Konstantinopel hadde Harald utvilsomt blitt kjent med pavehelgenens meritter. Kirken nevnes ogs\u00e5 i brev fra h\u00f8ymiddelalderen. \u00d8ystein ved Gregoriuskirken nevnes som en av ni sogneprester i Nidaros i 1296. Siste gang kirken nevnes er i et testamente fra 1381; den ble tydeligvis nedlagt i senmiddelalderen som en f\u00f8lge av den befolkningsmessige nedgangen. Man vet ikke sikkert hvor denne kirken l\u00e5.", "Her til lands er det rike tradisjoner knyttet til Gregorsmesse p\u00e5 det mer folkelige plan. P\u00e5 noen primstaver finner vi en fugl som symboliserer duen som var Gregors attributt. Det vanligste symbolet b\u00e5de i Nidaros bisped\u00f8mme og landet for \u00f8vrig er imidlertid korslagte kvister og tr\u00e6r. Her kan man tale om en dobbel symbolikk: Kvistene former et andreaskors og vi vet Gregor hadde en forkj\u00e6rlighet for Andreas. Kvistene viser ogs\u00e5 at Gregorsmesse varslet v\u00e5r. I Nordland het det at tjelden skulle komme da. I Hegra het det at hvis det skulle bli tidlig v\u00e5r, m\u00e5tte grisen f\u00e5 trynet i jorden p\u00e5 \u00abGreismesse\u00bb. Et slags v\u00e5rtegn var det nok ogs\u00e5 at Gregorsmesse er sterkt knyttet til forestillinger om lopper og lus. Loppeplagen skulle ikke bli s\u00e5 ille hvis man p\u00e5 Gregors dag kastet sopelimen og noen vidjekvister utenfor d\u00f8ren. De som gikk f\u00f8rst eller sist til sengs p\u00e5 denne dagen, skulle bli plaget av lopper det \u00e5ret."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "eb391762fc2ec24969f087b83775959f1eed8c6081d92fe99b59f29b764cf184"}, {"field": "createtime", "value": "2016-02-02T19:05:05.000Z"}, {"field": "description", "value": "Dagen i dag, 12. mars, var i f\u00f8lge Frostatingsloven en helligdag p\u00e5 linje med en vanlig s\u00f8ndag. I v\u00e5r katolske periode var omtrent en fjerdedel av dagene hellige med arbeidsnedleggelse."}, {"field": "dominantimage", "value": "http://www.adressa.no/meninger/kronikker/article10736210.ece/l4b7gp/ALTERNATES/w980-default/Foto%20til%20kronikk%2012032015.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb5b7d01dab98d5d00fb93186fa88c1f1256f27c.jpg?591493e4"}, {"field": "dominantthumbnaildimensions", "value": "300x169"}, {"field": "heading", "value": "Gregorsmesse -adressa.no"}, {"field": "id", "value": "fb5b7d01dab98d5d00fb93186fa88c1f1256f27c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["dag", "kirken nevnes", "sterkt knyttet", "kirke", "pave", "het"]}, {"field": "kw-entity", "value": ["hieronymus og augustin", "konstantinopel", "kristi", "angelo", "gregoriuskirke", "snorres", "frostatingsloven", "nidaros", "gregoriuskirken", "maria", "regula", "magnus", "greismesse", "mikael", "kristus", "gregorsmesse", "\u00f8ystein", "castel sant", "ambrosius", "engleborgen", "frostatingets", "st. gregor", "hadrians", "gud", "pelagius ii"]}, {"field": "kw-location", "value": ["hegra", "england", "roma", "andreas", "sicilia", "trondheim", "augustin", "norge", "nordland"]}, {"field": "kw-pageclass", "value": "article"}, {"field": "kw-person", "value": "harald hardr\u00e5de"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10736210.ece/l4b7gp/ALTERNATES/w980-default/Foto%20til%20kronikk%2012032015.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gregorsmesse"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10736211.ece"}, {"field": "pageclass", "value": ["article"]}, {"field": "publishtime", "value": "2015-03-12T04:00:00.000Z"}, {"field": "recs-articleid", "value": "10736211"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-03-12T04:00:00.000Z"}, {"field": "recs-rawtitle", "value": "Gregorsmesse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Dagen i dag, 12. mars, var i f\u00f8lge Frostatingsloven en helligdag p\u00e5 linje med en vanlig s\u00f8ndag. I v\u00e5r katolske periode var omtrent en fjerdedel av dagene hellige med arbeidsnedleggelse."}, {"field": "thumbnail", "value": "http://content-thumbnail.cxpublic.com/content/thumbnail200x150/fb5b7d01dab98d5d00fb93186fa88c1f1256f27c.jpg?591493e4"}, {"field": "thumbnailfullheightdimensions", "value": "200x1150"}, {"field": "timestamp", "value": "2017-05-11T16:40:04.000Z"}, {"field": "title", "value": "Gregorsmesse"}, {"field": "url", "value": "http://www.adressa.no/meninger/kronikker/article10736211.ece"}, {"field": "urlhash", "value": "fb5b7d01dab98d5d00fb93186fa88c1f1256f27c"}], "score": 1.0637523, "siteId": "9222270286501375973", "id": "fb5b7d01dab98d5d00fb93186fa88c1f1256f27c"}

