{"fields": [{"field": "modifiedtime", "type": "time", "value": "2012-04-17T00:36:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["frode nyeng dosent i filosofi", "trondheim \u00f8konomiske h\u00f8gskole (hist)"]}, {"field": "body", "value": ["Saken oppdateres.", "Rektor p\u00e5 Strindheim skole uttalte nylig at han beklaget at foreldrene til en mobbeutsatt jente ikke f\u00f8lte at det ble gjort tilstrekkelig for \u00e5 hjelpe henne (Adresseavisen 17/4). P\u00e5 overflaten kan dette kanskje h\u00f8res sympatisk ut. Men hva var det egentlig han beklaget? At foreldrene f\u00f8lte slik de gjorde? Hvordan kan man beklage andres f\u00f8lelser? Og hvem var det han beklaget overfor?", "Jeg har ingen grunn til \u00e5 tvile p\u00e5 at rektoren i dette tilfellet hadde gode hensikter, men hans beklagelse er likevel uheldig. Den f\u00f8yer seg inn i rekken av underlige beklagelser fra myndighetspersoner som vi har st\u00f8tt p\u00e5 i mediebildet de siste \u00e5rene. Beklagelser av denne typen brer om seg, og uten at vi m\u00f8ter dem med et kritisk blikk, st\u00e5r vi i fare for \u00e5 miste tiltroen til en av v\u00e5re viktigste moralske institusjoner: muligheten for \u00e5 s\u00f8ke tilgivelse for v\u00e5re feiltrinn, og dermed samtidig bekrefte v\u00e5rt eget ansvar.", "Gerd Liv Valla beklaget at Ingunn Yssen f\u00f8lte seg d\u00e5rlig behandlet. Hva er det \u00e5 beklage? Valla hadde selvsagt ikke ansvar for Yssens f\u00f8lelser. Normalt sier vi unnskyld n\u00e5r vi selv mener vi har gjort noe galt, vi angrer og vi vil rette opp skaden. Det som l\u00e5 innenfor rekkevidden av hennes beklagelse, var m\u00e5ten hun hadde behandlet Yssen p\u00e5. N\u00e5r hun br\u00f8t ut av denne, klang unnskyldningen merkelig. Det er eget ansvar som gj\u00f8r ordet unnskyld meningsfullt.", "Men dette nye beklagelsesspr\u00e5ket er innrettet annerledes. Det handler om \u00e5 t\u00e5kelegge ansvar, og om \u00e5 kunne fremst\u00e5 som empatisk og forst\u00e5elsesfull selv om man ikke erkjenner noen skyld. Gjenstanden for beklagelse er ikke egne feil, men de tingene som f\u00e5r egen handling til \u00e5 fremst\u00e5 som uheldig for tredjepart, ofte befolkningen generelt. Man kan derfor mistenke at beklagelsene er klekket ut av medier\u00e5dgivere, mer enn de er sprunget ut av moralsk selvransakelse. I s\u00e5 m\u00e5te er beklagelsen falsk. Man fors\u00f8ker \u00e5 utnytte de gode assosiasjonene som er knyttet til det \u00e5 si unnskyld for \u00e5 oppn\u00e5 egen vinning, for \u00e5 begrense skadene \u2013 p\u00e5 eget omd\u00f8mme.", "Kjell Inge R\u00f8kke sendte en skriftlig unnskyldning til statsministeren etter hans deltakelse p\u00e5 den fam\u00f8se Aker-dagen (2. april). Men hva var det han beklaget? Jo, at statsministerens deltakelse ble gjort til gjenstand for kritikk. Hvordan kan R\u00f8kke beklage noe som noen f\u00e5 (gode!) kritiske journalister sto for? Hvis det ligger noen anger i denne beklagelser, er det n\u00e6rliggende \u00e5 anta at det R\u00f8kke angrer p\u00e5 ikke er sakens realiteter, men er at vaktholdet ikke var strengere rundt journalistene.", "Dette er en snikende spr\u00e5kendring som passer makten godt. Man fremst\u00e5r som medf\u00f8lende, men egentlig uten skyld. Med innlevelse, men uten egentlig selvkritikk. I det nye spr\u00e5ket for beklagelser kan man magisk nok v\u00e6re god og kynisk p\u00e5 en gang. Av og til lykkes det likevel ikke, og det blir i stedet rent parodisk: Jeg har h\u00f8rt n\u00e6ringslivsledere plumpe ut med at de beklager at en sak ble kjent. Det er i det minste rene ord for pengene. Andre har sagt at de beklager at en sak har f\u00e5tt et s\u00e5 stort omfang. Ingenting av dette har reelt sett med erkjennelse av moralsk ansvar \u00e5 gj\u00f8re.", "\u00abSorry seems to be the hardest word\u00bb sang Elton John for dr\u00f8yt 30 \u00e5r siden. Det er ikke lenger sant. Unnskyld brer om seg, uten at moralen n\u00f8dvendigvis f\u00f8lger med. I v\u00e5r tid synes sannheten \u00e5 ligge n\u00e6rmere en av strofene R&B-stjernen Rihanna synger: \u00abYou are only sorry because you got caught\u00bb. For stadig oftere fremst\u00e5r maktpersoner som lei seg prim\u00e6rt p\u00e5 grunn av den negative oppmerksomheten de har f\u00e5tt, og det de beklager har lite \u00e5 gj\u00f8re med det de selv faktisk har gjort og kan bidra til \u00e5 endre p\u00e5.", "I en tid hvor akt\u00f8rer i n\u00e6ringslivet kjemper om \u00e5 fremst\u00e5 som mest sosialt ansvarlige og klimavennlige, synes det derfor \u00e5 g\u00e5 hardt ut over denne viktige delen av det moralske spr\u00e5ket v\u00e5rt. Det utvannes. Og slik spr\u00e5klig slitasje er ikke uskyldig. N\u00e5r beklagelser l\u00f8srives fra anger og ansvar, blir vi holdt for narr. Beklagelsene blir lite annet enn tomme ord.", "For den feilen som jeg her snakker om er noe annet enn at det g\u00e5r inflasjon i beklagelser, som n\u00e5r barn er altfor kjappe med \u00e5 si unnskyld for enhver liten feil. N\u00e5r folk er altfor raske med beklagelser, mistenker vi med rette at det ikke ligger noen reell anger i det de sier. Man vil bare unng\u00e5 ubehageligheter. Og uten anger og vilje til \u00e5 gj\u00f8re godt, blir beklagelser selvsagt hule. Men slik inflasjon i beklagelser er et dimensjonseringsproblem; for raskt og for mye \u2013 det er mindre farlig, fordi det ikke bryter med selve den moralske logikken som gir ordet unnskyld sitt ofte befriende innhold.", "Det gj\u00f8r imidlertid beklagelser som er l\u00f8srevet fra egne feil og den skade man selv har p\u00e5f\u00f8rt andre, og det er derfor de er ekstra uheldige. Vi kan snakke om det falske beklagelses-syndromet som gj\u00f8r seg gjeldene i en stadig mer medieskapt virkelighet: \u00e5 beklage blir n\u00f8dvendig, samme hvor falskt det er, fordi stadig flere h\u00e5per unnskyldningens magi vil virke selv om ansvarsf\u00f8lelsen er blek eller manglende. \u00c5 ikke si unnskyld, for et eller annet, inneb\u00e6rer for stor risiko for omd\u00f8mmesvikt.", "Men, for \u00e5 avslutte der vi startet; n\u00e5r vi sier at vi beklager f\u00f8lelsen eller opplevelsen til et annet menneske, beg\u00e5r vi et overgrep. Vi distanserer oss fra den andres reaksjoner, fjerner oppmerksomheten fra saken og s\u00e5r dessuten mistanke om at den andre reagerer feil eller overdrevent affektert. Spr\u00e5k er handling, og beklagelser er handlinger som selv kan for\u00e5rsake frustrasjon og smerte dersom de ikke er forankret i en reell ansvarlighet hos den som fremf\u00f8rer dem.", "Skulle mine barn bli utsatt for mobbing, vil jeg ha meg frabedt en rektor som beklaget mine f\u00f8lelser overfor en anonym offentlighet, dersom jeg mente skolen gjorde for lite. Jeg vil ha rektorer som holder seg til saken og beklager kun dersom de mener at de selv eller noen av deres ansatte gj\u00f8r feil. Hvorfor? Fordi vi m\u00e5 forbeholde beklagelser til det vi meningsfullt kan tilgi, ikke minst slik at vi kan komme videre og f\u00e5 l\u00f8st v\u00e5re problemer. Det er langt viktigere enn at makten kan tape ansikt.", "frode.nyeng@hist.no"]}, {"field": "category0", "value": "meninger"}, {"field": "contenthash", "value": "9f691051f803d952f30c991d460c8adef42820b841d730e1a054db0a08607ce8"}, {"field": "createtime", "value": "2017-04-30T07:58:20.000Z"}, {"field": "description", "value": "\u00c5 si unnskyld er ikke lenger s\u00e5 vanskelig. Det er beklagelig."}, {"field": "dominantimage", "value": "http://www.adressa.no/incoming/article1311009.ece5/ALTERNATES/w980-default/Kronikk%201505"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/11ad290f39f5b790d85fb074a05749cea5365d29.jpg?59463dd5"}, {"field": "dominantthumbnaildimensions", "value": "300x169"}, {"field": "heading", "value": "Falske beklagelser -adressa.no"}, {"field": "id", "value": "11ad290f39f5b790d85fb074a05749cea5365d29"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["eget ansvar", "beklage", "falske beklagelser", "egne feil", "ordet unnskyld"]}, {"field": "kw-entity", "value": ["ingunn yssen", "aker", "strindheim", "b-stjernen rihanna", "adresseavisen 17"]}, {"field": "kw-pageclass", "value": "article"}, {"field": "kw-person", "value": ["elton john", "gerd liv valla", "kjell inge r\u00f8kke"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1311009.ece5/ALTERNATES/w980-default/Kronikk%201505"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Falske beklagelser"}, {"field": "og-type", "value": "article"}, {"field": "og-url", "value": "http://www.adressa.no/meninger/article1325247.ece"}, {"field": "pageclass", "value": ["article"]}, {"field": "publishtime", "value": "2009-05-15T09:37:00.000Z"}, {"field": "recs-articleid", "value": "1386382"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-15T09:37:00.000Z"}, {"field": "recs-rawtitle", "value": "Falske beklagelser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5 si unnskyld er ikke lenger s\u00e5 vanskelig. Det er beklagelig."}, {"field": "thumbnail", "value": "http://content-thumbnail.cxpublic.com/content/thumbnail200x150/11ad290f39f5b790d85fb074a05749cea5365d29.jpg?59463dd5"}, {"field": "thumbnailfullheightdimensions", "value": "200x1857"}, {"field": "timestamp", "value": "2017-06-18T08:46:13.000Z"}, {"field": "title", "value": "Falske beklagelser"}, {"field": "url", "value": "http://www.adressa.no/meninger/article1325247.ece"}, {"field": "urlhash", "value": "11ad290f39f5b790d85fb074a05749cea5365d29"}], "score": 0.87972933, "siteId": "9222270286501375973", "id": "11ad290f39f5b790d85fb074a05749cea5365d29"}

