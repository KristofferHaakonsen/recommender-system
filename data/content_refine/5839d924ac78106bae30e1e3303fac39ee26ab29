{"fields": [{"field": "modifiedtime", "type": "time", "value": "2016-02-13T08:06:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Olavshallen", "opera", "Musikk", "konsert", "Trondheim"]}, {"field": "author", "value": "gustav svihus borgersen"}, {"field": "body", "value": ["Etter en omfattende PR-kampanjene er alt og alle p\u00e5 plass i Olavshallen denne fredagskvelden. Salen er full, og programmet spekket med noen av de helt store navnene og et av operahistoriens storverk. Det er overfl\u00f8dig \u00e5 vise til forventninger i dette tilfellet.", "- Ta med lommet\u00f8rkle, dette g\u00e5r rett i hjertet, sier operasjef Mary Miller om \u00abMadama Butterfly\u00bb.", "Settingen er et slags v\u00e5re dagers Japan, n\u00e6rmere bestemt Nagasakis bakgater. St\u00e5ltrapper rammer inn scenen, industrielle ventilasjonsr\u00f8r flankeres av grelle reklameplakater som skriker ut om sminke, alkohol, fast food og neonlys som lokker med \u00abGirls\u00bb. Midt i disse bakgatene ruller en hvit bil inn p\u00e5 scenen. Ut stiger Pinkerton, amerikaneren vi alle vet skal bryte sine l\u00f8fter og svikte den lengtende Cio-Cio San, kalt Madama Butterfly.", "Trondheim Symfoniorkester spiller lett og ledig og takler alle Puccinis skiftninger fra orkestergraven, mens hovedpersonen selv tripper over scenen, henrykt over \u00e5 ha m\u00f8tt sin adonis. Pinkerton & co er gjennomf\u00f8rte slasker i dress, som ikke legger skjul p\u00e5 sin kynisme mens de gir hverandre high-fives bak ryggen p\u00e5 henne som tror at et nytt liv venter i Det Store Landet.", "LES OGS\u00c5: Jethro Tull-sjefen til Olavshallen", "Pinkerton gestaltes uklanderlig av Rame Lahaj, og tittelrollen b\u00e6res gjennom alle sinnsbevegelser suverent av Sae Kyung Rim. Koret som fremstiller Butterflys familie og slekt, fremf\u00f8rer det lette og tunge like godt, enten det er som st\u00f8ttende bryllupsgjester eller utst\u00f8tende slektninger. Og den forfyllede onkel Bonzo \u2013 selve basstjernen i stykket, fremstilt av Paolo Battaglia \u2013 er her en krutt\u00f8nne i rullestol. Alt sitter som det skal p\u00e5 musikksiden, hvis vi ser bort fra at Christopher Lemmings, i rollen som Pinkertons h\u00e5ndlanger Goro, leverer en noe mer snakkende fremf\u00f8ring grunnet et forkj\u00f8lende m\u00f8te med den midtnorske vinteren. Men dette gir ham i grunnen en passende slu tilstedev\u00e6relse.", "LES OGS\u00c5: Rekord\u00e5r for Olavshallen", "Umiddelbart er ogs\u00e5 Damiano Michielettos regi stram, ogs\u00e5 Paolo Fantins scenografi. Men at Pinkerton ankommer i en full-size hvit bil fremst\u00e5r etter hvert mer som et statisk uttrykk for at \u00abscenografien er stor\u00bb, en grande entr\u00e9e , og har tilsynelatende ikke noe s\u00e6rlig poeng utover dette. S\u00f8nnen han uten \u00e5 vite det f\u00e5r med Madama Butterfly, mottar i en scene en lekebil, som p\u00e5minner om hvordan faren f\u00f8rst ankom, mens det parallelt i librettoen synges om at han er marineoffiser om bord i et krigsskip. At s\u00f8nnen deretter springer ut for \u00e5 leke med nettopp b\u00e5ter, forvirrer enda mer og f\u00e5r meg til \u00e5 lure p\u00e5 hvorfor man ikke likes\u00e5 godt kunne ha droppet hele bil-ideen. Men slikt fremst\u00e5r som sm\u00e5rusk i det scenografiske maskineriet.", "LES OGS\u00c5: Sjarmerte alle med kulturstunt", "Det som derimot har betydning \u2013 og ikke s\u00e5 rent liten s\u00e5dan \u2013 er grepet som regiss\u00f8r har kommet frem til helt i avslutningen. Idet alt h\u00e5p er ute, og Madama Butterfly har tatt inn over seg at hun er sviktet, og skal gj\u00f8re en ende p\u00e5 det hele, griper hun en pistol, som hun etter et tidligere basketak med Goro har gjemt unna i sin reisekoffert, der ogs\u00e5 kniven vi alle tror hun skal bruke, ogs\u00e5 har ligget.", "At dette skal v\u00e6re en r\u00f8ffere, kaldere modernisert oppsetting av klassikeren er det ingenting grunnleggende \u00e5 utsette p\u00e5. \u00c5 sparke mot den amerikanske h\u00e6ren i gigantiske videoprojiseringer, \u00e5 la Madama Butterflys hushjelp rope \u00ab\u00c5, mitt hode!\u00bb under en reklame for Baileys, eller \u00e5 se Pinkerton og Butterflys tarvelige liksombryllup fremstilt blant rosa plaststoler og karaokemikrofoner, er interessante observasjoner.", "LES OGS\u00c5: - Ikke en opera for hele landet", "Men \u00e5 la Madama Butterfly skyte seg virker som \u00e5 la Hedda Gabler g\u00e5 hen og henge seg, eller at Titanic g\u00e5r under p\u00e5 grunn av en kjempeb\u00f8lge. M\u00e5ten hun d\u00f8r p\u00e5 er direkte knyttet opp mot librettoens poesi: Det hentydes til sommerfugler som fanges og stikkes i brystet slik at de ikke lenger kan fly, f\u00f8r de settes i rammer og blir livl\u00f8se pyntegjenstander, noe som leder hen mot at Madama Butterfly nettopp skal gripe til den kniven hennes egen far har tatt livet av seg med.", "Men til tross for den for store bilen og det larmende overraskende pistolskuddet som avslutter det hele, m\u00e5 sp\u00f8rsm\u00e5let stilles: Kan man klage p\u00e5 at noe blir for stort, for larmende eller for overraskende n\u00e5r det gjelder nettopp opera \u2013 s\u00e6rlig n\u00e5r det musikalsk sett gjennomf\u00f8res s\u00e5 solid som her? Nei.", "Anmeldt av GUSTAV SVIHUS BORGERSEN"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "bf14bb6f2f52c592336ec90101b9d96623824b1663f1859591fdde290656ecb0"}, {"field": "createtime", "value": "2016-02-13T08:10:43.000Z"}, {"field": "description", "value": "Alt sitter som et skudd. Bokstavelig talt."}, {"field": "dominantimage", "value": "http://www.adressa.no/pluss/kultur/article12154438.ece/a2fd6d/ALTERNATES/w980-default/madamabutterfly2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5839d924ac78106bae30e1e3303fac39ee26ab29.jpg?58c5720f"}, {"field": "dominantthumbnaildimensions", "value": "300x169"}, {"field": "heading", "value": "Overraskende mesterstykke -adressa.no"}, {"field": "id", "value": "5839d924ac78106bae30e1e3303fac39ee26ab29"}, {"field": "keyword", "value": ["Olavshallen", "opera", "Musikk", "konsert", "Trondheim"]}, {"field": "keywords", "value": "Olavshallen,opera,Musikk,konsert,Trondheim"}, {"field": "kw-category", "value": ["pluss", "kultur"]}, {"field": "kw-company", "value": "baileys"}, {"field": "kw-concept", "value": ["scenografi", "overraskende", "opera", "bil", "scene", "hvit bil"]}, {"field": "kw-entity", "value": ["pinkerton", "puccinis", "girls", "sae kyung rim", "olavshallen", "bonzo", "butterflys", "paolo fantins", "rame lahaj", "paolo battaglia", "symfoniorkester", "cio-cio san", "titanic", "tull", "musikk", "pinkerton og butterflys", "nagasakis", "det store landet", "madama butterfly", "damiano michielettos"]}, {"field": "kw-location", "value": ["japan", "goro", "trondheim"]}, {"field": "kw-pageclass", "value": "article"}, {"field": "kw-person", "value": ["christopher lemmings", "hedda gabler", "mary miller"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12154438.ece/a2fd6d/ALTERNATES/w980-default/madamabutterfly2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Overraskende mesterstykke"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/02/13/Overraskende-mesterstykke-12154441.ece"}, {"field": "pageclass", "value": ["article"]}, {"field": "publishtime", "value": "2016-02-13T08:06:20.000Z"}, {"field": "recs-articleid", "value": "12154441"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-02-13T08:06:20.000Z"}, {"field": "recs-rawtitle", "value": "Overraskende mesterstykke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Alt sitter som et skudd. Bokstavelig talt."}, {"field": "thumbnail", "value": "http://content-thumbnail.cxpublic.com/content/thumbnail200x150/5839d924ac78106bae30e1e3303fac39ee26ab29.jpg?58c5720f"}, {"field": "thumbnailfullheightdimensions", "value": "200x1129"}, {"field": "timestamp", "value": "2017-03-12T16:06:39.000Z"}, {"field": "title", "value": "\u00abKan man klage p\u00e5 at noe blir for stort n\u00e5r det gjelder opera? Nei\u00bb"}, {"field": "url", "value": "http://www.adressa.no/pluss/kultur/2016/02/13/Overraskende-mesterstykke-12154441.ece"}, {"field": "urlhash", "value": "5839d924ac78106bae30e1e3303fac39ee26ab29"}], "score": 0.68997043, "siteId": "9222270286501375973", "id": "5839d924ac78106bae30e1e3303fac39ee26ab29"}

