{"fields": [{"field": "modifiedtime", "type": "time", "value": "2016-12-29T10:00:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "OL"}, {"field": "author", "value": "marthe ihle"}, {"field": "body", "value": ["Saken oppdateres.", "Sports\u00e5ret 2016 har v\u00e6rt ekstremt begivenhetsrikt, med b\u00e5de et OL, VM p\u00e5 hjemmebane og EM-sluttspill i Frankrike. I tillegg har to norske skil\u00f8pere v\u00e6rt involvert i dopingsaker, noe som vil bli husket som noen m\u00f8rke m\u00e5neder i norsk skihistorie.", "For norsk idretts del har \u00e5ret kanskje ikke v\u00e6rt det aller beste. Men vi har v\u00e6rt vitne til overraskelser, utrolige prestasjoner og sett at norsk idrett har mye \u00e5 by p\u00e5, ogs\u00e5 i fremtiden.", "Vi begynner med \u00e5rets kanskje mest r\u00f8rende \u00f8yeblikk. Bryteren Stig Andr\u00e9 Berge jaktet OL-medalje i sitt tredje mesterskap. Han r\u00f8k ut tidlig, men kom inn igjen og fikk bryte om bronsemedalje. Den kampen vant han.", "\u2013 Mamma, vi klarte m\u00e5let v\u00e5rt, sa 33-\u00e5ringen, r\u00f8rt til t\u00e5rer.", "Berge hadde nemlig mistet moren sin i februar. Hun har betydd mye for hans karriere.", "\u2013 Mamma har alltid v\u00e6rt en s\u00e5 viktig del av min satsning. En av de siste setningene til mamma var at jeg skal fullf\u00f8re m\u00e5let v\u00e5rt, forklarte Berge overfor Aftenposten.", "Noen ting endrer seg, mens andre ting forblir slik de er. Magnus Carlsen er fortsatt verdens beste sjakkspiller. 26-\u00e5ringen vant sin tredje strake verdensmestertittel i New York i november.", "Men denne gangen ble det mye mer dramatisk enn de foreg\u00e5ende oppgj\u00f8rene. Russiske Sergej Karjakin satte Carlsen virkelig p\u00e5 pr\u00f8ve i mesterskapet, som endte med omspill etter at de 12 opprinnelige partiene endte 6\u20136. I omspillet var Carlsen best, og hylles spesielt for sitt siste og avgj\u00f8rende trekk.", "\u2013 Dette er det soleklart vanskeligste verdensmesterskapet jeg har spilt.Tvangstankene meldte seg. F\u00f8r parti \u00e5tte var jeg alltid sikker p\u00e5 at dette skulle g\u00e5, men etter det tapet ble jeg veldig usikker. Det var vanskelig \u00e5 fortelle seg selv at det skulle g\u00e5 bra, sa Carlsen etter at tittelen var sikret.", "I mai skjedde det ytterst, ytterst f\u00e5 hadde turt \u00e5 satse p\u00e5 foran Premier League-sesongen: Leicester City FC ble engelske ligamestere.", "Mens storlagene som Arsenal, Tottenham, Chelsea og Manchester City feilet, s\u00e5 det ut som Leicester bare seilte p\u00e5 en stor b\u00f8lge av selvtillit. Angriperen Jamie Vardy ble k\u00e5ret til sesongens beste spiller.", "\u2014 Dette er s\u00e5 uvirkelig. Det var s\u00e5 veldig liten mulighet for at dette skulle skje. De sto i 5000 i odds f\u00f8r sesongen, sa Petter Myhre i TV 2s studio.", "N\u00e5 er imidlertid bl\u00e5tr\u00f8yene i en dalende kurve. Da 18 seriekamper var spilt av \u00e5rets sesong, l\u00e5 de 16. plass i ligaen, bare tre poeng unna en nedrykksplass.", "I sommer la en uavhengig granskningskommisjon satt av Verdens antidopingbyr\u00e5 (WADA) frem sine funn om doping i russisk idrett. Der kom det frem flere rystende avsl\u00f8ringer:", "Blant annet skal Moskva-laboratoriet fors\u00f8kt - gjennom et statlig finanisert system - \u00e5 skjule dopingtatte, russiske ut\u00f8vere. Sotsji-laboratoriet brukte en metode for \u00e5 bytte dopingpr\u00f8ver. I tillegg skal sportsdepartementet i landet konstruert, overv\u00e5ket og kontrollert manipuleringen.", "Del to av McLaren-rapporten ble lagt frem i desember, der det kom frem at over 1000 russiske ut\u00f8vere fra 30 ulike idretter deltok i et systematisk dopingprogram.", "\u2014 Noe verre enn dette kunne vi ikke tenke oss. Det er doping satt i system, og dirigert av staten. Det er et sjokk, men dessverre er det ikke helt uventet. Vi h\u00e5pet i det lengste at det ikke skulle v\u00e6re s\u00e5 ille, sa IOC-medlem Gerhard Heiberg (77) til Aftenposten i sommer.", "Onsdag meldte New York Times at Russlands antidopingsjef innr\u00f8mmet systematisk doping. Senere hevdet russiske myndigheter at saken var basert p\u00e5 uriktige opplysninger og feilsitering:", "Henrik Ingebrigtsen (25) har for lengst markert seg i internasjonal friidrett, med b\u00e5de gull, s\u00f8lv og bronse i EM. Men vi har tydeligvis mye mer i vente. F\u00f8rst og fremst av hans lillebror Filip (23) som i sommer overrasket alle og ble europamester p\u00e5 samme distanse som sin storebror, 1500 meter.", "Dermed var han ogs\u00e5 et av de store OL-h\u00e5pene. Men det fikk kort levetid etter at unge Ingebrigtsen br\u00f8ytet seg vei p\u00e5 oppl\u00f8pet i et av de innledende heatene tilsynelatende tok seg videre, men ble disket.", "S\u00e5 b\u00e5de Henrik (25) og Filip (23) har allerede satt sitt preg p\u00e5 internasjonal friidrett. Men bak dem kommer yngstebror Jakob (16) - som fort kan bli den beste av dem. Han har satt aldersrekord etter aldersrekord, og i desember ble han U20-europamester i terrengl\u00f8p som den yngste p\u00e5 startstreken. En utrolig prestasjon.", "\u2013 Henrik var den f\u00f8rste som br\u00f8ytet vei og viste at det var mulig. S\u00e5 fulgte Filip opp. Da passer det jo perfekt at jeg kommer og topper alt, sa Jakob Ingebrigtsen til Aftenbladet i h\u00f8st.", "S\u00e5 til det som har v\u00e6rt den m\u00f8rkeste delen av det norske idretts\u00e5ret: I sommer ble det kjent at Martin Johnsrud Sundby hadde brutt antidopingregelementet ved to anledninger i 2014 og 2015. Han hadde tatt for mye av astmamedisinen salbutamol.", "Sundby fikk to m\u00e5neders utestengelse og sonet sin straff. Han er tilbake i langrensssporet, og vant 15-kilometeren p\u00e5 Lillehammer i verdenscupen. Det var tydelig at det betydde mye for en langrennsl\u00f8per som har hatt en t\u00f8ff sommer og h\u00f8st.", "I kj\u00f8lvannet av Sundby-saken har det v\u00e6rt stort fokus rundt langrennslandslagets bruk av astmamedisin. Aftenposten avsl\u00f8rte i h\u00f8st at norske l\u00f8pere tar astmamedisin i sm\u00f8retraileren under skirenn.", "S\u00e5 kom den andre bomben en helt vanlig formiddag i oktober. Skiforbundets kick-off ble avlyst p\u00e5 kort varsel. Grunn: Therese Johaug hadde testet positivt for stoffet clostebol .", "28-\u00e5ringen har forklart at hun har f\u00e5tt i seg stoffet gjennom bruk av salven Trofodermin p\u00e5 solforbrent leppe, noe hun slet veldig med p\u00e5 treningsleir tidlig i h\u00f8st. Det var en forklaring p\u00e5talenemnda i Antidoping Norge trodde p\u00e5, og la ned p\u00e5stand om 14 m\u00e5neders utestengelse for Johaug. I s\u00e5 fall rekker hun nesten akkurat OL i Pyeongyang i 2018.", "H\u00f8ringen for Johaugs dopingsak er fastsatt til 25\u201327. januar.", "Islands vikinger, anf\u00f8rt av Lars Lagerb\u00e4ck, overrasket alle i sommerens europamesterskap i fotball.", "F\u00f8rst tok de seg videre fra gruppespillet. S\u00e5 slo de ut England og tok seg til kvartfinale. Der ble de imidlertid regelrett banket av vertsnasjonen Frankrike, men islendingene ble likevel hyllet som helter etter historiens beste prestasjon av landets A-landslag.", "Og like bemerkelsesverdig som fotballsensasjonen, var islendingenes \u00abviking-klapp\u00bb. Den tok verden med storm. Essensen er at spillerne og tilskuerne sammen jubler med hendene i v\u00e6ret, f\u00f8r det utbryter en slags viking-lyd og klapper hendene sammen.", "VIDEO: SE VIKINGKLAPPINGEN HER:", "\u2013 Island-fansen skremmer tv-seerne med perfekt synkronisert heiing, skrev engelske The Independent.", "Et annet fenomen som gikk viralt under EM var for \u00f8vrig \u00abWill Grigg\u2019s on fire\u00bb. Nord-iren spilte ikke ett eneste minutt under mesterskapet, men ble ansett som en helt ene og alene p\u00e5 grunn av sangen .", "Det begynte i og for seg med den gedigne nedturen da Norge tapte for Ungarn i playoffen om EM-spill i fjor h\u00f8st. Men nedturen fortsatte da Norge begynte p\u00e5 VM-kvalifiseringen i september.", "Etter tre begredelige tap og kun en seier mot lilleputten San Marino, var det klart: Per-Mathias H\u00f8gmo er ferdig som norsk landslagssjef. Det er fortsatt ikke klart hvem som tar over t\u00f8mmene for et norsk landslag som bare m\u00e5 fors\u00f8ke \u00e5 bli bedre.", "I mars gikk VM i skiskyting i Holmenkollen. For et norsk landslag som stadig m\u00f8ter sterkere konkurranse i skil\u00f8ypene, hadde vi ingen soleklare gullfavoritter - slik vi kanskje har hatt tidligere.", "Johannes Thingnes B\u00f8 sikret et norsk gull p\u00e5 herresiden, foruten (selvsagt) stafettgullet. Kongen av skiskyting, Ole Einar Bj\u00f8rndalen, viste igjen at han aldri blir virkeliggammel. 42-\u00e5ringen tok to s\u00f8lvmedaljer og en bronse, samt gull p\u00e5 stafetten.", "P\u00e5 kvinnesiden hadde vi heller ingen soleklare gullfavoritter. Da var det perfekt at Tiril Eckhoff skj\u00f8t to fulle hus og gikk forrykende i sporet - til VM-gull i sprint. I tillegg sikret de norske jentene gull p\u00e5 stafetten.", "Alt i alt et perfekt VM p\u00e5 hjemmebane.", "Vi er veldig bortskjemte n\u00e5r det kommer til h\u00e5ndball her i Norge. H\u00e5ndballjentene er i en egen klasse internasjonalt, og plukker stort sett det som er av gull i mesterskap. Men i OL kom nedturen. De norske jentene m\u00e5tte n\u00f8ye seg med \u00abbare\u00bb bronse.", "De norske jentene var utr\u00f8stelige etter \u00e5 ha r\u00f8ket i semifinalen.", "\u2014 Jeg er fullstendig knust, sa stjernespilleren Nora M\u00f8rk, som gikk glipp av det foreg\u00e5ende OL-gullet p\u00e5 grunn av skade.", "Noen f\u00e5 m\u00e5neder senere kom revansjen. De norske jentene m\u00f8tte Nederland i EM-finalen, som ble en skikkelig dramatisk kamp. Men de norske jentene viste igjen at de er Europas beste i h\u00e5ndball.", "Det er ikke ofte idretten blir s\u00e5 direkte hardt rammet i ulykker som dette. I slutten i november v\u00e5knet vi opp til at et fly som skulle frakte det brasilianske laget Chapecoense til finalen i Copa Sudamerikana, hadde styrtet .", "71 omkom i flystyrten. Bare seks overlevde.", "\u2014 Dette er uten tvil den st\u00f8rste tragedien i brasiliansk idretts historie, saLeonardo Doria som er ansvarlig for nettstedet heiabrasil.no, og er seniorr\u00e5dgiver i integrerings\u2014 og mangfoldsdirektoratet. Han er ogs\u00e5 f\u00f8dt og oppvokst i Rio de Janeiro.", "Forsvarsspilleren Alan Ruschel var en av de f\u00e5 overlevende.", "\u2013 Ord kan ikke beskrive det jeg f\u00f8ler. Det er en stor glede \u00e5 v\u00e6re her igjen. Samtidig er jeg i sorg fordi jeg har mistet s\u00e5 mange venner, sier Ruschel.", "Mye tyder p\u00e5 at Rosenborgs storhetstid er tilbake. K\u00e5re Ingebrigtsens menn vant i \u00e5r som i fjor b\u00e5de ligaen og cupen, og virker \u00e5 v\u00e6re n\u00e6rmest uovervinnlige p\u00e5 norsk jord.", "I \u00e5r ble seriegullet i praksis sikret allerede i september.", "\u2014 N\u00e5 er jeg utrolig stolt. Gjengen har st\u00e5tt p\u00e5 knallhardt i mange m\u00e5neder, og det er en enorm prestasjon, sa K\u00e5re Ingebrigtsen.", "S\u00e5 kom alts\u00e5 cupgullet, mot Kongsvinger p\u00e5 Ullevaal. Med det ble Rosenborg historiske. Ingen har f\u00f8r dem klart \u00e5 vinne \u00abthe double\u00bb - alts\u00e5 cup og serie - to ganger p\u00e5 rad."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "a36ba133d727d03f7524b2d7ec3ff35a2fc6b75c1abaf46e6780e0cd90849674"}, {"field": "createtime", "value": "2017-05-01T01:11:42.000Z"}, {"field": "description", "value": "Dette husker vi best fra idretts\u00e5ret."}, {"field": "heading", "value": ["Dopingsjokk, Island-eventyret og Berges r\u00f8rende hyllest i OL -adressa.no", "1: Berge br\u00f8t for sin d\u00f8de mor og vant OL-bronse", "2: Carlsens tredje strake", "3: Leicesters utrolige sesong", "4: Russland-sjokket", "5: Den utrolige Ingebrigtsen-familien", "6: De norske dopingsjokkene", "7: Overraskelsen Island sjokkerte alle", "8: H\u00f8gmo-nedturen", "9: VM-gullene p\u00e5 hjemmebane", "10: Norges OL-t\u00e5rer - og revansjen i EM", "11: Den tragiske flystyrten", "12: Rosenborg gj\u00f8r Norge til sitt herred\u00f8mme"]}, {"field": "id", "value": "e7cb819402c97562c4d1b0ea44c97f4eb6de67c7"}, {"field": "keyword", "value": "OL"}, {"field": "keywords", "value": "OL"}, {"field": "kw-category", "value": ["100sport", "vintersport"]}, {"field": "kw-classification", "value": "sports"}, {"field": "kw-company", "value": "new york times"}, {"field": "kw-concept", "value": ["norske jentene", "norsk"]}, {"field": "kw-entity", "value": ["aftenposten", "verdens", "russlands", "m. men", "pyeongyang", "h\u00f8gmo", "a-landslag", "manchester city", "copa sudamerikana", "tottenham", "city fc", "rosenborg", "the independent", "holmenkollen", "europas", "antidoping norge", "mclaren", "sergej karjakin", "chelsea og manchester city", "trofodermin", "ingebrigtsen", "premier league", "chapecoense", "ullevaal", "filip", "aftenbladet"]}, {"field": "kw-location", "value": ["england", "nederland", "island", "doria", "ungarn", "san marino", "new york", "rio de janeiro", "frankrike", "moskva", "leicester", "kongsvinger", "lillehammer", "arsenal"]}, {"field": "kw-pageclass", "value": "article"}, {"field": "kw-person", "value": ["will grigg", "lars lagerb\u00e4ck", "gerhard heiberg", "k\u00e5re ingebrigtsen", "tiril eckhoff", "alan ruschel", "ole einar bj\u00f8rndalen", "jamie vardy", "jakob ingebrigtsen", "stig andr\u00e9 berge", "magnus carlsen", "martin johnsrud sundby", "therese johaug", "henrik ingebrigtsen", "nora m\u00f8rk", "johannes thingnes b\u00f8", "petter myhre"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "http://vertical.snd.no/images/97c0b3c9-643d-4e2a-a399-ac668151e2f9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Idretts\u00e5ret 2016: Dopingsjokk, Island-eventyret og Berges r\u00f8rende hyllest i OL"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Idrettsaret-2016-Dopingsjokk_-Island-eventyret-og-Berges-rorende-hyllest-i-OL-227756b.html"}, {"field": "pageclass", "value": ["article"]}, {"field": "publishtime", "value": "2016-12-29T10:00:27.000Z"}, {"field": "recs-articleid", "value": "227756"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2016-12-29T10:00:27.000Z"}, {"field": "recs-rawtitle", "value": "Idretts\u00e5ret 2016: Dopingsjokk, Island-eventyret og Berges r\u00f8rende hyllest i OL -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Dette husker vi best fra idretts\u00e5ret."}, {"field": "thumbnail", "value": "http://content-thumbnail.cxpublic.com/content/thumbnail200x150/e7cb819402c97562c4d1b0ea44c97f4eb6de67c7.jpg?59068b4e"}, {"field": "thumbnailfullheightdimensions", "value": "200x2358"}, {"field": "timestamp", "value": "2017-05-01T01:11:42.000Z"}, {"field": "title", "value": "Idretts\u00e5ret 2016: Dopingsjokk, Island-eventyret og Berges r\u00f8rende hyllest i OL"}, {"field": "url", "value": "http://www.adressa.no/100Sport/vintersport/Idrettsaret-2016-Dopingsjokk_-Island-eventyret-og-Berges-rorende-hyllest-i-OL-227756b.html"}, {"field": "urlhash", "value": "e7cb819402c97562c4d1b0ea44c97f4eb6de67c7"}], "score": 0.9451609, "siteId": "9222270286501375973", "id": "e7cb819402c97562c4d1b0ea44c97f4eb6de67c7"}

