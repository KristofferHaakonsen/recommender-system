{"fields": [{"field": "modifiedtime", "type": "time", "value": "2012-06-14T12:57:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "I det s\u00e5kalte manifestet \u00ab2083 - A European Declaration of Independence\u00bb beskrives forberedelsene til angrepene i Oslo og p\u00e5 Ut\u00f8ya ned til ytterste detalj.", "Politiet knytter teksten til Anders Behring Breivik (32), som selv har innr\u00f8mmet \u00e5 ha lagt den ut p\u00e5 internett.", "Ett av kapitlene om egne opplevelser begynner i april 2002, som ser ut til \u00e5 v\u00e6re da Breivik f\u00f8rst begynte \u00e5 planlegge angrep.", "Deretter nevner han utvalgte opplevelser i \u00e5rene som f\u00f8lger, om hvordan han skaffet seg ingredienser til sprengstoff, beskyttelsesutstyr og skytev\u00e5pen.", "Breivik klager mye over at han har store problemer med \u00e5 f\u00e5 tak i nok penger til \u00e5 kj\u00f8pe det han trenger. I 2006 bestemmer han seg derfor for \u00e5 flytte hjem til sin mor.", "\u2013 N\u00e5r det gjelder \u00e5 holde p\u00e5 hemmeligheter, er det klart du trenger mange dekkhistorier, og du trenger tilgang til loft og/eller kjeller. Men s\u00e5 lenge du forsikrer deg om at personen du bor med ikke finner ut av hva du egentlig jobber med, s\u00e5 skal det ikke v\u00e6re noe problem \u00e5 bo med andre til du begynner p\u00e5 produksjonsfasen din, skriver han litt f\u00f8r jul.", "Han legger til at han har gravd ned \u00abrustningen\u00bb sin i skogen, og at han ogs\u00e5 planlegger \u00e5 grave ned v\u00e5pnene sine der.", "En mer detaljert og fullstendig dagbok begynner 2. mai i \u00e5r. De neste 82 dagene, fram til 22. juli, konsentrerer Breivik seg om \u00e5 lage en massiv bombe. Han har leid en g\u00e5rd p\u00e5 \u00c5sta i Hedmark s\u00e5 ingen skal oppdage at han blander ulike eksplosiver.", "13. juni foretar han en pr\u00f8vesprengning p\u00e5 \u00abet veldig isolert\u00bb sted.", "\u2013 BOOM! Detoneringen var vellykket!!!:) Jeg kj\u00f8rte raskt bort for \u00e5 unng\u00e5 enhver u\u00f8nsket oppmerksomhet fra dem som bor i omr\u00e5det.", "Eksplosjonen skal ha blitt feiret med et bes\u00f8k p\u00e5 en restaurant.", "17. juni er han bekymret for at en beholder med en av bombeingrediensene skal eksplodere. Han velger likevel \u00e5 \u00e5pne den forsiktig, uten at noe skjer.", "Dagen etter holdt hele planen p\u00e5 \u00e5 bli avsl\u00f8rt, da kj\u00e6resten til eieren av g\u00e5rden plutselig ringte og sa at hun skulle innom for \u00e5 hente noe. Men Breivik klarte \u00e5 f\u00e5 utsatt bes\u00f8ket slik at han rekker \u00e5 rydde unna over et tonn med kjemikalier og utstyr.", "32-\u00e5ringen har tydeligvis fobi mot edderkopper og insekter. En dag oppdager han en bille i en av hanskene han bruker for \u00e5 h\u00e5ndtere kjemikaliene sine.", "\u2013 Det sier seg selv, men jeg friket ut... Etter det begynte jeg \u00e5 drepe hvert eneste lite insekt jeg kunne se, forteller han.", "Breivik skriver ogs\u00e5 om opplevelser og tanker som ikke omhandler angrepene han planlegger. Blant annet gj\u00f8r han det klart at han er en stor fan av Melodi Grand Prix.", "Han er ogs\u00e5 glad i \u00e5 spille dataspill og h\u00f8re p\u00e5 trancemusikk, som han lytter til for \u00e5 roe seg ned n\u00e5r han er deprimert eller angstfylt. I tillegg skriver han at han tar anabole steroider.", "At g\u00e5rden ligger i n\u00e6rheten av milit\u00e6rleiren p\u00e5 Rena, synes Breivik er ironisk, og han skriver at det ville v\u00e6rt praktisk om han kunne ha l\u00e5nt sprengstoff fra \u00abmin kj\u00e6re nabo\u00bb.", "Breivik peker p\u00e5 at det enkleste ville v\u00e6rt \u00e5 isolere seg fullstendig p\u00e5 g\u00e5rden. Likevel fors\u00f8ker han \u00e5 opprettholde kontakt med venner for ikke \u00e5 bli fullstendig asosial.", "Han er redd for \u00e5 miste interessen for menneskene \u00abhan har sverget \u00e5 beskytte\u00bb slik at han dropper fors\u00f8ket p\u00e5 \u00e5 gi dem \u00abden ultimate kj\u00e6rlighetsgaven\u00bb.", "Etter alt \u00e5 d\u00f8mme er det terrorangrepet han omtaler som en kj\u00e6rlighetsgave.", "2. juli g\u00e5r han gjennom kj\u00f8rerutene han skal f\u00f8lge p\u00e5 angrepsdagen. Noen dager senere graver han opp utstyr han har gjemt i skogen ett \u00e5r tidligere.", "Breivik tar fortsatt anabole steroider, og lurer p\u00e5 om de eller andre piller kan gj\u00f8re ham mer aggressiv n\u00e5r det trengs.", "Mot slutten av dagboken gir Breivik inntrykk av at forberedelsene skal fortsette helt fram til august. Men planene kan ha blitt forandret. Kapittelet avsluttes slik:", "\u2013 Jeg tror dette vil bli det siste jeg skriver. Det er n\u00e5 fredag 22. juli, 12.51."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "90912522cb55b2fa9dbd13c0b4de8b442e22762a046d3a1b12f64bb02e0c82e1"}, {"field": "createtime", "value": "2016-03-16T23:26:34.000Z"}, {"field": "description", "value": "\u00abManifestet\u00bb beskriver ni \u00e5r med forberedelser."}, {"field": "dominantimage", "value": "http://www.adressa.no/incoming/article1399769.ece5/ALTERNATES/w980-default/behring"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3d7a7d0d9ca3de0e14d36f26877968ef8b55d89e.jpg?596a8738"}, {"field": "dominantthumbnaildimensions", "value": "300x169"}, {"field": "heading", "value": ["- Jeg tror dette vil bli det siste jeg skriver -adressa.no", "Pengeproblemer", "Pr\u00f8vesprengning", "Nesten avsl\u00f8rt", "Trance og steroider", "Kontakt med venner", "Henter utstyr"]}, {"field": "id", "value": "3d7a7d0d9ca3de0e14d36f26877968ef8b55d89e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "technology-and-computing"}, {"field": "kw-concept", "value": ["begynte", "dag", "anabole steroider", "angrep", "skriver"]}, {"field": "kw-entity", "value": ["ut\u00f8ya", "\u00e5sta", "melodi grand prix", "european declaration", "european declaration of independence"]}, {"field": "kw-location", "value": ["hedmark", "oslo", "rena"]}, {"field": "kw-pageclass", "value": "article"}, {"field": "kw-person", "value": "anders behring breivik"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1399769.ece5/ALTERNATES/w980-default/behring"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg tror dette vil bli det siste jeg skriver"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article1666858.ece"}, {"field": "pageclass", "value": ["article"]}, {"field": "publishtime", "value": "2011-07-24T21:12:44.000Z"}, {"field": "recs-articleid", "value": "982927"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2011-07-24T21:12:44.000Z"}, {"field": "recs-rawtitle", "value": "- Jeg tror dette vil bli det siste jeg skriver -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "\u00abManifestet\u00bb beskriver ni \u00e5r med forberedelser."}, {"field": "thumbnail", "value": "http://content-thumbnail.cxpublic.com/content/thumbnail200x150/3d7a7d0d9ca3de0e14d36f26877968ef8b55d89e.jpg?596a8738"}, {"field": "thumbnailfullheightdimensions", "value": "200x1503"}, {"field": "timestamp", "value": "2017-07-15T21:20:56.000Z"}, {"field": "title", "value": "- Jeg tror dette vil bli det siste jeg skriver"}, {"field": "url", "value": "http://www.adressa.no/nyheter/innenriks/article1666858.ece"}, {"field": "urlhash", "value": "3d7a7d0d9ca3de0e14d36f26877968ef8b55d89e"}], "score": 0.5397085, "siteId": "9222270286501375973", "id": "3d7a7d0d9ca3de0e14d36f26877968ef8b55d89e"}

