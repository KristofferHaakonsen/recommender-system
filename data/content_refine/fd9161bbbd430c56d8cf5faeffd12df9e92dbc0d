{"fields": [{"field": "modifiedtime", "type": "time", "value": "2016-11-30T13:37:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Nordstjernen ble sj\u00f8satt h\u00f8sten 1955. At det bare er to m\u00e5neders aldersforskjell mellom den utrangerte b\u00e5ten og undertegnende, er en parentes, men det gir unektelig en ekstra ballast n\u00e5r snarturen til Kristiansund ogs\u00e5 blir en tidsreise.", "I Trondheim kommer mange opp landgangen for \u00e5 ta et siste farvel. Alle gjestene f\u00e5r kaffe og bl\u00f8tkake. Denne gangen kjenner ogs\u00e5 Rita Ottervik sin bes\u00f8kelsestid. Sammen med havnesjefen m\u00f8ter ordf\u00f8reren opp med blomster og hilsen til kapteinen.", "Se bilder fra Nordstjernens siste stopp i Trondheim", "Til dr\u00f8nnende salutt fra en hundre\u00e5rig kanon legger vi fra kai. For de innp\u00e5 to hundre sjelene som vinker farvel, forsvinner Nordstjernen raskt inn i gr\u00e5v\u00e6ret p\u00e5 fjorden. Og inn i historiens t\u00e5ke.", "Da Nordstjernen var ny, trafikkerte hun en kyst som var helt annerledes. Verdiskapningen handlet om sjarker og sildesnurpere. Avsidesliggende viker og \u00f8yer var fortsatt befolket av kystfiskere og sm\u00e5b\u00f8nder. Traktoren var et s\u00e6rsyn, de heldige hadde hest. Grender uten str\u00f8m og vei var like mye regelen som unntaket. Hurtigruta var kystens livsnerve med gods og passasjerer.", "Avskjedsturen med Nordstjernen er ogs\u00e5 et farvel til femtitallet, ti\u00e5ret da Norge for alvor tok skrittene inn en ny og dramatisk forskjellig verden. Den som er dagens virkelighet.", "Nordstjernen ble satt i drift i 1956, et av de store sildefiske\u00e5rene. Fiskerne \u00f8ste rikdommen opp av havet. Helt til det p\u00e5 slutten av 60-tallet ikke var mer igjen og det ble daustilla i velsmurte sm\u00e5samfunn. Noen av dem fikk ikke \u00abliv i lervan\u00bb igjen f\u00f8r de hektet seg p\u00e5 en av v\u00e5r tids oppturer, laks eller turisme. F\u00f8rst n\u00e5 er silda for alvor tilbake.", "N\u00e5r den eldste av hurtigrutene g\u00e5r for siste gang, skjer det ikke up\u00e5aktet. Om bord er det flere fjernsynsteam, og lokalavisjournalister har g\u00e5tt av og p\u00e5 og av etter hvert som den gamle damen har passert deres omr\u00e5de. De fleste passasjerene er venner av Hurtigruta. Entusiaster fra flere land har s\u00f8rget for \u00e5 f\u00e5 med seg begivenheten.", "For eksempel Cecilia Taylor, pensjonist fra Edinburgh. Hun ble \u00abaddicted\u00bb for ni \u00e5r siden da hun tok sin f\u00f8rste tur. Siden har hun reist med hvert eneste hurtigruteskip i fl\u00e5ten.", "For Sylvie og Annick fra S\u00f8r-Frankrike er denne turen med det unike skipet en dr\u00f8m som ble virkelig.", "De aller mest entusiastiske m\u00e5 likevel v\u00e6re gjengen med tyskere som kaller seg \u00abHurtigforum\u00bb. De samler underskrifter fra alle passasjerer p\u00e5 et sv\u00e6rt banner og er svorne hurtigrutefans, n\u00e6rmest en aksjonsgruppe for et videre liv for Nordstjernen. Alle har reist flere ganger med Hurtigruta, Petra Schr\u00f8der har 16 turer, \u00e5tte av dem med Nordstjernen!", "En annen av passasjerene som st\u00e5r p\u00e5 for \u00e5 gi skipet et nytt liv, er Gratangen-ordf\u00f8rer Ronny Grindstein. Han \u00f8nsker den pensjonerte hurtigruta velkommen p\u00e5 fart\u00f8yvernsenteret i hans kommune. Riksantikvaren skal v\u00e6re interessert, men problemet er \u00e5 skaffe penger til \u00e5 holde et slikt kulturminne i drift. Kanskje noe for Kjell Inge R\u00f8kke, som jo har tjent en del penger p\u00e5 kysten.", "P\u00e5 femtitallet kunne Nordstjernen overlegent passere de trege lokalb\u00e5tene som enn\u00e5 tr\u00e5klet fjordene og anl\u00f8p hver minste kai. F\u00f8rst da Nordstjernen hadde pl\u00f8yd b\u00f8lgene i \u00e5tte \u00e5r, i 1964, m\u00f8tte den bilferje i leia mellom Hitra og fastlandet. N\u00e5 er ogs\u00e5 ferjer avleggs. Bru eller tunnel skal det v\u00e6re.", "Den dobbelt s\u00e5 raske Kystekspressen dundrer forbi oss. En og annen hurtigb\u00e5tpassasjer gl\u00f8tter kanskje opp fra mobiltelefonen og tenker at det var jammen en gammel holk, kanskje med undring, kanskje med gjensynsglede.", "Vi reiser ikke lenger med busser, tog eller fly fra femtitallet, s\u00e5 det er en viss logikk i at Nordstjernen m\u00e5 vike plass for skip med flere k\u00f8yer og langt bedre standard. Angivelig vil de reisende ha det slik. Egentlig burde det v\u00e6re plass til en og annen b\u00e5t som inviterer til en tidsreise. Klientellet vi m\u00f8ter om bord, er i alle fall ikke i tvil om det.", "For Cecilia, Sylvie, Petra og de 70 andre som har kj\u00f8pt billett til denne turen, er det nettopp det utdaterte som er attraksjonen. De kan tr\u00f8ste seg med at enn\u00e5 en stund er MS Lofoten fra 1964 med i ruteplanen.", "N\u00e5 dukker et enormt villnis av installasjoner frem av skodda inn mot land.", "\u2013 Er det Mongstad, sp\u00f8r en noe stedsforvirret mann p\u00e5 dekk. Han er unnskyldt. Etter \u00e5 ha st\u00e5tt p\u00e5 Nordstjernens femtitallsdekk i over en uke og sett mye forbl\u00e5st kyst passere, er det ikke lett \u00e5 holde rede p\u00e5 geografien.", "Metanolfabrikken p\u00e5 Tjeldbergodden, \u00abverdens st\u00f8rste heimbrentapparat\u00bb, var 90-tallets store industrielle petroleumseventyr i Midt-Norge og det eneste anlegget her til lands som tar i bruk gass fra norsk sokkel og ikke bare sender den videre. Hvis det blir noe av planene om et jernverk her, f\u00e5r vi i tillegg et comeback for ekte femtitalls industrisatsing.", "Tr\u00f8nderne har ikke f\u00e5tt all verden av oljebusinessen, men verken de eller nordm\u00f8ringene sov i timen da oppdrettskonsesjonene ble delt ut p\u00e5 70- og 80-tallet. Vi seiler virkelig langs \u00abgullkysten\u00bb. Laksemerdene i fjordene og skj\u00e6rg\u00e5rden er fulle av sprellende pengesedler. Tog av trailere med middagsmat til halve Europa ruller gjennom tunnelen vi nettopp hadde under oss.", "P\u00e5 J\u00f8sten\u00f8ya p\u00e5 Hitra planlegger oppdrettsbransjen et stort laksesenter for hele regionen, kanskje ogs\u00e5 med hurtigruteanl\u00f8p.", "Nordstjernen bryr seg ikke, hun skal uansett ikke dit. Jeg st\u00e5r p\u00e5 akterdekket i le for regn og vind som pisker i baugen. P\u00e5 styrbord side ser jeg Sm\u00f8la som en flat stripe mellom gr\u00e5 sj\u00f8 og gr\u00e5 himmel. I dag er de 68 vindturbinene usynlige, spiret av middelalderkirken p\u00e5 Ed\u00f8ya blir blikkfanget som rager h\u00f8yest.", "Nordstjernen beveger seg mer i uv\u00e6r enn de nye, st\u00f8rre hurtigruteskipene. Men hun er minst like trygg i stormen, forsikrer kaptein Asbj\u00f8rn Dalan fra Karls\u00f8y og Troms\u00f8. Jeg er oppe p\u00e5 brua og ser hvordan motstr\u00f8m og motvind kan leses av p\u00e5 farten. Her har dagens teknologi tatt over, men det gamle roret og skipstelegrafen er intakt og kan brukes om str\u00f8mmen svikter.", "Hva er det som er s\u00e5 stas med \u00e5 reise med Nordstjernen? Den er liten og trang, den rister og krenger, og komforten er ikke noe \u00e5 skryte av. Men til gjengjeld glemmer du ikke at du faktisk er om bord i en b\u00e5t og ikke p\u00e5 et hotell. P\u00e5 do er det r\u00f8r og ledninger og tjukke lag hvitmaling. Trappene er trange, og det er m\u00f8rkt tre i gelender, gulv og vegger. Dessuten har Nordstjernen litt av en ekstrabonus, utsmykning med Paul Ren\u00e9 Gauguins stedstilpassede og tidstypiske kunst.", "P\u00e5 denne turen er b\u00e5ten nesten full, det er siste sjanse til \u00e5 reise p\u00e5 femtitallsvis. Siste sjanse til \u00e5 oppleve hvordan det egentlig var \u00e5 reise med en \u00abekte\u00bb hurtigrute. Slik den var f\u00f8r cruiseskipene tok over. I en tid med en ekstremt rask endringstakt, har vi kanskje behov for at noe f\u00e5r lov til \u00e5 vare.", "Av og til trenger vi det gamle for \u00e5 skj\u00f8nne det nye. For \u00e5 skj\u00f8nne at det har v\u00e6rt noe og noen f\u00f8r oss og for \u00e5 skj\u00f8nne at det som er n\u00e5, ogs\u00e5 en gang tar slutt og blir historie.", "Litt forsinket anl\u00f8per vi Kristiansund. Det er mye folk p\u00e5 kaia, og Musikkorpset Tempo bidrar til \u00e5 l\u00f8fte stemningen fra vemod til lystig feiring. Jeg m\u00f8nstrer av og sier farvel til femtitallet \u2013 i en reinhekla femtitallsby.", "Men arkitekturen kan bedra. Det er i Kristiansund den blir mest synlig, den store forvandlingen som har skjedd i hurtigruteskipet Nordstjernens levetid. Byen som fikk et femtitallsansikt da den ble gjenreist etter brannbombingen under krigen, drypper n\u00e5 av olje.", "Fortiden er bare s\u00e5 vidt synlig p\u00e5 den andre siden av sundet. Slitne sp\u00f8kelseshus med falmede firmanavn, \u00abLorentz A. Lossius\u00bb og \u00abBrunsviken Reperbane\u00bb, er de siste fingeravtrykkene fra tidligere storhetstider med klippfisk og sild.", "N\u00e5 er byen stinn av bedrifter som betjener Statoil og de andre operat\u00f8rene. Over tre tusen er sysselsatt her. I havna ser vi kraftplugger av noen b\u00e5ter med navn som Fugro Galaxy, Rom Gambler og M\u00e6rsk Launcher. P\u00e5 Vestbase rett utenfor byen ligger en hel fl\u00e5te som betjener oljeindustrien.", "M/S Nordstjernen blir puslete i forhold, men det er hun som m\u00f8tes av hornmusikk p\u00e5 kaia.", "stein.arne.sether@adresseavisen.no", "Tidligere l\u00f8rdagskommentar om Hurtigruta"]}, {"field": "category0", "value": "meninger"}, {"field": "contenthash", "value": "d49c2fdb911cdf29d4b6b10714ff59cdbe0bf3a6705a82c16de8f421a0232065"}, {"field": "createtime", "value": "2017-01-17T22:46:40.000Z"}, {"field": "description", "value": "Hurtigruta Nordstjernen har g\u00e5tt sin siste tur. P\u00e5 femtiseks \u00e5r har hun sett hvordan Kyst-Norge har tatt steget fra sjark og sild til olje og laks. B\u00e5ten er den samme, landet et annet."}, {"field": "dominantimage", "value": "http://www.adressa.no/incoming/article2141929.ece5/ALTERNATES/w980-default/nordstjernen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd9161bbbd430c56d8cf5faeffd12df9e92dbc0d.jpg?598c5a93"}, {"field": "dominantthumbnaildimensions", "value": "300x169"}, {"field": "heading", "value": "Farvel til Nordstjernen \u2013 og femtitallet -adressa.no"}, {"field": "id", "value": "fd9161bbbd430c56d8cf5faeffd12df9e92dbc0d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "travel"}, {"field": "kw-company", "value": "statoil"}, {"field": "kw-concept", "value": ["b\u00e5t", "tur", "femtitalls", "passasjerer", "land", "skip", "farvel", "reise", "passere", "kyst", "hurtigruta"]}, {"field": "kw-entity", "value": ["kyst-norge", "ed\u00f8ya", "tjeldbergodden", "rom gambler og m\u00e6rsk launcher", "s\u00f8r-frankrike", "hurtigforum", "sylvie og annick", "vestbase", "fugro galaxy", "m\u00e6rsk launcher", "karls\u00f8y og troms\u00f8", "rom gambler", "brunsviken reperbane", "sylvie", "mongstad", "j\u00f8sten\u00f8ya", "nordstjernen", "kystekspressen", "hurtigruta", "musikkorpset tempo"]}, {"field": "kw-location", "value": ["europa", "gratangen", "midt-norge", "edinburgh", "hitra", "sm\u00f8la", "trondheim", "norge", "lofoten", "kristiansund"]}, {"field": "kw-pageclass", "value": "article"}, {"field": "kw-person", "value": ["paul ren\u00e9 gauguins", "ronny grindstein", "kjell inge r\u00f8kke", "asbj\u00f8rn dalan", "petra schr\u00f8der", "cecilia taylor", "rita ottervik", "lorentz a. lossius"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2141929.ece5/ALTERNATES/w980-default/nordstjernen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Farvel til Nordstjernen &ndash; og femtitallet"}, {"field": "og-type", "value": "article"}, {"field": "og-url", "value": "http://www.adressa.no/meninger/2012/03/23/Farvel-til-Nordstjernen-ndash-og-femtitallet-3085292.ece"}, {"field": "pageclass", "value": ["article"]}, {"field": "publishtime", "value": "2012-03-23T14:22:22.000Z"}, {"field": "recs-articleid", "value": "3085292"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-03-23T14:22:22.000Z"}, {"field": "recs-rawtitle", "value": "Farvel til Nordstjernen &ndash; og femtitallet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hurtigruta Nordstjernen har g\u00e5tt sin siste tur. P\u00e5 femtiseks \u00e5r har hun sett hvordan Kyst-Norge har tatt steget fra sjark og sild til olje og laks. B\u00e5ten er den samme, landet et annet."}, {"field": "thumbnail", "value": "http://content-thumbnail.cxpublic.com/content/thumbnail200x150/fd9161bbbd430c56d8cf5faeffd12df9e92dbc0d.jpg?598c5a93"}, {"field": "thumbnailfullheightdimensions", "value": "200x2783"}, {"field": "timestamp", "value": "2017-08-10T13:07:31.000Z"}, {"field": "title", "value": "Farvel til Nordstjernen &ndash; og femtitallet"}, {"field": "url", "value": "http://www.adressa.no/meninger/2012/03/23/Farvel-til-Nordstjernen-ndash-og-femtitallet-3085292.ece"}, {"field": "urlhash", "value": "fd9161bbbd430c56d8cf5faeffd12df9e92dbc0d"}], "score": 1.1518483, "siteId": "9222270286501375973", "id": "fd9161bbbd430c56d8cf5faeffd12df9e92dbc0d"}

