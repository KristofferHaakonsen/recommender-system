{"fields": [{"field": "modifiedtime", "type": "time", "value": "2016-01-07T14:27:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Krim", "Overgrepsbilde-saken"]}, {"field": "author", "value": "p\u00e5l solberg"}, {"field": "body", "value": ["Saken oppdateres.", "- Erkjenner du straffskyld, spurte sorenskriver Marit Holand ved Fosen tingrett da retten ble satt klokken 09.30 i dag.", "- Ja, svarte den siktede fosningen, f\u00f8r politietterforsker Marit Sem ved Fosen lensmannsdistrikt startet en gjennomgang av den omfattende etterforskningen av 48-\u00e5ringen.", "Mannen er siktet for brudd p\u00e5 den gamle straffelovens 204a, for \u00e5 ha lastet ned, oppbevart og delt barneovergrepsmateriale. Saken gikk som tilst\u00e5elssak i retten.", "LES OGS\u00c5: Har avdekket den st\u00f8rste overgrepsbildesaken i S\u00f8r-Tr\u00f8ndelag noensinne", "- Vi har sittet i fem uker hos Kripos, opptil tre om gangen og g\u00e5tt gjennom ca. 1,6 millioner bilder, forklarte Sem, og la til at det var et stort spenn i det beslaglagte materialet - alt fra lovlig pornografi til bilder som dokumenterer grove overgrep mot spedbarn.", "P\u00e5 grunn av opprullingen av flere andre saker i samme sakskompleks hadde ikke etterforskerne kapasitet til \u00e5 g\u00e5 gjennom alle bildene de beslagla hos mannen. Mannen er derfor siktet for oppbevaring av litt over 400 000 overgrepsbilder og 3606 videoer som dokumenterer overgrep mot barn.", "Fosningen har ogs\u00e5 v\u00e6rt aktiv og drevet chatting p\u00e5 nettet. Sem leste i retten opp noe av det fosningen skrev, som et eksempel. Der fortalte fosningen i grove ordelag hva han kunne tenke seg \u00e5 gj\u00f8re med sv\u00e6rt unge barn.", "Da bilder, en video og noen av chattene fra det beslaglagte materialet ble vist i retten, s\u00e5 den siktede bort.", "- Dette er ikke en preferanse jeg har i det virkelige liv. Det ble en egen liten verden, sa mannen da han startet sin forklaring, og la til at han samlet overgrepsbilder og videoer i inntil ti \u00e5r.", "- Det startet etter at jeg fikk internett og begynte \u00e5 lete etter porno, for \u00e5 kalle det det. S\u00e5 hadde jeg en hang til yngre. Jeg kom inn p\u00e5 en sti. Etter hvert kom jeg i kontakt med andre, sa mannen. Han fortalte at de avbildede ble bare yngre og yngre.", "- Selv om jeg ikke hadde sansen, s\u00e5 ble det over tid til at de utviklet seg til \u00e5 bli yngre og yngre. Selv om jeg visste det var ulovlig, s\u00e5 flyttet jeg grenser ubemerket, sa mannen.", "- Hvor skjedde dette, ville aktor J\u00f8rgen Aunet vite.", "- Det var p\u00e5 ulilke forum p\u00e5 nettet hvor man kan laste opp bilder, sa 48-\u00e5ringen.", "- Du har i avh\u00f8r fortalt at du har drevet med mye chatting. Hvor mye tid brukte du p\u00e5 dette?", "- Jeg brukte mye tid til tider - stort sett hver dag, sa mannen, og la til at han var anonym p\u00e5 nettet og at han stort sett chattet med folk fra utlandet.", "I chattene diskuterte medlemmene gjerne bildene.", "- Det var ikke snakk om hva vi ville gj\u00f8re med akkurat det barnet. Bildet ble utgangspunktet for en fantasiverden, sa fosningen.", "Den siktede fortalte at han ikke likte de groveste overgrepsbildene. Han slettet dem imidlertid ikke fordi de kunne fungere som et betalingsmiddel. Hadde han bilder \u00e5 bidra med, jo st\u00f8rre sjanse var det for at han fikk nye bilder tilbake, forklarte han.", "- Det ble en egen virituell verden. En boble, sa 48-\u00e5ringen, og hevdet at han aldri hadde betalt for overgrepsbilder.", "Forsvarer Tone Sk\u00e5levik fikk deretter ordet i retten. Hun spurte om klienten var glad da han ble tatt.", "- Ja, jeg havnet i en boble, hadde venner p\u00e5 nettet. Ubevisst er det slik at man f\u00f8ler forpliktelser for venner. Man kan sammenligne dette med et narkomilj\u00f8. Man trekker mot de man kjenner. Det var godt \u00e5 sette kroken p\u00e5 d\u00f8ren for min del, sa siktede.", "- Har du hatt et sosialt netterk utenfor pc-verden, fortsatte forsvareren.", "- Det var minimalt, sa 48-\u00e5ringen, og forklarte ogs\u00e5 at han har f\u00f8lt lettelse etter at han kom ut av varetekt.", "Sorenskriver Marit Holand kom f\u00f8r prosedyrene med f\u00f8lgende sp\u00f8rsm\u00e5l til siktede:", "- De bildene du selv omtaler som de verste, viser spedbarn. Sm\u00e5 unger. Unge barn i skolealder. Bildene viser faktiske overgrep. Hva tenker du om det i dag?", "- Jeg er helt forferdet over hvordan jeg klarte \u00e5 komme inne i den verdenen der. Etter \u00e5 ha sluppet ut fra varetekt gikk jeg til psykolog, forklarte mannen og la til:", "- Det foreg\u00e5r over tid du visker ut grenser. Jeg skj\u00f8nner det kan v\u00e6re vanskelig \u00e5 forst\u00e5. Jeg har problemer med det selv ogs\u00e5.", "LES OGS\u00c5: Barneovergripere slipper \u00e5 sitte varetektsfengslet", "I sin p\u00e5stand la politiadvokat J\u00f8rgen Aunet ned et straffeforslag p\u00e5 to \u00e5r og tre m\u00e5neders fengsel.", "- Strafferammen for forholdet er inntil tre \u00e5r, og p\u00e5talemyndigheten har tatt utgangspunkt i tre \u00e5rs fengsel og beveget seg ned fra det. Det er vanskelig \u00e5 se at saken kan bli mer alvorlig. Men siktede har gitt en tilst\u00e5else og bidratt i starten av saken. Det er vi glade for, og det skal gjenspeiles i straffep\u00e5standen, sa politiadvokaten.", "- I all tellingen og kategoriseringen av bilder og filmer, m\u00e5 vi ikke glemme at det er barn som har blitt utsatt for grove overgep. Det er s\u00e5rbare barn ned i spedbarnsalder som ikke er i stand til \u00e5 motsette slike handlinger. Barna som har v\u00e6rt utsatt for dette m\u00e5 leve med dette resten av sitt liv. S\u00e5 lenge det er noen som vil se p\u00e5 disse bildene, vil det v\u00e6re et marked for dette, sa aktor .", "Forsvarer Tone Sk\u00e5levik p\u00e5pekte i sin prosedyre at klienten etter beste evne har fors\u00f8kt \u00e5 medvirke til \u00e5 avdekke andres straffbare forhold i sakskomplekset.", "- Jeg er ikke enig p\u00e5talemyndighetens utregning av straffutm\u00e5lingen, sa advokaten og ba retten behandle klienten p\u00e5 mildeste m\u00e5te.", "Beslaget gjort hos 48-\u00e5ringen er stort i norsk sammenheng, men ikke det st\u00f8rste. I mars i fjor ble en mann (34) fra Stord d\u00f8mt til to \u00e5rs fengsel i det som trolig er den st\u00f8rste overgrepsbildesaken som er behandlet i rettsapparatet til n\u00e5. Mannen var i besittelse av minst 600000 overgrepsbilder og 9000 filmer, g\u00e5r det frem av dommen fra Sunnhordland tingrett. Mannen anket og Gulating lagmannsrett ga mannen en mildere dom i august: Ett \u00e5r og \u00e5tte m\u00e5neders fengsel.", "Sk\u00e5levik viste i sin prosedyre til denne dommen, og mente at rett straff for klienten b\u00f8r ligge rundt ett \u00e5r og tre m\u00e5neders frengsel.", "P\u00e5 sp\u00f8rsm\u00e5l fra Sk\u00e5levik, bekreftet ogs\u00e5 etterforsker Sem at siktede har samarbeidet med politiet.", "- Han har v\u00e6rt samarbeidsvillig, har svart p\u00e5 sp\u00f8rsm\u00e5l og har gitt informasjon om andre, sa etterforskeren.", "Dommen avsies p\u00e5 mandag. Fosningen f\u00e5r avgj\u00f8relsen forkynt p\u00e5 sitt n\u00e6rmeste lensmannskontor klokken 12.00.", "Den siktede mannen fra Fosen var den f\u00f8rste som ble p\u00e5grepet i den omfattende overgrepsbildesaken i S\u00f8r-Tr\u00f8ndelag. Opprullingen av sakskomplekset startet etter at 48-\u00e5ringen ble p\u00e5grepet og varetektsfengslet i april i fjor . Det var en sivil svensk person som hadde blitt oppmerksom p\u00e5 fosningens aktivitet p\u00e5 nettet. Han varslet om dette til Kripos, som verifiserte dette og kontaktet politiet i S\u00f8r-Tr\u00f8ndelag, opplyste politietterforsker Sem i retten.", "Tr\u00f8ndelag politidistrikt etterforsker fortsatt overgrepsbildesaken for fullt, men gjorde f\u00f8r jul opp status:", "I Tr\u00f8ndelag er totalt ni personer p\u00e5grepet og siktet i saken. I tillegg har 19 andre politidistrikter f\u00e5tt saker fra S\u00f8r-Tr\u00f8ndelag politidistrikt. Etterforskningen har ogs\u00e5 medf\u00f8rt at flere saker er sendt til utlandet \u2013 totalt 52. Kripos bist\u00e5r med \u00e5 koordinere sakene med utenlandske myndigheter.", "Les flere saker om overgrepsbildesaken her", "LES OGS\u00c5: L\u00e6rer chattet om overgrep mot eget barn"]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "f7aa3be074f21105ceb876934ef98c9ddb65408e9b04f851771bca5977259cc4"}, {"field": "createtime", "value": "2016-01-07T10:14:16.000Z"}, {"field": "description", "value": "Fosningen (48) som er siktet for oppbevaring av over 400 000 overgrepsbilder av barn erkjente straffskyld i Fosen tingrett. Han s\u00e5 ned da overgrepsbilder ble vist i retten."}, {"field": "dominantimage", "value": "http://www.adressa.no/nyheter/sortrondelag/article11998613.ece/gd0d4k/ALTERNATES/w980-default/IMG_1241.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8cdb18ae329f0f1a95152b670fe5df25e40f98d0.jpg?597a9e49"}, {"field": "dominantthumbnaildimensions", "value": "300x169"}, {"field": "heading", "value": ["Samlet overgrepsbilder i inntil ti \u00e5r", "- Ikke en preferanse", "- Flyttet grenser", "- Virituell verden", "- Forferdet", "Tok utgangspunkt i tre \u00e5rs fengsel", "Ni siktet i Tr\u00f8ndelag"]}, {"field": "id", "value": "8cdb18ae329f0f1a95152b670fe5df25e40f98d0"}, {"field": "keyword", "value": ["Krim", "Overgrepsbilde-saken"]}, {"field": "keywords", "value": "Krim,Overgrepsbilde-saken"}, {"field": "kw-category", "value": ["nyheter", "sortrondelag"]}, {"field": "kw-classification", "value": "law-government-and-politics"}, {"field": "kw-concept", "value": ["retten", "saken", "fosningen", "barn", "\u00e5rs fengsel", "mann", "siktet", "bilder", "etterforsker", "samlet overgrepsbilder", "overgrepsbilder"]}, {"field": "kw-entity", "value": ["fosen", "gulating", "kripos", "sunnhordland"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag", "stord"]}, {"field": "kw-pageclass", "value": "article"}, {"field": "kw-person", "value": ["j\u00f8rgen aunet", "tone sk\u00e5levik", "marit holand", "marit sem"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/nyheter/sortrondelag/article11998613.ece/gd0d4k/ALTERNATES/w980-default/IMG_1241.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Samlet overgrepsbilder i inntil ti \u00e5r - glad da han ble tatt"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/2016/01/07/Samlet-overgrepsbilder-i-inntil-ti-%C3%A5r-glad-da-han-ble-tatt-11998615.ece"}, {"field": "pageclass", "value": ["article"]}, {"field": "publishtime", "value": "2016-01-07T09:37:17.000Z"}, {"field": "recs-articleid", "value": "11998615"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2016-01-07T09:37:17.000Z"}, {"field": "recs-rawtitle", "value": "Samlet overgrepsbilder i inntil ti \u00e5r - glad da han ble tatt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Fosningen (48) som er siktet for oppbevaring av over 400 000 overgrepsbilder av barn erkjente straffskyld i Fosen tingrett. Han s\u00e5 ned da overgrepsbilder ble vist i retten."}, {"field": "thumbnail", "value": "http://content-thumbnail.cxpublic.com/content/thumbnail200x150/8cdb18ae329f0f1a95152b670fe5df25e40f98d0.jpg?597a9e49"}, {"field": "thumbnailfullheightdimensions", "value": "200x2280"}, {"field": "timestamp", "value": "2017-07-28T02:15:37.000Z"}, {"field": "title", "value": "Samlet overgrepsbilder i inntil ti \u00e5r - glad da han ble tatt"}, {"field": "url", "value": "http://www.adressa.no/nyheter/sortrondelag/2016/01/07/Samlet-overgrepsbilder-i-inntil-ti-%c3%a5r-glad-da-han-ble-tatt-11998615.ece"}, {"field": "urlhash", "value": "8cdb18ae329f0f1a95152b670fe5df25e40f98d0"}], "score": 0.81211096, "siteId": "9222270286501375973", "id": "8cdb18ae329f0f1a95152b670fe5df25e40f98d0"}

