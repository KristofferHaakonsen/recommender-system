{"fields": [{"field": "modifiedtime", "type": "time", "value": "2014-09-01T08:09:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marte thingstad"}, {"field": "body", "value": ["Saken oppdateres.", "Filmteateret i Prinsens gate, 20. august 1971: Venstreradikale ungdommer protesterer i gata utenfor mot visningen av John Waynes film \u00abThe Green Berets\u00bb.", "De mener filmen er amerikansk propaganda for krigf\u00f8ring i Vietnam, og en av demonstrantene er 14 \u00e5r gamle Per Overrein fra \u00d8ya. Blant motstanderne er en av Trondheims motorsykkelklubber, som har med seg benker til bruk som rambukker. En franskmann som st\u00e5r ved siden av Per sier, \u00abEr dere g\u00e6rne? Dere har jo ikke hjelmer p\u00e5 dere!\u00bb", "\u2013 Det var ganske skummelt. Men fra slutten av barneskolen blomstret mitt politiske engasjement, og i 6. klasse gikk jeg p\u00e5 studiesirkel med S\u00e6mund Fiskvik, leder i SUF-ml Trondheim. Det var broren min Arne som tok meg med, han er ni \u00e5r eldre enn meg og den egentlige akademikeren i familien, forteller Overrein.", "I dag er Overrein seksjonskoordinator og f\u00f8rstelektor i samfunnsfag ved H\u00f8gskolen i S\u00f8r-Tr\u00f8ndelag. Han har et kontor stuvende fullt av b\u00f8ker, og en egen bokutgivelse om pressehistorie p\u00e5 merittlista. Det skulle likevel ta lang tid f\u00f8r lillebror Overrein fant veien inn mot fast jobb i akademia.", "Professor i psykologi ved UiO, Svenn Torgersen, mener folk som blomstrer p\u00e5 et sent tidspunkt i arbeidslivet er et interessant fenomen det forskes lite p\u00e5. Tidligere hadde ofte s\u00e5kalte \u00ablate bloomers\u00bb begrensede muligheter for utdanning.", "Per Overrein hadde dysleksi, og trivdes d\u00e5rlig p\u00e5 skolen. Han lempet sand p\u00e5 Ila Jern og jobbet p\u00e5 Trondhjems Mekaniske Verksted, men v\u00e5get \u00e5 satse p\u00e5 studiekompetanse og h\u00f8yere utdanning som godt voksen. Hele veien hadde han et samfunnsengasjement som etter hvert ble d\u00f8r\u00e5pneren inn til studier og en solid posisjon innenfor l\u00e6rerutdanningen p\u00e5 HiST.", "Per Overrein har gjort seg noen tanker om hva som gjorde at han ikke forble en praktisk arbeider. Foreldrene hans var vanlige arbeidsfolk, men s\u00e6rlig moren var politisk interessert og leste mye.", "\u2013 Er det noen som har inspirert meg, s\u00e5 er det henne. Broren min meldte seg inn i SUF og SF, og dro meg med p\u00e5 m\u00f8ter. Lekser orket jeg ikke \u00e5 gj\u00f8re, skolen var forferdelig. Ingen hadde peiling p\u00e5 dysleksi da jeg begynte p\u00e5 Kalvskinnet skole p\u00e5 60-tallet. Du skal se meldeboka mi, og karakterboka!", "I en periode var det \u00e5 ha det artig det viktigste for Per Overrein.", "Rusbruken startet tidlig, men det politiske instinktet l\u00e5 hele tiden i bakgrunnen.", "\u2013 Jeg visste det m\u00e5tte bli enten SUF-ml eller hasjisjen, for i SUF var det nulltoleranse. Du kan si at politikken berget meg. P\u00e5 Singsaker ungdomsskole var jeg ikke med i timene i det hele tatt. Jeg satt bare bakerst og br\u00e5kte med gjengen. L\u00e6rerne m\u00e5 ha syntes vi var helt forferdelige. At jeg skulle utdanne l\u00e6rere selv som voksen, er helt hinsides, sier Overrein.", "Vi har alle ulike talenter, som er genetisk bestemte, mener professor Torgersen.", "Han forteller om en form for innebygget klokke i genene, som bestemmer n\u00e5r et medf\u00f8dt talent skal komme til overflaten og vises for omverdenen.", "Hos de fleste skjer det tidlig i livet, men ikke hos alle. S\u00e6rlige evner forutsetter en s\u00e6rlig kombinasjon av gener, og derfor kan ogs\u00e5 barn v\u00e6re sv\u00e6rt ulike sine foreldre og sine s\u00f8sken.", "\u2013 De som blomstrer sent kan v\u00e6re spesielt m\u00e5lbevisste, de er t\u00e5lmodige og glemmer ikke dr\u00f8mmene sine. Du har for eksempel politifolk som hopper av og skriver krim, journalister som gir ut bok eller kvinner som har v\u00e6rt hjemmev\u00e6rende og gj\u00f8r noe helt nytt. Ekte late bloomers har ikke gjort noe oppsiktsvekkende p\u00e5 h\u00f8yt niv\u00e5 tidlig i livet. Disse menneskene er sjeldne, sier Torgersen.", "Et mye omtalt eksempel p\u00e5 en ekte late bloomer er den amerikanske malerinnen Anna Mary Robertson Moses, ogs\u00e5 kalt \u00abGrandma Moses\u00bb.", "Hun drev med g\u00e5rdsarbeid st\u00f8rstedelen av livet, men begynte \u00e5 male som 76-\u00e5ring etter \u00e5 ha f\u00e5tt gikt. Sin f\u00f8rste separatutstilling hadde Moses da hun var 80 \u00e5r, og maleriene ble snart s\u00e5 popul\u00e6re at utstillingene hennes slo bes\u00f8ksrekorder verden over. Moses hadde f\u00f8dt ti barn og fikk aldri noen formell kunstutdannelse, men oppn\u00e5dde \u00e5 bli en h\u00f8yt elsket kunstner i hjemlandet.", "Selv med ryggsekken full av d\u00e5rlige opplevelser i skolesammenheng, hadde unge Per Overrein en kunnskapst\u00f8rst som skulle bli en sterk drivkraft.", "\u2013 Etter hvert fikk jeg stor respekt for kunnskap. P\u00e5 Brundalen yrkesskole gikk jeg murerlinja og engasjerte meg i yrkesskoleelevenes og l\u00e6rlingenes interesseorganisasjon. Der handlet det ogs\u00e5 om \u00e5 beskytte fag og fagkunnskap.", "P\u00e5 70-tallet fikk Overrein jobb p\u00e5 TMV, og her oppdaget han den akademiske arbeiderklassen.", "Dette var folk som var interesserte, hadde lest sin Marx og orientert seg i verden, men aldri f\u00e5tt mulighet til skolegang og derfor gikk den politiske veien i stedet.", "\u2013 Klubben p\u00e5 TMV var samfunnsengasjert og en god skole for meg. Kunnskap kommer ikke bare til deg p\u00e5 skolebenken, mener Per Overrein.", "Utover 80-tallet fortsatte han i praktiske yrker, ved siden av politiske verv som leder for R\u00f8d Ungdom, f\u00f8rst i S\u00f8r-Tr\u00f8ndelag og siden nasjonalt. P\u00e5 et tidspunkt ble det n\u00f8dvendig for ham \u00e5 sikte seg inn mot en ny vei i livet.", "Bankkrakket p\u00e5 slutten av 80-tallet tvang Overrein til \u00e5 tenke fremover yrkesmessig. Han satte i gang med \u00e5 ta gymnaset p\u00e5 kveldstid, ved siden av jobb som vaktmester og sekret\u00e6r p\u00e5 kontoret til AKP og studieforbundet Ny Verden.", "P\u00e5 voksenoppl\u00e6ringen p\u00e5 Gerhard Sch\u00f8ning m\u00f8tte han ogs\u00e5 helt andre holdninger til dysleksi.", "\u2013 To ting har v\u00e6rt avgj\u00f8rende for meg: Det ene er min akademiske dannelse innenfor AKP og politikken, og det andre er at pc-en kom, med retteprogram. Men p\u00e5 denne tida ble AKP-prosjektet ogs\u00e5 t\u00f8mt for akademisk stimulans. Intellektuelt sett hadde det g\u00e5tt konkurs. Jeg m\u00e5tte orientere meg p\u00e5 nytt, tenke annerledes, sier Overrein.", "Han fremhever hvordan AKP vektla proletarisering, men at han selv ble avproletarisert. I partiet hadde han f\u00e5tt sitt f\u00f8rste intellektuelle m\u00f8te. Da Overrein ble historiestudent p\u00e5 NTNU i en alder av 37 \u00e5r, var han kjent med mye av b\u00e5de teori og begreper gjennom sin politiske deltagelse og sitt engasjement.", "\u2013 F\u00f8rste gang jeg var p\u00e5 forelesning p\u00e5 universitetet kvart over \u00e5tte om morgenen, f\u00f8lte jeg meg s\u00e5 privilegert! Jeg visste at n\u00e5 sto andre folk ute i flerfoldige minusgrader og slet med \u00e5 legge stein eller de sto og sveiset, mens jeg fikk forelesninger om antikken, om \u00e5rsaken til romerrikets fall og om store samfunnssp\u00f8rsm\u00e5l i tiden. Jeg visste f\u00f8rst ikke hva jeg skulle bruke det til, det var et sjansespill, men jeg valgte \u00e5 studere likevel, forteller Overrein, som f\u00f8lte han gled lett inn i milj\u00f8et p\u00e5 NTNU.", "\u2013 Jeg er en enkel fyr \u00e5 forholde seg til og har alltid holdt meg ung til sinns. Det var ogs\u00e5 flere enn meg som hadde begynt \u00e5 studere sent. Jeg traff aldri igjen kompiser fra TMV p\u00e5 universitetet, men folk fra gymnasfagene p\u00e5 Gerhard Sch\u00f8ning m\u00f8tte jeg. Mange av dem var damer med en brokete fortid som hadde jobbet med alt mulig, forteller Overrein.", "Psykologiprofessor Torgersen viser til at kvinner som blomstrer sent ofte har v\u00e6rt opptatt med omsorgsoppgaver i lang tid.", "\u2013 De har et slumrende potensial i seg, og n\u00e5r barna blir voksne eller de har gjennomg\u00e5tt en skilsmisse, kan de realisere dr\u00f8mmene sine. Det er alts\u00e5 praktiske grunner til at en del mennesker blir late bloomers, sier Torgersen.", "Han mener ogs\u00e5 at mennesker som blomstrer sent ofte har en egen bestemthet i seg, som hjelper dem \u00e5 gjennomf\u00f8re det de vil.", "\u2013 Kanskje er det lettere \u00e5 skifte beite n\u00e5 enn f\u00f8r, i dag er det greit \u00e5 begynne med noe nytt og \u00e5 bryte barrierer, b\u00e5de kulturelt, moralsk og \u00f8konomisk sett. Slik sett er det kanskje flere som blomstrer sent n\u00e5 for tiden, sier Torgersen.", "I godt voksen alder tok Per Overrein mellomfag historie, s\u00e5 statsvitenskap og til slutt hovedfag om avviklingen av den norske partipressen. \u00c5 ta sjansen p\u00e5 studier ut fra interesse og et \u00f8nske om mer kunnskap, skulle vise seg \u00e5 v\u00e6re et avgj\u00f8rende valg.", "\u2013 Underveis hadde jeg f\u00e5tt anledning til \u00e5 skrive bok om avisa \u00d8stlendingens historie. En historiker jeg kjente hadde tatt p\u00e5 seg oppdraget, men m\u00e5tte fokusere p\u00e5 en stipendiatstilling og ville at jeg skulle ta over, og slik ble det. Jeg hakket og skrev, han leste korrektur og vi kom i m\u00e5l med manuset til jula 2001. Det var s\u00e5nn jeg begynte med pressehistorie og presseforskning, ting kan skje litt tilfeldig ogs\u00e5, mener Overrein.", "I 2003 ble han hyret inn av HiST som timel\u00e6rer i samfunnsfag. Da var han enn\u00e5 ikke ferdig med hovedfaget og kunne ikke f\u00e5 fast ansettelse, men en kommisjon ble nedsatt og gjennom boka han hadde skrevet, i tillegg til noen artikler, fikk han godkjent historiekompetanse.", "\u2013 Jeg ble lektor i b\u00e5de historie og statsvitenskap etter hvert, jeg har dobbeltkompetanse! I 2007 ble jeg fast ansatt, og har n\u00e5 rykket opp til \u00e5 bli f\u00f8rstelektor, det er jeg veldig stolt av, smiler Overrein.", "Ogs\u00e5 papirkunstner Karen Bit Vejle opplever at det blir stadig mer vanlig \u00e5 blomstre senere i livet. Tiden har g\u00e5tt, men mulighetene er fortsatt der, og ikke bare for menn, slik det var f\u00f8r i tiden. Selv ble hun kunstner for fullt etter \u00e5 ha v\u00e6rt syk i lengre tid.", "\u2013 Jeg har holdt p\u00e5 med papirklipping siden jeg var barn, men yrket mitt var lenge journalist og prosjektleder i NRK. I slutten av f\u00f8rti\u00e5rene fikk jeg diagnosen ME, jeg var en periode sv\u00e6rt d\u00e5rlig og greide etter hvert ikke \u00e5 fortsette i jobben. Men da hadde jeg holdt min f\u00f8rste utstilling som papirkunstner, i en alder av 50 \u00e5r, forteller Vejle.", "Papirklippekunsten har hun l\u00e6rt seg helt p\u00e5 egen h\u00e5nd. Som fem\u00e5ring var Karen med sin far p\u00e5 jobb i en bank, og fikk v\u00e6re med p\u00e5 \u00e5 legge mynter og sedler i bankhvelvet. Der ble hun interessert i silhuettene p\u00e5 myntene, og etter hvert kunne hun se en verden av silhuetter rundt seg. Som 16-\u00e5ring s\u00e5 Vejle en papirklipper i tivoli i K\u00f8benhavn, og hun har selv klippet papirkunst hver eneste dag siden.", "\u2013 Men ingen fikk se utklippene mine, det var ikke s\u00e5 kult. Det var som \u00e5 skulle vise frem frimerkesamlingen. Jeg hadde dem liggende under gulvteppet, sier Vejle.", "Hun er opprinnelig dansk, men kom til Norge for 30 \u00e5r siden og var gift med en nordmann.", "Til \u00e5 begynne med jobbet Vejle ved Ringve Museum og fikk bygget opp museumsbutikken der, men hun f\u00f8lte snart en trang til nye utfordringer. I Danmark hadde Vejle studert massekommunikasjon, og p\u00e5 et tidspunkt dro hun opp til NRK p\u00e5 Tyholt med m\u00e5l om ansettelse.", "\u2013 Jeg sa til dem at jeg ville jobbe der, med hva som helst. Ganske fort fikk jeg et engasjement og havnet i \u00abTore p\u00e5 Sporet\u00bb-redaksjonen, hvor jeg jobbet i 13 \u00e5r.", "Etter \u00e5 ha v\u00e6rt sv\u00e6rt syk av ME en periode, fikk Vejle krefter tilbake da hun tok opp saksen igjen. Hun beskriver \u00e5 klippe papirkunst som en form for meditasjon, noe som gir p\u00e5fyll.", "P\u00e5 denne tiden fikk Vejle sykebes\u00f8k av en kollega fra NRK. Han la merke til noe avskj\u00e6r p\u00e5 gulvet, og ville vite hva det var. Vejle lot ham se papirklippene, og kollegaen ble s\u00e5 begeistret over dem at han kontaktet Nordenfjeldske Kunstindustrimuseum. Museet henvendte seg s\u00e5 til Vejle, og tilb\u00f8d henne \u00e5 ha utstillingen som skulle bli Vejles kunstneriske gjennombrudd.", "\u2013 Klippingen var min katarsis, min renselse i livet, uten at det var mye snakk om det. Jeg var ikke klar over at papirklippene kunne v\u00e6re interessante for andre enn meg selv, sier hun.", "Hun mener verden har \u00e5pnet seg for henne gjennom papirkunsten, eller psaligrafien som er det formelle navnet p\u00e5 denne kunstarten. Vejle er i dag en internasjonalt anerkjent ut\u00f8ver, og har ogs\u00e5 hatt ulike design- og utsmykningsoppdrag. Det siste \u00e5ret har hun hatt utstillinger i Minneapolis og Seattle, og Vejle planlegger n\u00e5 en utstillingsturn\u00e9 i Japan i tillegg til et kunstnerisk samarbeid med kinesiske Xiaoguang Qiao.", "\u2013 Han er den eneste psaligrafikunstneren jeg har m\u00f8tt foruten meg selv. Vi er en utd\u00f8ende rase, mener Vejle.", "Kunstneren f\u00f8ler hun kan bruke saksen som forbindelse til verden, og mener hun er heldig.", "\u2013 Papirkunsten har gitt meg ny mening i livet, sier hun.", "Vejle er i dag uf\u00f8r, og helt avhengig av ro og hvile. Om hun har en utstilling et sted, samler hun alle krefter der og da, men er helt utsl\u00e5tt etterp\u00e5. Et filmteam har fulgt henne i ett \u00e5r for \u00e5 lage en kunstdokumentar som kommer p\u00e5 tv neste \u00e5r.", "\u2013 Temaet er kunsten min, men ME m\u00e5 likevel bli en del av fortellingen om meg, sier Karen Bit Vejle.", "Per Overrein mener det er en udelt fordel \u00e5 komme sent inn i akademia med en bakgrunn som hans.", "\u2013 Jeg kan to spr\u00e5k, b\u00e5de spr\u00e5ket som vanlige arbeidsfolk snakker, og det akademiske spr\u00e5ket som gj\u00f8r at jeg kan f\u00f8re en samtale med en hvilken som helst professor. P\u00e5 skolen og i klasserommene er det fremdeles klasseskiller, det er det viktig \u00e5 p\u00e5peke. Hvis man bare er opptatt av enerne som skal ta akademisk utdannelse, hva med alle dem som kan bli murere, sveisere eller hjelpepleiere? Hvorfor skal alle rote rundt oppe p\u00e5 NTNU? Og g\u00e5 p\u00e5 trynet, mange av dem, ikke f\u00e5 det til? Elever kan vurdere senere i livet om de \u00f8nsker \u00e5 ta h\u00f8yere utdanning. Det er ikke noe \u00e5 stresse med. N\u00e5r 68-generasjonen parkeres, vil det ikke bli problemer med \u00e5 f\u00e5 jobb i fremtiden hvis du kan et fag, enten det er akademisk eller praktisk, sier Overrein.", "Karen Bit Vejle mener ogs\u00e5 at kunstnerisk blomstring p\u00e5 et senere tidspunkt i livet har store fordeler.", "\u2013 Barna har vokst til, og du har blitt klokere p\u00e5 livet. Det er en fordel med erfaring og menneskekunnskap n\u00e5r du forteller historier gjennom kunst, slik jeg gj\u00f8r. Selve klippingen har jeg \u00f8vd p\u00e5 siden jeg var 16, det er en kunstform som det tar et liv \u00e5 perfeksjonere. Ulempen med sen blomstring er at jeg har mindre tid og m\u00e5 velge mine prosjekter n\u00f8ye. Jeg har ikke s\u00e5 mange klipp igjen, fordi hvert klipp tar s\u00e5 lang tid. Det er s\u00e5 mye \u00e5 fortelle, men jeg rekker ikke alt, sier hun.", "Karen Bit Vejle legger vekt p\u00e5 \u00e5 ha en plan, og \u00e5 holde seg til den, for \u00e5 kunne gjennomf\u00f8re en stor kursendring senere i livet.", "\u2013 Du m\u00e5 v\u00e6re totalt m\u00e5lrettet, st\u00f8dig og ha et klart fokus over mange \u00e5r. Mange har fine ideer, men gir opp underveis. Det er ogs\u00e5 avgj\u00f8rende at du har noe p\u00e5 hjertet, at det du holder p\u00e5 med er meningsfullt for deg, mener hun.", "Vejle fremdeles sv\u00e6rt syk av ME, men vil likevel bidra med noe i samfunnet.", "\u2013 N\u00e5r folk kommer til utstillingene mine, sier de at de blir l\u00f8ftet og inspirert. Det er en drivkraft for meg, og et ansvar, sier Karen Bit Vejle.", "Per Overrein er i dag der han vil v\u00e6re. Han gir f\u00f8lgende r\u00e5d til folk som \u00f8nsker \u00e5 skifte kurs i voksen alder:", "\u2013 Du m\u00e5 jobbe hardt. Det var tyngre for meg \u00e5 starte opp med studier p\u00e5 grunn av det skriftlige, men gjennom dysleksien har jeg ogs\u00e5 f\u00e5tt kompetanse p\u00e5 \u00e5 skaffe flinke folk som kan hjelpe meg. Om du kjenner innerst inne at du er p\u00e5 feil hylle, m\u00e5 du tenke over: Hva vil jeg? En kursendring er ofte ganske dramatisk. Du m\u00e5 ville det, jobbe hardt og v\u00e6re villig til \u00e5 ta en sjanse, sier Per Overrein."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b8df4873d740e25f4f1da1186fe7c310b1ce8927211b4a67aa610b03b2ab65d8"}, {"field": "createtime", "value": "2017-05-01T08:53:26.000Z"}, {"field": "description", "value": "Per Overrein var murer og ble f\u00f8rstelektor. Karen Bit Vejle fylte 50 f\u00f8r hun ble en anerkjent kunstner. Enkelte har et slumrende potensial som kan vekkes om livet tar en vending."}, {"field": "dominantimage", "value": "http://www.adressa.no/pluss/magasin/article10066265.ece/ALTERNATES/w980-default/IMG_6744_Aigner.tif"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9bcfcb49ca45cd0f451ee11b9ad6846348ef4e4b.jpg?59856287"}, {"field": "dominantthumbnaildimensions", "value": "300x169"}, {"field": "heading", "value": ["\u00c5 blomstre senere i livet -adressa.no", "\u00abLate bloomers\u00bb", "Politikk eller hasj", "Talent med innebygd klokke", "80 \u00e5r og debutant", "Kunnskapst\u00f8rst", "Nyorientering", "Tok en sjanse", "Slumrende potensial", "Dobbeltkompetanse", "Opps\u00f8ker utfordringer", "Under gulvteppet", "Ny mening i livet", "Kunstdokumentar", "Fokus, vilje og hard jobbing"]}, {"field": "id", "value": "9bcfcb49ca45cd0f451ee11b9ad6846348ef4e4b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "education"}, {"field": "kw-concept", "value": ["late bloomers", "blomstrer sent", "tida", "jobb", "blomstrer", "liv", "sen"]}, {"field": "kw-entity", "value": ["ny verden", "\u00f8ya", "per overrein", "prinsens", "arne", "anna mary robertson moses", "moses", "trondhjems mekaniske verksted", "hist", "h\u00f8gskolen", "nordenfjeldske kunstindustrimuseum", "singsaker", "tyholt", "tore", "minneapolis og seattle", "uio", "xiaoguang qiao", "\u00f8stlendingens", "ringve museum", "marx", "the green berets", "kalvskinnet", "r\u00f8d ungdom", "sporet", "k. han", "brundalen"]}, {"field": "kw-location", "value": ["s\u00f8r-tr\u00f8ndelag", "japan", "k\u00f8benhavn", "danmark", "vietnam", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["john waynes", "gerhard sch\u00f8ning", "svenn torgersen", "karen bit vejle", "ila jern", "s\u00e6mund fiskvik", "grandma moses"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10066265.ece/ALTERNATES/w980-default/IMG_6744_Aigner.tif"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 blomstre senere i livet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10066274.ece"}, {"field": "pageclass", "value": ["article"]}, {"field": "publishtime", "value": "2014-08-31T12:57:31.000Z"}, {"field": "recs-articleid", "value": "10066274"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-08-31T12:57:31.000Z"}, {"field": "recs-rawtitle", "value": "\u00c5 blomstre senere i livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Per Overrein var murer og ble f\u00f8rstelektor. Karen Bit Vejle fylte 50 f\u00f8r hun ble en anerkjent kunstner. Enkelte har et slumrende potensial som kan vekkes om livet tar en vending."}, {"field": "thumbnail", "value": "http://content-thumbnail.cxpublic.com/content/thumbnail200x150/9bcfcb49ca45cd0f451ee11b9ad6846348ef4e4b.jpg?59856287"}, {"field": "thumbnailfullheightdimensions", "value": "200x4175"}, {"field": "timestamp", "value": "2017-08-05T06:15:35.000Z"}, {"field": "title", "value": "Noen blomstrer sent i livet OBS! Skal st\u00e5 sammen med bildegalleri"}, {"field": "url", "value": "http://www.adressa.no/pluss/magasin/article10066274.ece"}, {"field": "urlhash", "value": "9bcfcb49ca45cd0f451ee11b9ad6846348ef4e4b"}], "score": 0.41571, "siteId": "9222270286501375973", "id": "9bcfcb49ca45cd0f451ee11b9ad6846348ef4e4b"}

