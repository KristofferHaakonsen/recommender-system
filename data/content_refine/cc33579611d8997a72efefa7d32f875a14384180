{"fields": [{"field": "modifiedtime", "type": "time", "value": "2015-11-11T20:02:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["tv", "Tv-anmeldelser", "NRK", "Ungdom"]}, {"field": "author", "value": "kjersti havdal"}, {"field": "body", "value": ["Saken oppdateres.", "\u00abUnge lovende\u00bb g\u00e5r p\u00e5 NRK1 p\u00e5 l\u00f8rdager. Alle episoder er tilgjengelig p\u00e5 NRK nett-TV.", "Tre venninner i 20-\u00e5rene pr\u00f8ver \u00e5 finne ut av egne liv. Alle har satt seg store m\u00e5l, men \u00e5 n\u00e5 m\u00e5lstreken kan v\u00e6re t\u00f8ft \u2013 det vet alle som har ledd, gr\u00e5tt og klort seg gjennom den vanskelig livsfasen n\u00e5r du ikke lenger er ungdom, men heller ikke helt voksen.", "I \u00abUnge lovende\u00bb m\u00f8ter vi Elise som dr\u00f8mmer om \u00e5 leve som standupkomiker i Los Angeles, Nenne som vil gi ut bok og Alex som sikter mot Teaterh\u00f8gskolen for fjerde \u00e5r p\u00e5 rad.", "Serieskaperen heter Silje Seljeseth. Hun har skrevet manuset sammen med Mads L\u00f8ken og Birgitte Rustad Wegener, i tillegg spiller hun hovedkarakteren Elise. Det er ikke rart at mange er raske med \u00e5 sammenligne NRK-serien med den popul\u00e6re HBO-serien \u00abGirls\u00bb, der serieskaper Lena Dunham ogs\u00e5 spiller hovedrollen Hannah. Det er jo tross alt en serie om jenter. Jenter i 20-\u00e5rene. Om likheten heller ikke skulle stoppe der, m\u00e5 det v\u00e6re lov \u00e5 minne om at det jaggu ikke finnes mange tv-serier der en gjeng unge kvinner st\u00e5r i sentrum, og nettopp derfor er det litt for fort gjort \u00e5 trekke paralleller.", "Dette er en serie som ikke viser perfekte kvinnelige karakterer, men troverdige, kule, s\u00e5rbare og sterke kvinner. Samtidig spiller mennene biroller. Alle stereotypier er lagt til sides og det er s\u00e5 befriende! For uansett om det er snakk om karrierejag eller jakten p\u00e5 kj\u00e6rligheten er menn og kvinner tross alt like s\u00e5rbare, noe som kommer godt frem i denne serien. I \u00abUnge lovende\u00bb st\u00e5r kvinnene i sentrum mens mennene sirkulerer rundt. Historiene fortelles f\u00f8rst og fremst fra tre unge kvinners st\u00e5sted, likevel klarer serien \u00e5 si like mye om hvordan det er \u00e5 v\u00e6re ung i 2015, ikke bare hvordan det er \u00e5 v\u00e6re ung kvinne. Dette er en seire som ogs\u00e5 snakker til unge, lovende menn.", "N\u00e5r det lages en TV-serie for unge voksne m\u00e5 man forberede seg p\u00e5 et stort spekter av f\u00f8lelser. Da er det herlig \u00e5 se skuespillere som spiller p\u00e5 en naturlig og overbevisende m\u00e5te, uten tegn til stive og unaturlige dialoger som vi dessverre kjenner s\u00e5 alt for godt til i norsk drama. Med noen f\u00e5 unntak som Jacob Oftebro og Herbert Nordrum, vil de fleste ansiktene som dukker opp i serien v\u00e6re nye for mange av oss. Det er utrolig g\u00f8y \u00e5 bli kjent med interessante karakterer gjennom friske og unge mennesker som rett og slett presterer bra. Gine Cornelia Pedersen (Nenne), Alexandra Gjerpen (Alex) og Seljeseth har utviklet tre sv\u00e6rt ulike karakterer som de alle gir liv til med overbevisning.", "\u00abUnge lovende\u00bb er en varm serie og det er gjort gode vurderinger n\u00e5r det gjelder musikken som blir brukt. Det er et smart trekk \u00e5 la Ur\u00f8rt-artister prege lydbildet i serien. Ved \u00e5 bevisst velge b\u00e5de musikk og skuespillere som er friske og ur\u00f8rt, har Seljeseth har klart \u00e5 gj\u00f8re serien til noe nytt og eget.", "Serien tar ogs\u00e5 opp tunge og vanskelige tema som prestasjonsangst og psykiske problemer. I l\u00f8pet av seriens seks episoder kunne jeg tenkt meg \u00e5 g\u00e5 enda litt dypere i tematikken, for av og til f\u00f8ler jeg man svever litt mye p\u00e5 overflaten. Samtidig f\u00e5r karakterene meg til \u00e5 grunne over mitt eget ego og hvor opptatte vi i dag er av oss selv. En av karakterene f\u00e5r etter hvert alvorlige psykiske problemer uten at noen rundt henne reagerer, de ser ikke hennes voldsomme forandring. Men det er kanskje i \u00abv\u00e5r beste alder\u00bb at vi viser v\u00e5re d\u00e5rligste sider? At vi ikke ser de rundt oss fordi vi er blendet av oss selv?", "Den f\u00f8rste sesongen av \u00abGirls\u00bb kom i 2012 og ble raskt en seersuksess. Etter \u00e5 ha sett alle episodene av \u00abUnge lovende\u00bb i ett strekk sitter jeg, med mine firkantede \u00f8yne, igjen med konklusjonen: Denne serien trengte jeg og hvorfor har ingen kunnet gi meg den f\u00f8r n\u00e5? Seljeseth & co har klart \u00e5 fylle et tomrom i den norske dramaverdenen jeg ikke visste var der, men som n\u00e5 st\u00e5r for meg som den st\u00f8rste selvf\u00f8lge. Jeg trenger sesong to."]}, {"field": "category0", "value": "kultur"}, {"field": "contenthash", "value": "36c19056b90bbdccdaffc8a543c0da9076cf2fef8a7f34ede147f783f568f435"}, {"field": "createtime", "value": "2016-10-22T14:20:31.000Z"}, {"field": "description", "value": "Vi trenger denne tv-serien. Hvorfor har ingen skj\u00f8nt det for lenge siden?"}, {"field": "dominantimage", "value": "http://www.adressa.no/kultur/article11796518.ece/6cv7zw/ALTERNATES/w980-default/Unge%20lovende.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc33579611d8997a72efefa7d32f875a14384180.jpg?5989910c"}, {"field": "dominantthumbnaildimensions", "value": "300x169"}, {"field": "heading", "value": "Troverdig og morsomt om det \u00e5 v\u00e6re ung og lovende -adressa.no"}, {"field": "id", "value": "cc33579611d8997a72efefa7d32f875a14384180"}, {"field": "keyword", "value": ["tv", "Tv-anmeldelser", "NRK", "Ungdom"]}, {"field": "keywords", "value": "tv,Tv-anmeldelser,NRK,Ungdom"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["serie", "lov", "unge lovende", "ung"]}, {"field": "kw-entity", "value": ["unge", "ungdom", "hannah", "teaterh\u00f8gskolen", "nenne", "ur\u00f8rt", "elise", "girls", "mads l\u00f8ken og birgitte rustad wegener", "birgitte rustad wegener", "jacob oftebro og herbert nordrum"]}, {"field": "kw-location", "value": "los angeles"}, {"field": "kw-pageclass", "value": "article"}, {"field": "kw-person", "value": ["herbert nordrum", "jacob oftebro", "lena dunham", "silje seljeseth", "alexandra gjerpen", "mads l\u00f8ken", "cornelia pedersen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11796518.ece/6cv7zw/ALTERNATES/w980-default/Unge%20lovende.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Troverdig og morsomt om det \u00e5 v\u00e6re ung og lovende"}, {"field": "og-type", "value": "article"}, {"field": "og-url", "value": "http://www.adressa.no/kultur/2015/11/11/Troverdig-og-morsomt-om-det-%C3%A5-v%C3%A6re-ung-og-lovende-11796519.ece"}, {"field": "pageclass", "value": ["article"]}, {"field": "publishtime", "value": "2015-11-11T20:02:31.000Z"}, {"field": "recs-articleid", "value": "11796519"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-11-11T20:02:31.000Z"}, {"field": "recs-rawtitle", "value": "Troverdig og morsomt om det \u00e5 v\u00e6re ung og lovende -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vi trenger denne tv-serien. Hvorfor har ingen skj\u00f8nt det for lenge siden?"}, {"field": "thumbnail", "value": "http://content-thumbnail.cxpublic.com/content/thumbnail200x150/cc33579611d8997a72efefa7d32f875a14384180.jpg?5989910c"}, {"field": "thumbnailfullheightdimensions", "value": "200x1303"}, {"field": "timestamp", "value": "2017-08-08T10:23:08.000Z"}, {"field": "title", "value": "Troverdig og morsomt om det \u00e5 v\u00e6re ung og lovende"}, {"field": "url", "value": "http://www.adressa.no/kultur/2015/11/11/Troverdig-og-morsomt-om-det-%c3%a5-v%c3%a6re-ung-og-lovende-11796519.ece"}, {"field": "urlhash", "value": "cc33579611d8997a72efefa7d32f875a14384180"}], "score": 0.82502156, "siteId": "9222270286501375973", "id": "cc33579611d8997a72efefa7d32f875a14384180"}

