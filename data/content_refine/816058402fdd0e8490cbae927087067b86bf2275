{"fields": [{"field": "modifiedtime", "type": "time", "value": "2014-07-05T10:09:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "Det er et merkelig v\u00e6r. Solstr\u00e5lene har funnet veien ned til Bromstad, h\u00f8yblokkene p\u00e5 Valentinlyst strekker seg i lyset. Bak dem henger tunge skygger i m\u00f8rkebl\u00e5tt og svart.", "Rapperen og musikeren Shitrich liker det han ser, han er 74 meter h\u00f8y. Fra et bord ved Egon-restauranten i Tyholt-t\u00e5rnet har han utsikt over bydelen han kommer fra, bydelen alt handler om, bydelen han vil flytte tilbake til.", "N\u00e5r han skal ta en slurk av den f\u00f8rste halvliteren, glipper det v\u00e5te glasset ut av handa hans og smeller mot bordplata. Glassk\u00e5r og pils overalt.", "Det er et merkelig v\u00e6r, noe som ikke stemmer.", "Alle har vi et sted, et sted hvor vi vokste opp og ble formet. Historien om slike steder kan like gjerne handle om mennesker, om milj\u00f8ene man havnet i. Rapperen Shitrich heter egentlig Andreas, de kaller ham Andy, han vil at vi bruker etternavnet Anderson.", "Han er 33 \u00e5r og fra Bromstad.", "\u2013Egentlig har jeg bodd her hele livet. Dette er plassen jeg vokste opp. Det er plassen hvor jeg tok min f\u00f8rste sigarett, min f\u00f8rste \u00f8l, min f\u00f8rste hasj-joint. Det var her jeg fikk min f\u00f8rste kompisgjeng. Du f\u00e5r tilh\u00f8righet til s\u00e5nne plasser, sier han.", "\u2013 Den f\u00f8rste klikken din er med deg hele livet. Det trenger jo ikke \u00e5 ha v\u00e6rt Bromstad, sier han.", "Men det var Bromstad det ble.", "\u00abHvorfor g\u00e5r du med kniv?\u00bb. \u00abHar du narkotika p\u00e5 deg?\u00bb. \u00abDu f\u00e5r faktisk den beste cella\u00bb.", "Politisitatene er hentet fra plata \u00abMakka Nykinen\u00bb, som kom i midten av juni. Tittelen er et ordspill p\u00e5 navnet til en alkoholisert, finsk skihopper, \u00abmakka\u00bb er slang for amfetamin. Adresseavisen trillet terningkast seks og kalte Shitrich \u00aben av landets mest begavede rappere\u00bb.", "Til Bromstad kom han med foreldrene som fire\u00e5ring, de flyttet inn i en leilighet i Bromstadveien, som siden fikk adressen Amalie Skrams vei etter den naturalistiske og skjebneorienterte forfatteren.", "Etterp\u00e5 har han bodd dypere inn i bydelen, i Stallmestervegen, oppkalt etter tjenerskapet p\u00e5 gamle Bromstad g\u00e5rd. Til slutt havnet han p\u00e5 et rom ved vertshuset Transitten, hotellet som ble et hybelhus i skyggen av h\u00f8yblokkene.", "N\u00e5 st\u00e5r han i heisen ned fra Tyholtt\u00e5rnet, det smeller for \u00f8rene. Han skal vise oss hvor han kommer fra.", "Hva er Bromstad? I utgangspunktet navnet p\u00e5 den store g\u00e5rden som har avgitt mest eiendom til bydelen nord\u00f8st for sentrum. G\u00e5rden tilh\u00f8rte Nidaros erkebispesete, som leide bort jord mot en \u00e5rlig avgift. Ottar Vasseljen kj\u00f8pte alt for 157 000 kroner i 1929, tyskerne brukte deler av omr\u00e5det som leir for russiske krigsfanger under krigen.", "En s\u00f8ndag i mars 1955 fors\u00f8kte en 33 \u00e5r gammel sikringsfange fra", "Reitgjerdet \u00e5 sette fyr p\u00e5 tre ulike bygninger ved g\u00e5rden, f\u00f8r han til slutt fikk fyr p\u00e5 l\u00e5ven. Brannen er blitt omtalt som den mest dramatiske i Bromstads historie.", "Nesten et halvt \u00e5rhundre senere er det en annen 33-\u00e5ring som f\u00e5r oppmerksomhet. For den jevne borger i Trondheim m\u00e5 tekstene til Shitrich fortone seg som et inferno av kriminalitet, kokain- og amfetaminhandel, vold og overgrep.", "Han hevder at historiene er sanne, at de er hentet fra Bromstad.", "\u2013 Det er ikke n\u00f8dvendigvis jeg som har gjort alt det jeg rapper om. Men det har skjedd. I en eller annen etasje i blokka der, i en leilighet, kanskje p\u00e5 baksida av Valentinlystsenteret, sier han.", "\u2013 S\u00e5nne ting skjer overalt i Norge, det er ikke spesielt for Bromstad, legger han til.", "For puristene er Bromstad i dag rektangelet av bebyggelse mellom Kong \u00d8ysteins veg og Br\u00f8setvegen, avgrenset av Bromstadvegen i nord og Sigurd Jorsalfars veg i s\u00f8r. Men det er ikke mye purisme \u00e5 spore i tekstene til Shitrich.", "\u00abRusa, formen sykt sprengt. Lyg itj, du f\u00e5r my deng. Leike itj nokka butikk eller bank, vi driv itj utlegg. D\u00e6m sp\u00f8r m\u00e6 om en ekstra dag, \u00e6 sp\u00f8r dem e du fette gal? Nekte, gir d\u00e6m sm\u00e6kk som svar\u00bb, heter det i \u00abBromstad, h\u00e6\u00e6\u00e6\u00e6\u00bb, som handler om dopsalg der fors\u00f8k p\u00e5 kriting blir sl\u00e5tt hardt ned p\u00e5.", "\u2013 Bromstad er ikke en ghetto, det sitter ikke spr\u00f8ytenarkomane langs veggene her. Kanskje var ikke omr\u00e5det belasta da jeg vokste opp heller, men jeg hang i et belasta milj\u00f8. Jeg vil fortelle om hvordan jeg hadde det her, sier han.", "Oppveksten hadde visse knagger, en av dem ligger i innhuket bak Esso-stasjonen ved Plantasjen, en annen et steinkast unna. Her tar Shitrich en r\u00f8yk ved det falleferdige n\u00e6ringslokalet, en forlatt r\u00f8nne som i 1979 ble den f\u00f8rste Rema-butikken noensinne. I butikken jobbet m\u00f8dre, ungdommene stjal \u00f8l og ble kjeftet opp i kjelleren, forteller han.", "Shitrich ble aldri s\u00f8kkrik. Men Odd Reitan skapte et imperium med Bromstad som utgangspunkt.", "\u2013 Vi hadde en butikk fra f\u00f8r, men ville teste lavpriskonseptet her. Det fungerte! I august 1980 begynte det \u00e5 ta av for alvor. Jeg husker jeg sto p\u00e5 spiserommet til damene og fortalte om en \u00f8kning p\u00e5 noen-og-s\u00f8tti prosent, sier Odd Reitan til Ukeadressa.", "\u2013 Det var mye folk p\u00e5 Bromstad, og butikken hadde allerede v\u00e6rt der lenge. Til oss kom det folk fra hele byen, men selvf\u00f8lgelig mange fra Bromstad, fortsetter han.", "\u2013 Hvordan vil du beskrive Bromstad-befolkningen?", "\u2013 De har greie p\u00e5 penger! De vil ha mest mulig for minst mulig. De vil f\u00e5 tak i varene fort, de vil v\u00e6re trygge p\u00e5 at de ikke blir lurt, svarer han.", "P\u00e5 plata \u00abMakka Nykinen\u00bb forteller Shitrich en lignende historie, men med et helt annet fortegn. Det er visst aldri blitt lekt butikk p\u00e5 Bromstad, ikke p\u00e5 noe niv\u00e5:", "\u00ab\u00c6 veit da kos det g\u00e5r ned p\u00e5 senteret, rusa ut av helvete. Bugatti, ut ruta, gutta utafor og heng itj med. Tusenlappa slenges ned, treng itj engang tenk p\u00e5 det\u00bb, rapper han.", "Bugatti Drive Thru. Det 25 \u00e5r gamle gatekj\u00f8kkenet ved Valentinlystsenteret, et sted som if\u00f8lge en urban myte bare ansetter jenter, har byens beste burger, mener Shitrich. Han tar den minste til 65 kroner, snakker om l\u00f8rdagsmiddager med foreldrene, om bakrusmat og matkick i hasjrus.", "\u2013 Noe for enhver anledning, sier han, ler.", "Litt tidligere har han pekt mot et hus i omr\u00e5det:", "\u2013 Der bodde han som i en periode var en av de st\u00f8rste pusherne p\u00e5 \u00f8stsida av byen. Han var 16 \u00e5r og solgte hasj fra vinduet p\u00e5 gutterommet. Han hadde installert overv\u00e5kningskamera ut ruta.", "Hva er det med Bromstad? Det vakte en viss oppsikt da Audun Vinger, musikkjournalist i Dagens N\u00e6ringsliv, nylig skrev at Shitrich var \u00abberyktet fra det harde milj\u00f8et i drabantbyen Bromstad\u00bb. Er det dekning for \u00e5 omtale Bromstad s\u00e5nn?", "Grovt sett er Bromstad postnummer 7046, selv om dette ogs\u00e5 omfatter deler av Br\u00f8set, Tyholt og Persaunet. I 7046 ligger gjennomsnittsinntektene midt p\u00e5 treet i bym\u00e5lestokk, like under 294 000 kroner, noe som er langt over for eksempel Saupstad.", "Snittformuene p\u00e5 Bromstad er over en halv million og dermed i \u00f8verste sjikt i Trondheim. Men gapet er likevel bredt mot det tilst\u00f8tende postnummeret 7052, som er Tyholt, Berg og deler av Singsaker. Her er snittinntekten 356 000 kroner, snittformuen 646 000, helt i bytoppen.", "P\u00e5 Bromstad bor folk i rekkehusleiligheter, terrassehus og blokker, men ogs\u00e5 eneboliger i gater med navn som Eng- og \u00c5kerveien.", "\u2013 Ja, det er et variert nabolag, en veldig stor blanding av folk. Nederst ved Bromstadveien ligger sosialboligene, mens en Rema-kj\u00f8pmann som solgte leiligheten sin p\u00e5 toppen av den nye blokka ved Valentinlystsenteret fikk 12,5 millioner kroner for den, sier Shitrich.", "\u2013 Vi brydde oss ikke om hvor folk bodde, det handlet om \u00e5 stole p\u00e5 folk. Og du kan ha det like j\u00e6vlig p\u00e5 250 kvadratmeter, sier han utenfor et hvitt stakittgjerde.", "Bortenfor henger skjorter til t\u00f8rk p\u00e5 en terrasse, det er sol, men kj\u00f8lig. Rapperen i T-skjorte har g\u00e5tt over en gjengrodd fotballbane mellom de seks h\u00f8yblokkene, den banen der dophandlene ble gjort, forteller han.", "\u00abB\u00f8nna kosta 100, \u00e6 va 14, \u00e6 hadd ti. Delt i 14, kall det flis, bort p\u00e5 en halvtim. Trudd \u00e6 va storkar med buksa full av gryn. Omsatt nedi byen, 400 spenn rett i lomma p\u00e5 en drittkid\u00bb, rapper han i \u00ab48 tima\u00bb.", "Han var ofte yngst i gjengen.", "\u2013 Jeg m\u00e5tte b\u00e6re hasjen for dem som var eldre. N\u00e5r vi kom ut av blokkene var det jeg som hadde det i lomma. Det var en del storgutter som bodde her, de som dreiv stort med kriminelle ting. De st\u00f8rste sl\u00e5sskjempene i byen, sier han, og nevner navn som ikke b\u00f8r komme p\u00e5 trykk.", "\u00abVi befinner oss alltid et sted. Sted er ikke noe som kommer i tillegg til eksistensen. Sted er ikke bare en bestemt plass i verden der vi kan befinne oss. Sted er selve m\u00e5ten vi befinner oss i verden p\u00e5\u00bb, skriver forfatteren Per Thomas Andersen i forordet til boka \u00abTil stede\u00bb.", "\u00abVi kan ikke ikke v\u00e6re noe sted. Kanskje skulle vi vurdere \u00e5 bytte ut det litt abstrakte begrepet eksistens med eksisted . Vi er alltid til stede\u00bb, skriver han.", "For Shitrich ligner Bromstad p\u00e5 en eksistens. Da han som ung voksen bodde i et terrassehus i Bromstadenga, ett av flere Tobb-eide borettslag i skr\u00e5ninga nedover mot Strindheim, startet han hip hop-gruppa Bromstad Billionaires med kompisen Sondre.", "De rappet om \u00abmakka te hoinnerpris\u00bb (billig amfetamin), men ogs\u00e5 om steder som Esso-stasjonen, Tyholt-t\u00e5rnet, Bugatti, den nedlagte videobutikken Spektra, kinarestauranten China House: \u00abDet e faen m\u00e6 Bromstad, kis, det e faen m\u00e6 Bromstad, kis\u00bb.", "\u2013 Som kids var vi alltid p\u00e5passelige med \u00e5 si ifra hvor vi kom fra. Det var en stolthet, vi hadde en gjengmentalitet. Det gikk rykter p\u00e5 By\u00e5sen om en crazy gjeng fra Bromstad. Jeg sier ikke at J16-spillerne p\u00e5 By\u00e5sen visste om oss, men at de som var som oss, gjorde det, sier han.", "\u2013 Hadde du v\u00e6rt en annen person om du hadde vokst opp et annet sted?", "\u2013 Nei, jeg tror jo ikke det. Men det handler om hvilke venner man f\u00e5r, hvem du vil henge med. Vi pr\u00f8vde hasj da vi var 12\u201313 \u00e5r. Fem \u00e5r senere var det noen som ikke gidda den greia der lenger, mens andre satt med et kilo under sofaen, sier han.", "I Magnus Berrf\u00f8tts veg, i skyggen av blokkene p\u00e5 Valentinlyst, l\u00e5 et annet viktig omdreiningspunkt for unge p\u00e5 Bromstad p\u00e5 90-tallet. Videobutikken Spektra, som senere ble Showtime, er borte. Stedet hadde ogs\u00e5 en arkadedel, der Shitrich spilte Pit-fighter, et klassisk sl\u00e5ssespill.", "I dag virker det som om \u00abVelkommen til\u00bb-skiltet over kinarestauranten legger en stolthet i \u00e5 la hilsenen henge i lufta. Logoen til vertshuset Transitten vegg i vegg er et dansk flagg, en siste rest av en fargerik flaggbord.", "Her inne i vertshuset, som i realiteten er et hybelhus, bodde Shitrich i tre \u00e5r som noen-og-tyve\u00e5ring. Innenfor d\u00f8rene er det trukket for i resepsjonen, det er u\u00e5pnede brev, r\u00f8dt teppegulv. Et overv\u00e5kningskamera henger i hj\u00f8rnet. Rapperen g\u00e5r inn og tar til venstre, stopper opp ved en brun d\u00f8r med romnummer 101.", "\u2013 Jeg betalte 3000 kroner i en konvolutt hver m\u00e5ned for \u00e5 bo her. Helt til jeg sluttet \u00e5 betale. Da jeg skyldte 21 000 kroner, ble jeg kasta ut, sier han.", "\u2013 Dette var en festplass for oss, men ogs\u00e5 et studio. I Bromstad Billionaires satte vi toseteren foran d\u00f8ra her og spilte inn, sier han.", "Nabocash-gr\u00fcnderen Bj\u00f8rn Hilmar Johansen (81) eier Transitten og bygningene rundt. Han husker ikke den unge rapperen n\u00e5r Ukeadressa tar kontakt, det har v\u00e6rt mange innom d\u00f8rene.", "\u2013 Det ble bygd i 1970, det skulle v\u00e6re et hotell, vi hadde selskapsavdeling i sokkelen. Siden bygde jeg det om til vertshus, p\u00e5 90-tallet begynte vi \u00e5 leie ut som hybelleiligheter. Det bor fortsatt folk der, det har v\u00e6rt s\u00e5 stor ettersp\u00f8rsel at jeg kunne ha satt opp tre etasjer til, sier Johansen.", "I noen av disse bygningene er det ogs\u00e5 drevet forniklingsverksted, seinere kolonial, hvor ogs\u00e5 Odd Reitan var inne p\u00e5 eiersiden, if\u00f8lge Johansen. Rundt hj\u00f8rnet ligger leiligheten som p\u00e5 2000-tallet huset massasjeinstituttet Fun Time, av politiet karakterisert som et rent bordell. Club 4-gr\u00fcnder Tom Ketil Krogstad ble d\u00f8mt for hallikvirksomhet.", "Utenfor og oppe p\u00e5 veggen av vertshuset har noen tagget \u00abNesh\u00bb i hvite bokstaver. En hilsen fra graffitigruppa PLC, som for noen \u00e5r siden konkurrerte med Bromstad-baserte GSM. En av de viktigste taggerne i GSM bodde like ved vertshuset.", "\u2013 Og \u00abNesh\u00bb-taggen var det f\u00f8rste han s\u00e5 n\u00e5r han kom ut av d\u00f8ra om morran, sier Shitrich og ler.", "Alt dette blir del av den moderne fortellingen om Bromstad, sett fra en rappers st\u00e5sted. I mai flyttet Shitrich til Oslo for \u00e5 satse alt p\u00e5 musikken, han er n\u00e6r et gjennombrudd, han skal spille p\u00e5 \u00d8yafestivalen.", "Men en gang skal han hjem.", "\u2013 Jeg vil at ungene mine skal vokse opp her. Det er litt betong, men mye gr\u00f8ntareal, sier han.", "\u2013 Hva tror du at de som bor p\u00e5 Bromstad tenker om tekstene dine?", "\u2013 Det var n\u00e5 en gang s\u00e5nn det var. De b\u00f8r v\u00e6re glad for at jeg forteller hva som skjer bak lukkede d\u00f8rer. Det er en del syke historier, men folk kan ikke ta meg p\u00e5 det. Det er jenter som blir dopet ned p\u00e5 MDMA og antastet av gutter hver helg. Jeg forteller det, sier han.", "\u2013 Betyr det at du st\u00f8tter det?", "\u2013 Nei. Jeg viser et snitt av hvordan det er. Men jeg kommer ikke med noen pekefinger heller.", "\u2013 Hva tenker du om at noen er kritiske til tekstene dine?", "\u2013 De m\u00e5 heller v\u00e6re kritiske til at dette skjer. Det er viktig at det kommer frem, at noen forteller det. Og om det kommer frem som en tekst p\u00e5 et ark eller fremf\u00f8rt over partybeats, det er ikke viktig. Det er ikke noe jeg har funnet p\u00e5, sier han.", "Han tar en r\u00f8yk, den fjerde eller femte p\u00e5 turen gjennom Bromstad, og begynner \u00e5 g\u00e5 ned mot et av boligfeltene. Snart kommer han inn i Stallmestervegen, der rekkehusene etter hvert blir til terrassehus, han poserer for fotografen foran en oppgang, det bl\u00e5ser. \u00abH\u00e6\u00e6\u00e6, velkommen inn i mitt liv, selv om det e sommer e det istid, bitches\u00bb, rapper han p\u00e5 plata.", "Og n\u00e5r han er p\u00e5 vei tilbake, forbi den nesten usynlige Strindheim kirke, forbi senteret, ser han nok en gang blokkene p\u00e5 Valentinlyst. De bader i sol, han lyser opp.", "\u2013 De er dritsexy, de blokkene her, sier han, og legger til:", "\u2013 Noen sier at de ligner p\u00e5 blokkene i Romulslia. Men de er bare billige etterligninger."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "695d53d0de37d300ceb43113ddcd9c8b1edc3804172a20740b386ce97b656499"}, {"field": "createtime", "value": "2017-05-02T11:27:42.000Z"}, {"field": "description", "value": "Rapperen Shitrich blir aldri ferdig med Bromstad. Herfra forteller han historier om dop, vold og overgrep. Vi ble med tilbake inn i m\u00f8rket."}, {"field": "dominantimage", "value": "http://www.adressa.no/nyheter/trondheim/article9884643.ece/ALTERNATES/w980-default/20140623_RichardSagen_Shitrich_Bromstad-18972%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/816058402fdd0e8490cbae927087067b86bf2275.jpg?5981f307"}, {"field": "dominantthumbnaildimensions", "value": "300x169"}, {"field": "heading", "value": ["- Det e Bromstad, kis -adressa.no", "Den f\u00f8rste gjengen", "Bromstad i flammer", "\u00abDe har greie p\u00e5 penger\u00bb", "\u00abJ\u00e6vlig p\u00e5 250 kvm\u00bb", "\u00abBromstad, kis\u00bb", "Livet p\u00e5 vertshus", "\u00abSyke historier\u00bb"]}, {"field": "id", "value": "816058402fdd0e8490cbae927087067b86bf2275"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": ["esso", "dagens n\u00e6ringsliv"]}, {"field": "kw-concept", "value": ["tekstene dine", "syke historier", "merkelig v\u00e6r", "faen m\u00e6", "sted", "blokka", "rapper"]}, {"field": "kw-entity", "value": ["kong \u00f8ysteins", "bromstadvegen", "saupstad", "sondre", "china house", "br\u00f8set", "tobb", "spektra", "transitten", "fun time", "valentinlystsenteret", "showtime", "nidaros", "singsaker", "tyholt", "bromstadveien", "pit", "stallmestervegen", "m. en", "eng", "by\u00e5sen", "ukeadressa", "bromstad billionaires", "anderson", "makka nykinen", "plantasjen", "shitrich", "t-skjorte", "romulslia", "egon", "br\u00f8setvegen", "andy", "bromstadenga", "rema", "strindheim", "valentinlyst", "drive thru", "per thomas andersen", "bugatti", "nesh"]}, {"field": "kw-location", "value": ["trondheim", "oslo", "andreas", "norge", "berg"]}, {"field": "kw-pageclass", "value": "article"}, {"field": "kw-person", "value": ["tom ketil krogstad", "bj\u00f8rn hilmar johansen", "odd reitan", "amalie skrams", "audun vinger", "sigurd jorsalfars", "magnus berrf\u00f8tts", "ottar vasseljen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/nyheter/trondheim/article9884643.ece/ALTERNATES/w980-default/20140623_RichardSagen_Shitrich_Bromstad-18972%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det e Bromstad, kis"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article9884648.ece"}, {"field": "pageclass", "value": ["article"]}, {"field": "publishtime", "value": "2014-07-04T13:10:11.000Z"}, {"field": "recs-articleid", "value": "9884648"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-07-04T13:10:11.000Z"}, {"field": "recs-rawtitle", "value": "- Det e Bromstad, kis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Rapperen Shitrich blir aldri ferdig med Bromstad. Herfra forteller han historier om dop, vold og overgrep. Vi ble med tilbake inn i m\u00f8rket."}, {"field": "thumbnail", "value": "http://content-thumbnail.cxpublic.com/content/thumbnail200x150/816058402fdd0e8490cbae927087067b86bf2275.jpg?5981f307"}, {"field": "thumbnailfullheightdimensions", "value": "200x3264"}, {"field": "timestamp", "value": "2017-08-02T15:43:03.000Z"}, {"field": "title", "value": "- Det e Bromstad, kis"}, {"field": "url", "value": "http://www.adressa.no/pluss/magasin/article9884648.ece"}, {"field": "urlhash", "value": "816058402fdd0e8490cbae927087067b86bf2275"}], "score": 0.8064577, "siteId": "9222270286501375973", "id": "816058402fdd0e8490cbae927087067b86bf2275"}

