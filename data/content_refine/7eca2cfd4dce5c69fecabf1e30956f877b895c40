{"fields": [{"field": "modifiedtime", "type": "time", "value": "2016-01-09T09:34:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Vidar L\u00f8fshus"]}, {"field": "author", "value": "geir svardal"}, {"field": "body", "value": ["I morgen klatrer landslagssjef Vidar L\u00f8fshus opp monsterbakken i Val di Fiemme for \u00e5 st\u00e5 parat n\u00e5r Martin Johnsrud Sundby og Therese Johaug n\u00e5r toppen av stupbratte Alpe Cermis.", "Aktuell: Innkasserer storeslem n\u00e5r l\u00f8perne hans vinner Tour de Ski som avsluttes i helgen.", "Alder: 45 \u00e5r.", "Bor: Vestby.", "Familie: Samboer med Anja og to barn, Oskar (4) og Hedda (2).", "Yrke: Landslagssjef i langrenn.", "Utdanning: Sivil\u00f8konom.", "Karriere: Tilh\u00f8rte niv\u00e5et under norgestoppen som aktiv og la opp allerede som 25-\u00e5ring etter mye skader og sykdom. Var trener p\u00e5 krets- og regionplan mens han studerte. Ansatt som landslagstrener for USA 2002-06, deretter trener for de norske herrel\u00f8perne. Ble landslagssjef i 2011 og fikk dermed hovedansvaret for b\u00e5de dame- og herrelaget.", "Leser: Akkurat ferdig med Lars Myttings \u00abSv\u00f8m med dem som drukner\u00bb og har begynt p\u00e5 \u00abWolves of Wall Street\u00bb (Jordan Belfort). Leser ogs\u00e5 Thor Gotaas' \u00abBirken\u00bb.", "Lytter til: Strokes og U2 er sikkerstikk, men ellers styres mye av Anjas valg.", "- T\u00f8ffe menn gr\u00e5ter, sier Vidar L\u00f8fshus, den gamle gruveslampen fra L\u00f8kken. Der var farmora tjenestepike i direkt\u00f8rboligen, farfaren jobbet som bilmekaniker, og selv om Vidar aldri var nedi gruva i egen person, har han historien i blodet.", "R\u00f8ttene, tilh\u00f8righeten. Minnene, vennene. Natur, barndom, skole, lek. Forelskelse og ungdommelig svik. Alle slike oppvekstminner som du f\u00e5r god tid til \u00e5 spille av p\u00e5 netthinnen n\u00e5r du ligger kreftsyk p\u00e5 et sykehus femti mil unna, i hovedstaden, og fortsatt lurer p\u00e5 hva det var som traff deg midt i panna den kvelden du la av g\u00e5rde innover i Nordmarka og plutselig m\u00f8tte veggen.", "Du, den ud\u00f8delige.", "N\u00e5, redd for \u00e5 d\u00f8.", "Vidar L\u00f8fshus var p\u00e5 rutinesjekk p\u00e5 kreftavdelingen for noen uker siden og fikk en ny bekreftelse p\u00e5 at han fortsatt er frisk etter endetarmskreften.", "- Jeg har f\u00f8lt meg trygg ganske lenge n\u00e5. Operasjonen skjedde i 2008, men de sier at man f\u00f8rst etter fem \u00e5r kan erkl\u00e6res frisk. N\u00e5 er det g\u00e5tt ytterligere to \u00e5r.", "- Han er en utrolig mann og sterk som f\u00e5. Like etter operasjonen var han p\u00e5 jobb igjen, og om man ikke hadde visst at han hadde v\u00e6rt syk, kunne man fort unng\u00e5tt \u00e5 f\u00e5 det med seg. Han er profesjonell til fingerspissene og har et hum\u00f8r som smitter, sier Trond Nystad.", "T\u00f8ffe menn gr\u00e5ter, alts\u00e5, men aldri om Vidar L\u00f8fshus vil felle en t\u00e5re p\u00e5 toppen av monsterbakken i morgen. Han er blitt mer emosjonell og reagerer p\u00e5 s\u00e5 lite, synes han, men ikke over at norske langrennsl\u00f8pere vinner skirenn helt rituelt.", "Vidar L\u00f8fshus har m\u00e5ttet l\u00e6re seg \u00e5 leve med utlagt tarm og pose p\u00e5 magen.", "Vidar L\u00f8fshus var en slik l\u00f8per som det fins hundre av i hvert \u00e5rskull i Norge: P\u00e5 randen til \u00e5 bli noe stort, men marginalt d\u00e5rligere enn de aller, aller beste. Han var p\u00e5 Team Postgiro-laget til Oddvar Br\u00e5, helt i vannskorpen under landslagsl\u00f8perne. Etter mye sykdom og skader valgte han \u00e5 hoppe av som 25-\u00e5ring for heller \u00e5 prioritere utdanning. Vidar L\u00f8fshus rakk \u00e5 ta et mellomfag i internasjonal politikk p\u00e5 Dragvoll, f\u00f8r han reiste til USA for \u00e5 studere videre. I Colorado ble han frontfigur p\u00e5 universitetets langrennslag, men dro hjem etter bare ett \u00e5r fordi hans dav\u00e6rende kj\u00e6reste lokket med sansel\u00f8se Troms\u00f8.", "- Men jeg har alltid hatt det ene beinet st\u00f8tt plantet i langrennssporten, sier han.", "Mens han utdannet seg til sivil\u00f8konom i Nord-Norge, trente han ulike kretslag i Troms\u00f8 og Bod\u00f8, dit han etter hvert flyttet. I 2002 ble han kontaktet av det amerikanske skiforbundet som ville ha ham over som landslagstrener.", "- Det var vel der sn\u00f8ballen begynte \u00e5 rulle for alvor, tenker jeg.", "Vidar L\u00f8fshus utviklet l\u00f8pere som Kikkan Randall, Chris Freeman og Andy Newell, som skaffet USA nasjonens f\u00f8rste pallplassering i et verdenscuprenn siden pioneren Bill Kochs dager, og p\u00e5 dette viset gjorde L\u00f8fshus seg attraktiv som en fremtidig landslagstrener i Norge.", "Det aller viktigste m\u00f8tet skjedde likevel i en av opptaksbussene til NRK i Torino i 2006, under vinter-OL. Der var Vidar L\u00f8fshus st\u00f8tt og stadig innom for \u00e5 lire av seg noe strengt langrennsfaglig under de hyppige direktesendingene, men stadig oftere ble han observert i NRK-omr\u00e5det ogs\u00e5 utenom sendetid.", "- Det var slik Anja og jeg m\u00f8ttes, ja. Rent profesjonelt. Til \u00e5 begynne med. Hun var produk-sjonsleder.", "Utp\u00e5 v\u00e5ren var jobben i USA avsluttet og Vidar dro hjem - for ganske kjapt \u00e5 bli innrullert som en av flere trenere p\u00e5 landslaget.", "Og nesten like raskt hos Anja Skaug i Vestby.", "- Hundre reised\u00f8gn i \u00e5ret. Det er ille nok, men heller ikke verre enn akkurat \u00abille\u00bb. L\u00f8perne og trenerne har dobbelt s\u00e5 mange d\u00f8gn borte, og i sesonger med OL og VM tipper det som oftest over to hundre d\u00f8gn p\u00e5 reise.", "Det er seks dager igjen til jul, og vi er p\u00e5 vei ut fra Vidar L\u00f8fshus' avlukke i skiforbundets lokaler p\u00e5 Ullev\u00e5l. Han skal kj\u00f8pe et par gaver han enn\u00e5 ikke har rukket og deretter kaste seg ut p\u00e5 Ringveien \u00f8stover mot Vestby i rushtrafikken. I l\u00f8pet av dagen har han f\u00e5tt detaljerte rapporter fra Trond Nysted og Tor Arne Hetland, de to landslagstrenerne, og han har konferert justeringer i treningsmengden med to av l\u00f8perne p\u00e5 jentelaget. Et par sportsjournalister har konfrontert ham med resultatlistene s\u00e5 langt i sesongen og hva den norske dominansen p\u00e5 sikt vil ha \u00e5 si for langrennssporten. Dette er bare en forsmak p\u00e5 hva som skal komme n\u00e5r Tour de Ski begynner, blant stadig mer uinteresserte tyskere, sveitsere og italienere.", "- Det blir jo litt rart \u00e5 m\u00e5tte forsvare seg mot gode norske prestasjoner hele tiden, sukker L\u00f8fshus.", "Men Vidar L\u00f8fshus er bekymret. Det er de store fjernsynsnasjonene som styrer butikken, og akkurat n\u00e5 gir folk i Mellom-Europa blaffen i langrenn. I Tyskland er bobsleigh denne vinteren blitt en st\u00f8rre tv-idrett enn langrenn, som allerede er liten sammenlignet med alpint, hopp og skiskyting.", "- Sett i et historisk perspektiv vil andre nasjoner komme til \u00e5 utfordre oss mer enn de gj\u00f8r i dag. Jeg vet ikke n\u00e5r det skjer, men jeg er ganske sikker p\u00e5 at vi f\u00e5r mer konkurranse etter hvert.", "Skulle andre nasjoner ha lyst til \u00e5 kikke oss i kortene, st\u00e5r Vidar L\u00f8fshus klar til \u00e5 ta imot hvem som helst som m\u00e5tte banke p\u00e5 d\u00f8ra hans", "- Hvis det for eksempel ringer p\u00e5 en russer en dag og sp\u00f8r om \u00e5 f\u00e5 se treningsdagboken til en av v\u00e5re l\u00f8pere, vil det v\u00e6rt fritt frem. Vi praktiserer den \u00e5pne d\u00f8rs politikk og har ingen hemmeligheter.", "I tillegg tror Vidar L\u00f8fshus at andre skinasjoner kommer til \u00e5 ordne litt konkurranse for b\u00e5de Martin Johnsrud Sundby, Therese Johaug og de 10-15 andre norske l\u00f8perne i tiden som kommer.", "Men v\u00e6ret, like mye som sviktende seertall utenfor Norge, gj\u00f8r Vidar L\u00f8fshus betenkt.", "- Klimaendringene er det store sp\u00f8kelset. \u00c9n ting er sn\u00f8fattige vintre i Norge, for her oppe i Skandinavia skal vi nok alltids greie oss en stund. Jeg er mer bekymret for de delene av Sentral-Europa som tradisjonelt har hatt mye sn\u00f8 og stabil rekruttering i \u00e5revis, men som n\u00e5 opplever at gr\u00f8nne vintre snarere er regelen enn unntaket.", "I sportsbutikken p\u00e5 Ullevaal stadion har de denne formiddagen solgt flere sykler enn langrennsski, og Vidar L\u00f8fshus merker selv at det ikke bare er \u00e5 kaste seg ut i vinterprakten p\u00e5 Vestby heller. Men Oskar p\u00e5 fire er allerede en dreven skil\u00f8per, tross alt, og Hedda, som er to, har f\u00e5tt sitt f\u00f8rste skipar.", "- Jeg er hjemme s\u00e5 sjelden i vinterhalv\u00e5ret at dagene nesten kan regnes p\u00e5 ei h\u00e5nd, og for \u00e5 v\u00e6re sikre p\u00e5 \u00e5 f\u00e5 sn\u00f8 under beina, kj\u00f8rer vi gjerne til Gaustablikk, der vi har en leilighet, eller til mamma og pappas hytte i Gudbrandsdalen.", "Vidar L\u00f8fshus' egen barndom var badet i sn\u00f8rike skihelger.", "- Det var tur hver l\u00f8rdag og s\u00f8ndag. Vi hadde hytte i Resdalen og dro dit nesten hver helg. Der tr\u00e5kket jeg og broren min opp ei l\u00f8ype med miniski og arrangerte konkurranser, der jeg etterp\u00e5 skrev inn fiktive resultatlister med navnene p\u00e5 dem vi hadde latt som vi var. Det var Br\u00e5, Formo, Mikkelsplass, svensker, finner, russere. Det var litt av noen renn som ble gjennomf\u00f8rt, skal jeg love deg.", "- Han er sv\u00e6rt m\u00e5lbevisst og stiller store krav til seg selv og dermed ogs\u00e5 omgivelsene. Han var en organisator og lederfigur ogs\u00e5 som guttunge og s\u00e5 forbedringspotensial i alt. Han er gudfar til datteren min og en dr\u00f8mmeonkel og -pappa som lett f\u00f8lger to\u2013tre\u00e5ringer i leken, sier bestevenn Tore Kalland.", "Slik lekte Vidar L\u00f8fshus seg gradvis til \u00e5 bli en langrennsl\u00f8per som en dag sto der og banket p\u00e5 d\u00f8ren til det aller helligste: landslaget.", "Uten \u00e5 bli sluppet inn.", "- M\u00e5lt i CO-opptak, isolert sett, kunne sikkert jeg ogs\u00e5 blitt verdensmester. Men det er s\u00e5 mye annet som skal passe inn for at alt skal klaffe. Jeg var ikke der. Langt derifra.", "Petter Northug er der. Marit Bj\u00f8rgen, Therese Johaug. Martin Johnsrud Sundby. Grensesprengerne.", "- Bj\u00f8rn D\u00e6hlie og Vegard Ulvang var jo der, Oddvar Br\u00e5 ogs\u00e5. Ut\u00f8verne som torde \u00e5 pushe grensene, som var villige til \u00e5 g\u00e5 p\u00e5 noen ganske dr\u00f8ye smeller, som de l\u00e6rte av, det er de som lykkes. Rent fysiologisk er ikke Martin det st\u00f8rste talentet i sin generasjon, men han har en ekstrem evne til \u00e5 fange opp teknikk og til \u00e5 t\u00e5le enorme treningsmengder. Ingen har trent s\u00e5 mye som Martin Johnsrud Sundby siden Oddvar Br\u00e5s dager.", "- Hvor mye mer t\u00e5ler toppidrettsut\u00f8veren?", "- Det er ikke sikkert at noen vil komme til \u00e5 t\u00e5le s\u00e5 mye mer trening enn det v\u00e5re toppl\u00f8pere utsetter seg for n\u00e5. Det er ikke sikkert det blir malen heller i fremtiden eller at det er \u00f8nskelig. Vi balanserer p\u00e5 et punkt der videreutvikling ikke n\u00f8dvendig kan eller skal m\u00e5les i treningsmengden.", "- Han er selve symbolet p\u00e5 det \u00e5 ta ut alt. Et utrolig konkurranseinstinkt i alt han driver p\u00e5 med, men konsekvent real, skikkelig og \u00e6rlig. Han er ekstremt engasjert og sta, s\u00e5 langt fra konfliktsky man kan komme, men leken p\u00e5 en b\u00e5de barnslig og voksen m\u00e5te, sier Geir Skari, Vidars gamle konkurrent og venn.", "Vidar L\u00f8fshus snakker mye om smerten ved \u00e5 v\u00e6re langrennsl\u00f8per, av hele tiden \u00e5 g\u00e5 ned i kjelleren for \u00e5 hente de siste reservene, av lange treningsturer der utmattelse bare er fornavnet n\u00e5r \u00f8kten endelig tar slutt.", "Flere av Vidar L\u00f8fshus' kolleger forst\u00e5r hvorfor han aldri fanget opp signalene fra kroppen tidsnok til \u00e5 skj\u00f8nne at den ropte \u00abfare\u00bb - og ikke \u00abmer\u00bb.", "Han brukte \u00e5 knyte p\u00e5 seg joggeskoene og dra til skogs, uten tanke p\u00e5 om han skulle v\u00e6re ute i \u00e9n, to eller fire timer. Men denne v\u00e5rkvelden i 2008, et sted ved Grefsenkollen i Oslo, sa det stopp etter bare ti minutter. Det var, for \u00e5 si det forsiktig, ganske uvanlig.", "- Jeg hadde en stund hatt mistanke om at jeg hadde hemoroider, men fastlegen sendte meg til videre unders\u00f8kelse, og s\u00e5 viste det seg at jeg hadde endetarmkreft av det mest hissige slaget. \u00c5 f\u00e5 den beskjeden var som \u00e5 bli sl\u00e5tt ned p\u00e5 \u00e5pen gate.", "- Jeg hadde merket noen symptomer allerede to \u00e5r f\u00f8r dette, men det var signaler jeg bare ignorerte. Vi menn er antagelig mye d\u00e5rligere enn kvinner til \u00e5 g\u00e5 til legen n\u00e5r vi mistenker at noe er galt, og plutselig kan det v\u00e6re for sent. I en ideell verden skulle jeg \u00f8nsket at vi ble innkalt til en slags EU-kontroll av kroppen, s\u00e5nn som vi har p\u00e5 bilene v\u00e5re, for \u00e5 f\u00e5 avdekket alvorlige sykdommer, sier Vidar L\u00f8fshus.", "Men s\u00e5 lenge det er viktigere \u00e5 f\u00e5 sjekket rustskadene og bremseklossene p\u00e5 en tolv \u00e5r gammel Toyota enn cellene til en tidlig-70-modell fra L\u00f8kken, velger Vidar L\u00f8fshus \u00e5 bruke megafonen til sine br\u00f8dre.", "- G\u00e5 til legen straks du er i tvil, ellers kan det v\u00e6re for sent. Kan jeg, og andre som har v\u00e6rt gjennom det samme som meg, bidra til \u00e5 redde ett liv, har vi oppn\u00e5dd masse.", "Han ble operert p\u00e5 sommeren og satt under cellegift- og str\u00e5lebehandling tvert. Samtidig forbannet han seg p\u00e5 \u00e5 komme i form igjen s\u00e5 fort som mulig.", "- Jeg bodde fire kilometer fra sykehuset og syklet til og fra str\u00e5lebehandlingene. Jeg sto midt i kreftkampen og hadde forbannet meg p\u00e5 at ingen skulle ta meg.", "- T\u00f8ff i trynet?", "- Altfor t\u00f8ff i trynet. Og derfor gikk jeg ogs\u00e5 p\u00e5 en smell psykisk og var ganske langt nede en stund, men jeg ble lappet sammen av kreftforeningens psykologer og ikke minst av Anja.", "Brutal mot seg selv, men aldri mot andre, sier folk som har st\u00e5tt n\u00e6r Vidar L\u00f8fshus opp gjennom \u00e5rene. Aldri redd for \u00e5 ta konflikter, direkte og krevende i formen, slik du helst b\u00f8r v\u00e6re n\u00e5r du samtidig er sjefen til noen av idrettsnasjonens st\u00f8rste individualister og egoer.", "Men hva gjorde sykdommen med ham?", "- Jeg er blitt mer f\u00f8lsom p\u00e5 mange ting, men samtidig kjenner jeg at jeg av og til bruser med fj\u00e6rene og sier til folk at \u00abkom igjen n\u00e5, kom dere videre\u00bb. I toppidretten er vi s\u00e5 bortskjemte, b\u00e5de ut\u00f8vere og trenere, med at vi har et stort st\u00f8tteapparat rundt oss. Det st\u00e5r der klart, hele tiden. Men slik har vi det i det norske velferdssamfunnet ogs\u00e5. Alt ligger til rette for oss. Da nytter det ikke \u00e5 sitte i en krok og rope p\u00e5 Nav, om det butter imot. Men for all del, man skal ikke skj\u00e6re alle over en kam her, og det fins tusen forskjellige diagnoser, men poenget mitt er at det hjelper \u00e5 fighte.", "Etter at Vidar L\u00f8fshus har sklidd ned monsterbakken etter seiersseremonien i morgen, g\u00e5r det som sedvanlig slag i slag utover vinteren. Men langt der fremme et sted - i mars, muligens - lokker det en frihelg, hjemme p\u00e5 L\u00f8kken, kanskje - eller i Trollheimen, med Anja, Oskar og Hedda.", "- Det blir ikke mer lykke enn det.", "En joggetur alene i skogen, som en bonus etter en lang sesong, h\u00f8rer ogs\u00e5 med.", "- Jeg skal l\u00f8pe fort og hardt, men slik at jeg h\u00f8rer tiuren fly. Eller at r\u00e5dyret skvetter n\u00e5r jeg kommer. Det er opplevelsen av natur - og av \u00e5 leve.", "Utp\u00e5 v\u00e5ren kommer det kanskje en ny forhandlingsrunde om Petter Northug og om hvem som skal melke hvem, men alvorlig talt: Vidar L\u00f8fshus har allerede nedkjempet de demonene som er.", "geir.svardal@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "68752869be9d951604e6de196662f03a3bba0db2803ff440e2a2e3fced61a2b8"}, {"field": "createtime", "value": "2017-05-01T15:39:56.000Z"}, {"field": "description", "value": "Han f\u00f8lte seg n\u00e6rmest ud\u00f8delig, der han f\u00f8yk til skogs og lot smertene jage ham i mil etter mil. Det var slik livet skulle v\u00e6re. Til han fikk kreftdommen."}, {"field": "dominantimage", "value": "http://www.adressa.no/pluss/magasin/article11998103.ece/ghi0wf/ALTERNATES/w980-default/Vidar4shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7eca2cfd4dce5c69fecabf1e30956f877b895c40.jpg?597104db"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5r l\u00f8ypa tar en annen sving -adressa.no", "- At du ikke kan sitte p\u00e5 dass lenger ... Det tar jo litt tid f\u00f8r man forst\u00e5r konsekvensen av noe s\u00e5nt, av \u00e5 leve med stomi.", "Et m\u00f8te i Torino", "- Livet har v\u00e6rt preget av litt tilfeldigheter hele veien, og jeg har bestandig handlet ganske impulsivt.", "Gr\u00f8nne vintre", "- Treneren til Bayern M\u00fcnchen eller Barcelona beh\u00f8ver heller ikke st\u00e5 skolerett og si at - joda, kanskje vi skal senke oss noen hakk, slik at de andre kan bli bedre.", "Badet i sn\u00f8", "Smertenes konge", "- I ettertid husker jeg at jeg hadde en del smerter som ikke skulle v\u00e6rt der, men der og da ble ubehaget skrevet p\u00e5 kontoen for noe man m\u00e5tte t\u00e5le, om man var med p\u00e5 leken. T\u00f8ff i trynet. Det var litt s\u00e5nn.", "Brutal stopp", "- P\u00e5 slutten, da r\u00e6vva nesten var svidd av, sto jeg p\u00e5 sykkelen og tr\u00e5kket hjem til Torshov, der jeg bodde.", "Kamp mot demoner", "- Jeg er blitt mer empatisk. Mer oppmerksom p\u00e5 folk som er syke eller sliter med andre problemer."]}, {"field": "id", "value": "7eca2cfd4dce5c69fecabf1e30956f877b895c40"}, {"field": "keyword", "value": ["Ukeadressa", "Portrettet", "Vidar L\u00f8fshus"]}, {"field": "keywords", "value": "Ukeadressa,Portrettet,Vidar L\u00f8fshus"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": "toyota"}, {"field": "kw-concept", "value": ["all", "t\u00f8ffe menn", "t\u00f8ffe menn gr\u00e5ter", "slag", "dag", "utlagt tarm", "sto", "dro hjem", "menn gr\u00e5ter", "ganske", "l\u00f8pe", "trent", "gr\u00f8nne vintre", "norske", "leve"]}, {"field": "kw-entity", "value": ["nordmarka", "skandinavia", "sentral-europa", "wall street", "dragvoll", "gaustablikk", "mellom-europa", "l. der", "birken", "bj\u00f8rn d\u00e6hlie og vegard ulvang", "mikkelsplass", "martin johnsrud sundby og therese johaug", "oskar og hedda", "bayern m\u00fcnchen", "trond nysted og tor arne hetland", "resdalen", "ringveien", "alpe cermis", "trollheimen", "nav", "grefsenkollen", "oskar", "torshov", "ullev\u00e5l", "tour de ski", "hedda", "sv\u00f8m", "wolves of wall street", "l\u00f8kken", "team postgiro", "gudbrandsdalen", "ullevaal", "formo", "troms\u00f8 og bod\u00f8", "chris freeman og andy newell"]}, {"field": "kw-location", "value": ["torino", "oslo", "tyskland", "vestby", "barcelona", "nord-norge", "norge", "troms\u00f8", "colorado", "val di fiemme"]}, {"field": "kw-pageclass", "value": "article"}, {"field": "kw-person", "value": ["andy newell", "tor arne hetland", "trond nysted", "geir skari", "tore kalland", "anja skaug", "oddvar br\u00e5", "jordan belfort", "trond nystad", "bj\u00f8rn d\u00e6hlie", "bill kochs", "chris freeman", "lars myttings", "martin johnsrud sundby", "kikkan randall", "thor gotaas", "therese johaug", "vegard ulvang", "vidar l\u00f8fshus", "petter northug"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11998103.ece/ghi0wf/ALTERNATES/w980-default/Vidar4shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r l\u00f8ypa tar en annen sving"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/09/N%C3%A5r-l%C3%B8ypa-tar-en-annen-sving-11998145.ece"}, {"field": "pageclass", "value": ["article"]}, {"field": "publishtime", "value": "2016-01-09T09:34:54.000Z"}, {"field": "recs-articleid", "value": "11998145"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-09T09:34:54.000Z"}, {"field": "recs-rawtitle", "value": "N\u00e5r l\u00f8ypa tar en annen sving -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han f\u00f8lte seg n\u00e6rmest ud\u00f8delig, der han f\u00f8yk til skogs og lot smertene jage ham i mil etter mil. Det var slik livet skulle v\u00e6re. Til han fikk kreftdommen."}, {"field": "thumbnail", "value": "http://content-thumbnail.cxpublic.com/content/thumbnail200x150/7eca2cfd4dce5c69fecabf1e30956f877b895c40.jpg?597104db"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-20T19:30:35.000Z"}, {"field": "title", "value": "Langrennstrener Vidar L\u00f8fshus lever med utlagt tarm"}, {"field": "url", "value": "http://www.adressa.no/pluss/magasin/2016/01/09/N%c3%a5r-l%c3%b8ypa-tar-en-annen-sving-11998145.ece"}, {"field": "urlhash", "value": "7eca2cfd4dce5c69fecabf1e30956f877b895c40"}], "score": 0.7263584, "siteId": "9222270286501375973", "id": "7eca2cfd4dce5c69fecabf1e30956f877b895c40"}

