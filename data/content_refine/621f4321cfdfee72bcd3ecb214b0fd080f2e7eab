{"fields": [{"field": "modifiedtime", "type": "time", "value": "2013-08-20T12:13:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone j\u00f8ssund", "utdanningsforbundet trondheim"]}, {"field": "body", "value": ["Saken oppdateres.", "Det er ikke barna som gj\u00f8r meg sliten, det er alle oppgavene jeg har. Egentlig blir jeg mest sliten av det jeg burde ha gjort, men ikke rekker \u00e5 gj\u00f8re. Jeg har en viktig jobb og et stort ansvar. Jeg p\u00e5virker mange sm\u00e5 menneskers hverdag, og m\u00e5 alltid v\u00e6re bevisst p\u00e5 at jeg er en god rollemodell. Det m\u00e5 v\u00e6re en pedagogisk tanke bak det jeg gj\u00f8r. Jeg m\u00e5 tenke p\u00e5 hvordan jeg opptrer og hva jeg sier, for jeg \u00f8nsker \u00e5 sette gode spor i disse sm\u00e5 menneskene.", "Det er godt \u00e5 komme p\u00e5 jobb og bli m\u00f8tt av barna. De er rause med fine ord og klemmer. \u00abHei, s\u00e5 bra du kom no, \u00e6 venta p\u00e5 d\u00e6!\u00bb Barna vil bli sett av meg og f\u00e5 bekreftelse p\u00e5 ulike m\u00e5ter. De trenger anerkjennelse og tr\u00f8st. Noen er flinke til \u00e5 si ifra om behovene, mens andre er mer stillfarne, bare ser p\u00e5 meg og forventer at jeg skal forst\u00e5. Jeg m\u00e5 l\u00e6re de ulike barna \u00e5 kjenne, og vite hva akkurat de trenger for \u00e5 ha det bra. Vi har barn som sliter med utfordrende atferd, og disse trenger oss ekstra gjennom hele dagen. Jeg m\u00e5 observere, dokumentere, veilede, hjelpe, v\u00e6re i forkant. Jeg m\u00e5 skrive rapporter, sette i gang tiltak, og evaluere hva som fungerer eller ikke fungerer. Jeg m\u00e5 se til at ting blir gjort innenfor fristen og at papirer blir sendt i rett tid, slik at barna f\u00e5r hjelp s\u00e5 tidlig som mulig.", "LES OGS\u00c5: Nybakt mot vraket som jobbs\u00f8ker", "For \u00e5 gj\u00f8re en god jobb , trenger jeg tid til \u00e5 planlegge. Jeg m\u00e5 f\u00e5 tid til \u00e5 reflektere, samarbeide med andre, diskutere og forberede. Jeg skal ta hensyn til barnegruppa, barnehagens \u00e5rsplan, Rammeplanen og Barnehageloven. S\u00e5 skal det flettes sammen, og det b\u00f8r g\u00e5 en r\u00f8d tr\u00e5d gjennom alt.", "LES OGS\u00c5: - Maten b\u00f8r se ut som mat", "Foreldresamarbeidet er en viktig del av jobben, og jeg vil ha et s\u00e5 bra samarbeid som mulig. Jeg vil m\u00f8te barn og foreldre i garderoben, for jeg vet at en god start p\u00e5 dagen er viktig. Vi prater om l\u00f8st og fast og gir hverandre beskjeder som er viktige for best mulig oppf\u00f8lging av barnet. Mange foreldre har behov for \u00e5 sp\u00f8rre om ting som handler om oppdragelse og grensesetting. Disse uformelle samtalene er viktige, og vi deler mange hverdagshistorier. Vi f\u00e5r h\u00f8re hvem som var p\u00e5 bes\u00f8k i g\u00e5r, om nattens vonde dr\u00f8m og om samtaler de har hatt hjemme. Det at vi blir godt kjent med barnet og familien, gj\u00f8r at vi kan m\u00f8te barnet p\u00e5 best mulig m\u00e5te i ulike situasjoner.", "Jeg hadde en gutt i barnehagen som sa \u00abVi ongan e ganske kreaktiv !\u00bb Dette ordet liker jeg, for det beskriver hvordan jeg ofte f\u00f8ler meg! Vi pedagoger er kreaktive , og kan finne gode m\u00e5ter \u00e5 l\u00f8se ting p\u00e5.", "I tillegg har vi formelle samtaler med foreldrene minst to ganger i \u00e5ret. Disse er godt planlagt og viser utviklingen til barna p\u00e5 viktige omr\u00e5der. Dette handler blant annet om sosial, spr\u00e5klig - og motorisk utvikling, grensesetting og hva det er viktig for det enkelte barnet at vi jobber med framover.", "LES OGS\u00c5: Hetset av \u00abmammapolitiet\u00bb", "Jeg har flinke medarbeidere , og vi gj\u00f8r v\u00e5rt beste hver dag. Vi er flinke til \u00e5 se hverandre og vi st\u00e5r p\u00e5 ved kollegaers sykefrav\u00e6r, m\u00f8tevirksomhet og andre uforutsette hendelser. Dagene er planlagte, men det eneste som er sikkert n\u00e5r jeg kommer p\u00e5 jobb er n\u00e5r jeg starter og n\u00e5r jeg i utgangspunktet skal slutte. Dagene kan v\u00e6re uforutsigbare, spesielt i perioder med sykdom. Jeg vet aldri hvor mange som er p\u00e5 jobb. Er vi tre voksne p\u00e5 19 barn? Ved h\u00f8yt sykefrav\u00e6r og f\u00e5 vikarer er det nesten s\u00e5 jeg h\u00e5per at noen av barna ogs\u00e5 er syke. Det m\u00e5 g\u00e5 rundt, jeg har ikke noe valg. Hvis alle tre voksne er p\u00e5 jobb, s\u00e5 m\u00e5 jeg kanskje gi fra meg en av de fast ansatte til naboavdelinga, der det har v\u00e6rt frav\u00e6r hele uka. Vi m\u00e5 hjelpe hverandre og dele p\u00e5 belastningene.", "Barnehagel\u00e6rernes ansvar , oppgaver og arbeidstid i barnehagen bekymrer meg. Vi sliter med \u00e5 f\u00e5 tid til alt som er viktig. Enhetene er blitt st\u00f8rre og ansvar er blitt delegert fra styrerne. Det har blitt flere administrative oppgaver, for eksempel \u00e5 ordne med vikarer, f\u00f8re frav\u00e6rslister og rapportskriving. Det er st\u00f8rre krav til dokumentasjon.", "Det er ikke kommet p\u00e5 plass gode nok systemer med \u00e5 f\u00e5 mentorer til \u00e5 f\u00f8lge opp nyutdannede barnehagel\u00e6rere og praksissjokket viser seg \u00e5 bli stort for mange. Gjennom studiet l\u00e6rer man mye, men en del ting kan man ikke erfare f\u00f8r man kommer ut i jobb som pedagog. Man er ikke forberedt p\u00e5 tidspresset og alle de praktiske oppgavene utenfor barnegruppa. Det er mange steder mangel p\u00e5 gode arbeidsplasser og digitalt utstyr, og det er mindre tid til det faglige og pedagogiske arbeidet med barna. Det kan bli noen t\u00f8ffe \u00e5r som nyutdannet pedagog, mange makter ikke presset og slutter etter noen \u00e5r.", "LES OGS\u00c5: - Organisert vanvidd tar over for fri lek", "Jeg er stolt av den norske barnehagetradisjonen der lek, omsorg, danning og l\u00e6ring st\u00e5r i fokus. Barnehagen er en del av utdanningsl\u00f8pet, ikke bare en forberedelse til skolelivet. Barna l\u00e6rer masse i barnehagen, spesielt gjennom leken. De l\u00e6rer \u00e5 dele, ta hensyn, ha respekt for hverandre, inkludere og l\u00f8se konflikter. De f\u00e5r oppl\u00e6ring i demokrati via medvirkning. Dette er egenskaper de vil ha god nytte av resten av livet.", "Hvis vi \u00f8nsker gode barnehager med et kvalitativt godt innhold, m\u00e5 vi f\u00e5 bedre tid til forberedelse. N\u00e5r jeg kommer p\u00e5 jobb b\u00f8r jeg ha lagt en plan for hvordan Ida skal f\u00e5 innpass i leken til Anne og Petter og hvordan jeg f\u00e5r Mehmet til \u00e5 tro p\u00e5 seg selv og t\u00f8rre \u00e5 snakke i barnegruppa. Da kan jeg faktisk g\u00e5 hjem fra jobb med god samvittighet og vite at jeg har gjort en bra jobb.", "Jeg vil ikke v\u00e6re sliten og bekymret. Jeg vil v\u00e6re kreaktiv!"]}, {"field": "category0", "value": "meninger"}, {"field": "contenthash", "value": "2f336864a9b7dc1346ce666b470d08e55515fd743ad06f3f7508fd9ad8d00c51"}, {"field": "createtime", "value": "2014-09-22T11:52:22.557Z"}, {"field": "description", "value": "Jeg er barnehagel\u00e6rer, og har jobbet i barnehage i 17 \u00e5r. Jeg elsker jobben min, men begynner \u00e5 bli sliten."}, {"field": "dominantimage", "value": "http://www.adressa.no/meninger/article8122649.ece/ALTERNATES/w980-default/Barnehagehverdagen%2027.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/621f4321cfdfee72bcd3ecb214b0fd080f2e7eab.jpg?5991a05f"}, {"field": "dominantthumbnaildimensions", "value": "300x169"}, {"field": "heading", "value": "Rapport fra barnehagen -adressa.no"}, {"field": "id", "value": "621f4321cfdfee72bcd3ecb214b0fd080f2e7eab"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["sm\u00e5 menneskene", "m\u00f8te barn", "jobb", "barn", "barnehage"]}, {"field": "kw-entity", "value": ["rammeplanen og barnehageloven", "anne og petter", "mehmet", "ida"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article8122649.ece/ALTERNATES/w980-default/Barnehagehverdagen%2027.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rapport fra barnehagen"}, {"field": "og-type", "value": "article"}, {"field": "og-url", "value": "http://www.adressa.no/meninger/article8122651.ece"}, {"field": "pageclass", "value": ["article"]}, {"field": "publishtime", "value": "2013-08-19T11:00:00.000Z"}, {"field": "recs-articleid", "value": "8122651"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-08-19T11:00:00.000Z"}, {"field": "recs-rawtitle", "value": "Rapport fra barnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jeg er barnehagel\u00e6rer, og har jobbet i barnehage i 17 \u00e5r. Jeg elsker jobben min, men begynner \u00e5 bli sliten."}, {"field": "thumbnail", "value": "http://content-thumbnail.cxpublic.com/content/thumbnail200x150/621f4321cfdfee72bcd3ecb214b0fd080f2e7eab.jpg?5991a05f"}, {"field": "thumbnailfullheightdimensions", "value": "200x1597"}, {"field": "timestamp", "value": "2017-08-14T13:06:39.000Z"}, {"field": "title", "value": "Rapport fra barnehagen"}, {"field": "url", "value": "http://www.adressa.no/meninger/article8122651.ece"}, {"field": "urlhash", "value": "621f4321cfdfee72bcd3ecb214b0fd080f2e7eab"}], "score": 0.5093572, "siteId": "9222270286501375973", "id": "621f4321cfdfee72bcd3ecb214b0fd080f2e7eab"}

