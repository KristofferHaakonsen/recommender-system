{"fields": [{"field": "modifiedtime", "type": "time", "value": "2012-06-20T11:04:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "P\u00c5 TORGET spiller DDE \u00abVi e konga\u00bb. Det er Netcom som spanderer p\u00e5 folket. Femti meter lenger opp i byens paradegate - Munkegata - spanderer Terje Roll Danielsen p\u00e5 et langt mer maktbevisst sjikt: Politikere, journalister, konsulenter, advokater.", "Det er fire uker siden den kremhvite konvolutten l\u00e5 i posthylla. \u00abBare for hygge,\u00bb sto det. Hilsen \u00abRoll Severin\u00bb.", "- Hvem i all verden er Roll Severin, svirrer det i dagevis i Adresseavisens redaksjon.", "Det er Trondheims sjette mektigste mann - Nedre Elvehavn-gr\u00fcnderen Terje Roll Danielsen - som har invitert til \u00abbruksfest\u00bb. Hans nye, storslagne residens med kongebalkong skal innvies.", "Tilbakeslaget", "I 1985 hadde han tapt alt. Pluss 7 millioner til. Han plukket ned malerier fra veggene, solgte bilen og huset. Hans dr\u00f8m var \u00e5 lage et politisk og kulturelt tidsskrift. Men det var ikke s\u00e5 mange som ville lese Roll Danielsens \u00abSpekter\u00bb. Journalistdr\u00f8mmen endte i fiasko. Etter fire lykkelige \u00e5r i Adresseavisens byredaksjon og Spekter-flausen vendte han aldri tilbake. Til redaksjonen. Men Roll Danielsens fascinasjon for journalistikken ga seg ikke. I dag kommer den til uttrykk p\u00e5 en helt annen - og mektigere - m\u00e5te.", "Ambisi\u00f8se planer", "Adresseavisen er en av Terje Roll Danielsens viktige maktbaser i dag. Som styremedlem har han applaudert et stort utbytte til eierne, og diskutert hvor redaksjonen mangler kompetanse. Men han er ikke bare styremedlem. Han er per i dag den nest st\u00f8rste private eieren i avisa. Sammen med sin gode venn og tidligere H\u00f8yre-politiker - Harald Ellefsen - har han st\u00f8rre planer. De to jobber hardt for \u00e5 f\u00e5 lokale interessenter med stor pengebok til \u00e5 investere i den mektige regionavisa for \u00e5 sikre fortsatt lokal forankring og demme opp for Schibsted og Orkla. Men hittil er de et godt stykke unna m\u00e5let. B\u00e5de Ellefsen og Roll Danielsen har flere ganger - sist n\u00e5 i sommer - forespurt Colonialmajoren p\u00e5 Lade G\u00e5rd om \u00e5 v\u00e6re med p\u00e5 laget. Uten \u00e5 lykkes. Kjeldsberg-familien er ogs\u00e5 forespurt, men har forel\u00f8pig takket nei.", "To mektige baser", "I sommer kj\u00f8pte Sparebank 1 Midt-Norge helt uventet Fokus Bank sin post i Adresseavisen. Arkitekten bak var Roll Danielsen. Kj\u00f8pet var slett ikke ukontroversielt: Bindingene mellom banken og avisa er allerede sterke fordi adm.dir. Per Axel Koch i Adresseavisen ogs\u00e5 er styreleder i banken. Og Roll Danielsen selv sitter i begge de mektige styrene. Det er sv\u00e6rt f\u00e5 av kildene Adresseavisen har snakket med, som ikke trekker fram disse to institusjonenes betydelige makt i regionen. Med den ene foten i Adressa-styret, og den andre i Sparebank 1 Midt-Norge-styret, har Roll Danielsen sikret seg en posisjon hvor han har innflytelse over viktige veivalg i begge de to maktbastionene. I banken blir Roll Danielsen vurdert til \u00e5 v\u00e6re \u00abet kritisk og krevende styremedlem\u00bb. Han er ogs\u00e5 styreleder Per Axel Kochs n\u00e6rmeste st\u00f8ttespiller.", "Det skjer to ganger i \u00e5ret. Festene nesten ingen menn i Trondheim takker nei til. For de er alle menn. I kjelleren p\u00e5 Druen f\u00e5r de torsk i februar og f\u00e5rik\u00e5l i oktober. Og gjestene er n\u00f8ye h\u00e5ndplukket av verten selv.", "- Det er jo ikke akkurat lastebilsj\u00e5f\u00f8rer og renholdsarbeidere som kommer dit, fastsl\u00e5r Marvin Wiseth.", "Roll Danielsen er uovertruffen p\u00e5 nettverksbygging. Vennene Harald Ellefsen, Petter Grendahl og Marvin Wiseth var med fra starten. Sparebankdirekt\u00f8r Finn Haugan, ordf\u00f8rerkandidat Frank Jenssen, direkt\u00f8r Per Axel Koch, 3 Stuer-sjef Erik Frederiksen, adm.dir i Nylander N\u00e6ringsmegling, Knut Efskin, kommunaldirekt\u00f8r Magnus Heide Westerberg, gruppeleder Tore Paulsen V\u00e6rnes (Ap) og domprost Knut Andresen er bare noen blant mange innflytelsesrike menn som har takket ja til Roll Danielsens gener\u00f8se bevertning.", "Arena-mekker", "Ingen har som Roll Danielsen oversikt over hvem er hvem og hvem gj\u00f8r hva i byens \u00f8vre sjikt til enhver tid. Spanderbukser og en storsl\u00e5tt stil gj\u00f8r mer trauste tr\u00f8ndere usikre: Hva vil denne mannen?", "- Det viktigste for meg er Trondheim. Vi m\u00e5 ha en bank, et mediehus, et kulturliv og politikere som fungerer bra. G\u00e5r det bra i Trondheim, er det god butikk for meg. Da f\u00e5r jeg leid ut n\u00e6ringsarealene mine og folk g\u00e5r i restaurantene mine. Mitt bidrag til at politikere, journalister og n\u00e6ringslivsfolk gj\u00f8r en god jobb er \u00e5 skaffe arenaer hvor folk kan m\u00f8tes, framholder Roll Danielsen.", "Diskusjoner til sj\u00f8s", "Men det er bare hans innerste sirkel som f\u00e5r v\u00e6re med til sj\u00f8s p\u00e5 Oslo-fjorden. Hver v\u00e5r inviterer Roll Danielsen og kona - restauranteier Anne Koppang - tjue n\u00e6re venner og forretningsforbindelser til seilas med \u00abGrace\u00bb.", "Statsr\u00e5d B\u00f8rge Brende, advokat Harald Ellefsen, svoger og styregrossist Eyvind Stav, mangemillion\u00e6r og barndomsvenn Petter Grendahl er blant de faste. Byr\u00e5kraten Tone Valmot fra Trondheim Eiendom har ogs\u00e5 gjestet fjordseilasen. En siste venn fra Unge-H\u00f8yre tida, Marvin Wiseth, synes imidlertid det er dr\u00f8yt \u00e5 ta fly til Oslo for \u00e5 dra p\u00e5 b\u00e5ttur.", "- Det er ikke all relasjonsbygging som er like nyttig. Men n\u00e5r Terje inviterer er det god tid til b\u00e5de \u00e5 bli kjent sosialt og samtidig kunne diskutere fag, framholder den fremadstormende Adressa-direkt\u00f8ren Per Axel Koch.", "Intermesso", "Roll Danielsen var den f\u00f8rste journalisten i Adresseavisen som skrev om den uslepne diamanten; tomta til Aker Mekaniske Verksteder. \u00c5ret er 1984. Roll Danielsen intervjuer sin gode venn Marvin Wiseth, som var satt til \u00e5 avvikle virksomheten p\u00e5 det gamle industriomr\u00e5det. Kort tid etter blir Terje Roll Danielsen selv markedsdirekt\u00f8r i Aker, og n\u00e5 f\u00e5r han jobben med \u00e5 selge ut selve indrefileten i Trondheim. Etter tre \u00e5r slutter Roll Danielsen som markedssjef og begynner \u00e5 investere i eiendom. Etter gunstige investeringer i Munkegaten er han n\u00e6rmere dr\u00f8mmen om Nedre Elvehavn enn noen gang. I 1997 lykkes forhandlingene med hans tidligere arbeidsgiver Aker og kommunen. Prislapp 110 millioner - et bud som l\u00e5 noe under konkurrenten med Ola \u00abHenry Choice\u00bb M\u00e6le i spissen - men som var uten forbehold. R\u00e5dmann Knut S\u00e6thers stab er helt klar p\u00e5 hvilket bud de foretrekker. Og ordf\u00f8rer Marvin Wiseth f\u00e5r et enstemmig bystyre med seg. Et halvt \u00e5r etter at Grendahl og Roll Danielsen har kj\u00f8pt Nedre Elvehavn f\u00e5r de den kapitalsterke Francis Kjeldsberg med p\u00e5 laget. I l\u00f8pet av tre \u00e5r - p\u00e5 rekordtid - st\u00e5r en helt ny bydel ferdig. Ikke uten grunn:", "N\u00e6re byr\u00e5krater", "F\u00e5 kjenner de politiske irrgangene bedre enn eks-H\u00f8yrepolitiker Roll Danielsen. Og han kjenner byr\u00e5kratene som skal behandle saken. B\u00e5de Erik Helgesen - som var den som hadde hovedansvaret for saksgangen - og kommunaldirekt\u00f8r Westerberg er personer Roll Danielsen snakker godt med. Ogs\u00e5 Roll Danielsens ekskone, jurist Eli Heirung, jobber p\u00e5 samme avdeling. Etter at salget gikk i boks, har det v\u00e6rt flere mindre reguleringsendringer - som alle har g\u00e5tt gjennom i byr\u00e5krati og bystyre. Men da Nedre Elvehavn AS i sommer ba om \u00e5 f\u00e5 bygge ut Elvehavn brygge: 15 blokker - noen p\u00e5 9 etasjer - ble det debatt. Westerberg gikk ut i krigen p\u00e5 vegne av Terje Roll Danielsen. Han m\u00e5tte t\u00e5le \u00e5 bli klubbet ned av ordf\u00f8reren - men forslaget ble vedtatt. N\u00e5 skal nye 1,6 milliarder investeres - denne gang med Selmer p\u00e5 laget. Men det er ikke p\u00e5 Elvehavna Roll Danielsen har valgt \u00e5 bygge sitt eget \u00abkontor\u00bb.", "Juni 2003: Et rottereir var beskrivelsen av Munkegata 15 f\u00f8r Roll Danielsen kj\u00f8pte den. I dag er det en herskapsbolig der ingen detaljer er overlatt til tilfeldighetene. Verten - if\u00f8rt uklanderlig dress og stripete skjorte - har allerede rukket \u00e5 servere gjestene flere glass champagne. Sola steiker gjennom de h\u00f8ye vinduene idet de tre Trondheims-solistene legger ned buene og summingen av stemmer stilner. Bare DDE h\u00f8res fra torget n\u00e5r verten stiller seg i trappa:", "- Ta i bruk huset. Jeg kjenner ikke alle. De jeg ikke kjenner vil jeg bli kjent med i kveld. Jeg h\u00e5per vi skal treffes igjen her. Og neste gang skal vi diskutere hva som er bra for Trondheim. Det er derfor vi er her.", "Pleie av makt", "Elitelaget i Trondheims-politikken fra h\u00f8sten av er der; Frank Jenssen (H), Monica Rolfsen (V), Rune Ols\u00f8 (Ap), Ola Borten Moe (Sp). Politisk kommentator Ingrid Skj\u00f8tskift, Radio-Adressajournalist Bernt Gran, styremedlem i Adresseavisen Terje Eidsv\u00e5g, undertegnede og to NRK-journalister er der.", "Advokat Harald Ellefsen og Ulf Risn\u00e6s har ogs\u00e5 takket ja. Hele valgkampmaskineriet til H\u00f8yre er der - inkludert stortingsrepresentantene Michael Momyr og Linda Hofstad. N\u00e6rmeste nabo og venn advokat Christian Wiig er til stede sammen med et kobbel av advokater, konsulenter, kulturarbeidere og reklamefolk. F\u00f8r kvelden er omme skal alle ha opplevd rapperne Diaz fra L\u00f8renskog, operastjerne Marita Kvarving S\u00f8lvberg og Tore \u00abThe Julekalender\u00bb Johansen i fri utfoldelse i den glassoverbygde bakg\u00e5rden som i seg selv er et helt konsertlokale.", "- Andre tar med seg folk p\u00e5 VIP-tribunen p\u00e5 Lerkendal. Jeg har mer sans for denne m\u00e5ten. Terje spanderer raust fra vinkjelleren og folk f\u00e5r en m\u00f8teplass. Jeg kan ikke se at det er galt. Dette er ikke maktut\u00f8velse - det er pleie av makt. Og s\u00e5 er det jo veldig artig, da, kommenterer kulturpersonligheten Erling \u00abPlinga\u00bb Johansen. Og legger til:", "- Men litt merkelig er det jo med alle disse journalistene.", "Men only Rapp og klassisk"]}, {"field": "category0", "value": "tema"}, {"field": "category1", "value": "tema|makteliten"}, {"field": "contenthash", "value": "bf0092b2066790095c283e6361bb86f0063636742dfb7412caadf9050cd42ce2"}, {"field": "createtime", "value": "2016-02-19T08:08:09.000Z"}, {"field": "description", "value": "En gang var han en fattig journalist. S\u00e5 fikk han seg en p\u00e5 trynet. N\u00e5 er han herre av Nedre Elvehavn, konge i Munkegaten og Trondheims svar p\u00e5 Kjell Inge R\u00f8kke."}, {"field": "dominantimage", "value": "http://www.adressa.no/incoming/article1065827.ece5/ALTERNATES/w980-default/ver2%20trd-fest2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5afa119b225dc5aa1c561f58af2cd480602bb2a3.jpg?59774014"}, {"field": "dominantthumbnaildimensions", "value": "300x169"}, {"field": "heading", "value": "Kongen i Paradegata -adressa.no"}, {"field": "id", "value": "5afa119b225dc5aa1c561f58af2cd480602bb2a3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["makteliten", "tema"]}, {"field": "kw-classification", "value": "education"}, {"field": "kw-company", "value": ["fokus bank", "nedre elvehavn as", "arena", "netcom"]}, {"field": "kw-concept", "value": ["trondheim", "menn", "dag", "makt", "journalist", "takker nei", "advokat", "bank", "venn", "verten", "mektige", "adressa", "konge"]}, {"field": "kw-entity", "value": ["schibsted og orkla", "lerkendal", "sparebank 1", "harald ellefsen og ulf risn\u00e6s", "aker mekaniske verksteder", "petter grendahl og marvin wiseth", "terje", "the julekalender", "diaz", "radio-adressajournalist bernt gran", "elvehavn", "lade g\u00e5rd", "nylander n\u00e6ringsmegling", "michael momyr og linda hofstad", "colonialmajoren", "munkegaten", "rapp", "unge-h\u00f8yre", "tone valmot", "munkegaten og trondheims", "paradegata", "munkegata 15", "trondheim eiendom", "druen", "m\u00e6le", "stuer", "roll severin", "marita kvarving s\u00f8lvberg og tore", "h\u00f8yre", "erling", "nedre elvehavn", "spekter", "per axel koch", "ellefsen og roll danielsen", "plinga", "grendahl og roll danielsen", "johansen"]}, {"field": "kw-location", "value": ["grace", "l\u00f8renskog", "oslo", "midt-norge", "selmer"]}, {"field": "kw-pageclass", "value": "article"}, {"field": "kw-person", "value": ["linda hofstad", "finn haugan", "erik frederiksen", "ulf risn\u00e6s", "eli heirung", "christian wiig", "harald ellefsen", "rune ols\u00f8", "adresseavisen terje eidsv\u00e5g", "michael momyr", "monica rolfsen", "erik helgesen", "terje roll danielsen", "ingrid skj\u00f8tskift", "knut efskin", "knut s\u00e6thers", "eyvind stav", "marita kvarving s\u00f8lvberg", "petter grendahl", "roll danielsen", "ola borten moe", "francis kjeldsberg", "marvin wiseth", "henry choice", "anne koppang", "tore paulsen v\u00e6rnes", "kjell inge r\u00f8kke", "frank jenssen", "b\u00f8rge brende", "elvehavna roll danielsen", "magnus heide westerberg", "knut andresen"]}, {"field": "kw-taxonomy", "value": ["tema/makteliten", "tema"]}, {"field": "og-image", "value": "http://www.adressa.no/incoming/article1065827.ece5/ALTERNATES/w980-default/ver2%20trd-fest2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kongen i Paradegata"}, {"field": "og-type", "value": "article"}, {"field": "og-url", "value": "http://www.adressa.no/tema/makteliten/article50017.ece"}, {"field": "pageclass", "value": ["article"]}, {"field": "publishtime", "value": "2003-09-02T04:00:00.000Z"}, {"field": "recs-articleid", "value": "890149"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|makteliten"}, {"field": "recs-publishtime", "value": "2003-09-02T04:00:00.000Z"}, {"field": "recs-rawtitle", "value": "Kongen i Paradegata -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/makteliten", "tema"]}, {"field": "teaser", "value": "En gang var han en fattig journalist. S\u00e5 fikk han seg en p\u00e5 trynet. N\u00e5 er han herre av Nedre Elvehavn, konge i Munkegaten og Trondheims svar p\u00e5 Kjell Inge R\u00f8kke."}, {"field": "thumbnail", "value": "http://content-thumbnail.cxpublic.com/content/thumbnail200x150/5afa119b225dc5aa1c561f58af2cd480602bb2a3.jpg?59774014"}, {"field": "thumbnailfullheightdimensions", "value": "200x2329"}, {"field": "timestamp", "value": "2017-07-25T12:56:52.000Z"}, {"field": "title", "value": "Kongen i Paradegata"}, {"field": "url", "value": "http://www.adressa.no/tema/makteliten/article50017.ece"}, {"field": "urlhash", "value": "5afa119b225dc5aa1c561f58af2cd480602bb2a3"}], "score": 0.5075968, "siteId": "9222270286501375973", "id": "5afa119b225dc5aa1c561f58af2cd480602bb2a3"}

