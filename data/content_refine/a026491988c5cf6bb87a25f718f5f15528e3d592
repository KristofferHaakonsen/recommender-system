{"fields": [{"field": "modifiedtime", "type": "time", "value": "2017-01-06T08:10:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Adresseavisen 250", "magasin pluss", "historie", "Kraftbransjen"]}, {"field": "author", "value": "per christiansen"}, {"field": "body", "value": ["Saken oppdateres.", "Landet trengte mer elektrisk kraft, og det ene vassdraget etter det andre ble bygd ut p\u00e5 1950- og 60-tallet.", "Enkelte motforestillinger meldte seg etter hvert, men enn\u00e5 i 1960-\u00e5rene var disse ikke sterke nok til \u00e5 skape st\u00f8rre problemer for myndighetene. I Tr\u00f8ndelag ble b\u00e5de Folldalen vest i Trollheimen og Nedalen i Sylene demt ned, og vakker og verdifull natur ble erstattet av store vannmagasiner og ruvende demninger.", "Snart ble det st\u00f8rre tyngde i protestene fra naturvernhold. Utbyggingen av Mard\u00f8la ble den f\u00f8rste store pr\u00f8vesteinen i kampen mellom utbyggings- og bevaringsinteresser. Etter planen skulle vannet i Mard\u00f8la og Bru\u00e5a overf\u00f8res fra Eikesdalen til Romsdalen, med t\u00f8rrlegging av den h\u00f8ye Mardalsfossen som et sv\u00e6rt synlig og kontroversielt resultat. Sommeren 1970 sto \u00abslaget\u00bb om Mard\u00f8la.", "Da Vassdragsvesenets folk tidlig i juli skulle starte arbeidet p\u00e5 anleggsveien ved Sandgrovvatn i fjellet ovenfor Eikesdalen, ble de m\u00f8tt av en gruppe demonstranter, ca. 30 i tallet. Disse gjorde det klart at de bare ville la seg fjerne med makt. De sto klar til \u00e5 l\u00e5se seg fast til bolter festet i stein, og en teltleir var etablert midt i veitraseen.", "Det var f\u00f8rste gang en slik aksjon var satt i verk i forbindelse med naturvern i Norge, slo Adresseavisen fast. Dermed var dette ogs\u00e5 nytt som avisstoff, og avisen fikk i l\u00f8pet av sommeren 1970 en god \u00f8velse i hvordan en konflikt som dette skulle dekkes. Det var i hovedsak Odd Selmer ved avisens Molde-kontor som dekket Mard\u00f8la-saken, av og til med assistanse fra Ole Reistad, som var avisens mann p\u00e5 V\u00e5gstranda i Romsdal.", "Tradisjonelt hadde Adresseavisen st\u00e5tt p\u00e5 lovens, politiets og makthavernes side. Opponenter hadde vanskelig for \u00e5 slippe til eller bli tatt p\u00e5 alvor dersom de ikke benyttet seg av vanlige demokratiske midler. Men denne saken b\u00f8d p\u00e5 utfordringer. Demonstrantene kom fra mange kanter av landet og ble definert som en \u00abmeget blandet gruppe av bygdefolk, fjellklatrere og naturvernfolk i alle aldre\u00bb. Flere av dem slapp tidlig til i intervjuer og ble betraktet som en seri\u00f8s part og akt\u00f8r i saken.", "En \u00e5rsak til dette kunne v\u00e6re at enkelte av demonstrantene var akademikere og intellektuelle, blant dem \u00f8kofilosofen Sigmund Kval\u00f8y og forfatteren Finn Aln\u00e6s. Men flere andre ble ogs\u00e5 nevnt og lyttet til i reportasjene, som \u00abFru Annabella Torgersen\u00bb. Hun fremholdt at aksjonen hadde \u00abet videre siktepunkt enn Mard\u00f8la\u00bb, at den innevarslet en aktiv og intens virksomhet fra naturvernhold og at opinionen skulle vekkes for de store kraftverkprosjektene som var under planlegging.", "Uansett hvem demonstrantene var, risikerte de b\u00f8ter, eventuelt fengselsstraff. Dette var de klar over, understreket avisen, som mellom linjene avsl\u00f8rte en viss sympati for det mot og engasjement som ble lagt for dagen i leiren. Avisen mente ogs\u00e5 \u00e5 vite at demonstrasjonen hadde sterk st\u00f8tte i Eikesdalen og bygdene omkring, \u00abselv om denne demonstrasjonform vel er helt ukjent p\u00e5 disse kanter\u00bb.", "Med en \u00abassortert blanding\u00bb av universitetsfolk, husm\u00f8dre, arkitekter, g\u00e5rdbrukere og studenter\u00bb fortsatte Mard\u00f8la-aksjonen utover sommeren. En av de yngste og mest aktive, meldte avisen, var den 17-\u00e5rige Johan Nyg\u00e5rd fra Oslo, som deltok med iver i \u00abde nesten kontinuerlige diskusjonene i leiren\u00bb. Noen av hans meninger ble referert av Selmer og Reistad, som tydelig hadde f\u00e5tt tillit blant demonstrantene. Gjennom aksjonen manglet det imidlertid ikke p\u00e5 uttalelser fra offentlig hold, slik at publikum ble holdt orientert om myndighetenes strategi i konflikten.", "I avisens leserspalte \u00abOrdet Fritt\u00bb ble det trykt en rekke innlegg for og imot utbyggingen. \u00abFjern p\u00f8blene!\u00bb l\u00f8d oppfordringen fra en av innsenderne. P\u00e5 lederplass stilte Adresseavisen seg bak de formelle vedtak som var gjort i saken, men det ble \u00abvillig innr\u00f8mmet\u00bb at det var en svakhet at omstridte vannkraftreguleringer ble vedtatt f\u00f8r det var utarbeidet en fredningsplan for verneverdige vassdrag i Norge. Aksjonen og aksjonsformen kunne avisen uansett ikke gi sin st\u00f8tte til.", "Den avgj\u00f8rende konfrontasjonen i Mard\u00f8la kom sist i august. Etter ordre fra justisminister Elisabeth Schweigaard Selmer ble demonstrantene b\u00e5ret bort fra anleggsveien. De fleste av aksjonistene hadde p\u00e5 dette tidspunkt forlatt leiren, slik at de cirka 50 politifolkene som var satt inn fikk en enkel oppgave. Blant de siste demonstrantene var filosofiprofessor Arne N\u00e6ss, som kort tid i forveien hadde sluttet seg til aksjonen.", "Med bildet av en av landets fremste intellektuelle i politiets armer fikk Mard\u00f8la-aksjonen en symboltung avslutning. \u00abEn noks\u00e5 uvanlig situasjon for en professor i filosofi,\u00bb skrev Adresseavisen, som i l\u00f8pet av sommeren hadde gjort sitt til \u00e5 spre et tvisyn p\u00e5 vannkraftutbyggingen i Norge."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "4dc1c87362d1b2b9bf57c0f7e691026b899daee6b5d60f58d1ab218b272a08c0"}, {"field": "createtime", "value": "2017-01-06T08:12:42.000Z"}, {"field": "description", "value": "Mens demonstrantene lenket seg fast og politiet \u00abkvesset knivene\u00bb, m\u00e5tte avisene finne sin plass i konfrontasjonen mellom naturvernere og kraftutbyggere."}, {"field": "dominantimage", "value": "http://www.adressa.no/incoming/article14019289.ece/pg7dpf/ALTERNATES/w980-default/mardola1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a026491988c5cf6bb87a25f718f5f15528e3d592.jpg?592ca0bb"}, {"field": "dominantthumbnaildimensions", "value": "300x169"}, {"field": "heading", "value": ["Slaget om Mard\u00f8la -adressa.no", "En pr\u00f8vestein", "P\u00e5 lovens side", "Fjern p\u00f8blene!"]}, {"field": "id", "value": "a026491988c5cf6bb87a25f718f5f15528e3d592"}, {"field": "keyword", "value": ["Adresseavisen 250", "magasin pluss", "historie", "Kraftbransjen"]}, {"field": "keywords", "value": "Adresseavisen 250,magasin pluss,historie,Kraftbransjen"}, {"field": "kw-category", "value": ["pluss", "kultur"]}, {"field": "kw-concept", "value": ["saken", "adressa", "fjern p\u00f8blene", "avisen", "aksjon", "demonstranter"]}, {"field": "kw-entity", "value": ["mard\u00f8la", "sandgrovvatn", "eikesdalen", "romsdal", "vassdragsvesenets", "folldalen", "mardalsfossen", "sylene", "selmer og reistad", "mard\u00f8la og bru\u00e5a", "kraftbransjen", "romsdalen", "adresseavisen", "ordet fritt", "trollheimen og nedalen", "v\u00e5gstranda"]}, {"field": "kw-location", "value": ["tr\u00f8ndelag", "oslo", "norge", "molde"]}, {"field": "kw-pageclass", "value": "article"}, {"field": "kw-person", "value": ["fru annabella torgersen", "arne n\u00e6ss", "elisabeth schweigaard selmer", "sigmund kval\u00f8y", "ole reistad", "finn aln\u00e6s", "odd selmer", "johan nyg\u00e5rd"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article14019289.ece/pg7dpf/ALTERNATES/w980-default/mardola1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slaget om Mard\u00f8la"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2017/01/06/Slaget-om-Mard%C3%B8la-14019299.ece"}, {"field": "pageclass", "value": ["article"]}, {"field": "publishtime", "value": "2017-01-06T08:10:54.000Z"}, {"field": "recs-articleid", "value": "14019299"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2017-01-06T08:10:54.000Z"}, {"field": "recs-rawtitle", "value": "Slaget om Mard\u00f8la -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Mens demonstrantene lenket seg fast og politiet \u00abkvesset knivene\u00bb, m\u00e5tte avisene finne sin plass i konfrontasjonen mellom naturvernere og kraftutbyggere."}, {"field": "thumbnail", "value": "http://content-thumbnail.cxpublic.com/content/thumbnail200x150/a026491988c5cf6bb87a25f718f5f15528e3d592.jpg?592ca0bb"}, {"field": "thumbnailfullheightdimensions", "value": "200x1551"}, {"field": "timestamp", "value": "2017-05-29T22:29:15.000Z"}, {"field": "title", "value": "Slaget om Mard\u00f8la"}, {"field": "url", "value": "http://www.adressa.no/pluss/kultur/2017/01/06/Slaget-om-Mard%c3%b8la-14019299.ece"}, {"field": "urlhash", "value": "a026491988c5cf6bb87a25f718f5f15528e3d592"}], "score": 1.1132158, "siteId": "9222270286501375973", "id": "a026491988c5cf6bb87a25f718f5f15528e3d592"}

