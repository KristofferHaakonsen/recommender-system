{"fields": [{"field": "modifiedtime", "type": "time", "value": "2012-06-18T11:13:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari hovde"}, {"field": "body", "value": ["Saken oppdateres.", "Artikkelen er illustrert med usladdede bilder fra pornofilmer.", "- Da jeg s\u00e5 artikkelen ble jeg f\u00f8rst sjokkert og rasende, sier Inger J\u00f8rgensen.", "Hun er kunde ved Solsiden kj\u00f8pesenter og nappet til seg gratisavisen Natt & Dag da hun s\u00e5 bilde av kronprinsesse Mette-Marit p\u00e5 forsiden.", "Intervjuet med kronprinsessen ble imidlertid etterfulgt av en artikkel om jenter og pornografi. Saken tar utgangspunkt i at dagens unge kvinner har et annet forhold til porno enn eldre generasjoner. Avisen har f\u00e5tt fire jenter til \u00e5 dr\u00f8fte porno og kommentere ulike typer pornofilmer. Jentene er anonymisert.", "Det som fikk J\u00f8rgensen til \u00e5 reagere var likevel de pornografiske bildene. Bildene er klippet fra pornofilmene, og viser usensurerte bilder av penetrering og oralsex.", "Hun trodde f\u00f8rst at publikasjonen var Solsidens egen senteravis, og ble veldig sint.", "- Etter hvert skj\u00f8nte jeg at dette er en gratisavis som sikter seg inn mot en annen m\u00e5lgruppe. Likevel synes jeg artikkelen er st\u00f8tende og nedverdigende. Porno kan f\u00f8re til at respekten for kvinner senkes, og dermed f\u00f8re til flere voldtekter og overgrep, mener J\u00f8rgensen som har lest artikkelen.", "- Dette er en artikkel om jenters forhold til og syn p\u00e5 porno som if\u00f8lge unders\u00f8kelser er i endring?", "- Jeg skj\u00f8nner tanken bak. Men dette handler om jenter, og ikke om voksne kvinners forhold til porno. Jeg synes jenter skal slippe \u00e5 eksponeres for slikt. Artikkelen har ingen informasjonsverdi og er kun st\u00f8tende.", "Hun reagerer ogs\u00e5 p\u00e5 at gratisavisa har Mette-Marit p\u00e5 coveret.", "- Jeg synes det er forledende \u00e5 ha Mette Marit p\u00e5 forsiden.", "J\u00f8rgensen er glad for at Solsiden har valgt \u00e5 samle inn alle utgavene som er plassert rundt i senteret.", "- Det er flott at de tar aff\u00e6re.", "Senterleder Heidi Steen sier det ikke ligger noen dramatikk bak avgj\u00f8relsen om \u00e5 fjerne Natt & Dag.", "- Vi tar hensyn til kundene v\u00e5re, og da noen reagerte s\u00e5pass sterkt p\u00e5 innholdet bestemte vi oss for \u00e5 fjerne avisene fra stativene.", "Steen har ikke satt seg grundig inn i artikkelens innhold, men sier at hensynet til kundene g\u00e5r foran form\u00e5let med saken.", "- Men generelt er Natt & Dag en flott avis som vi \u00f8nsker velkommen p\u00e5 senteret, og neste nummer f\u00e5r st\u00e5 som vanlig, sier Steen.", "Sjefredakt\u00f8r Andreas Tylden synes det er synd at Solsiden sensurerer avisen ved \u00e5 fjerne m\u00e5nedens utgave som er et jentenummer. Oslo Kino har ogs\u00e5 valgt \u00e5 fjerne avisen fra kinolokalene.", "- Jeg synes det er underlig at folk i 2010 reagerer s\u00e5 sterkt p\u00e5 saken. Vold sendes p\u00e5 tv i beste sendetid uten at noen reagerer, og dermed er det litt overraskende at enkelte blir st\u00f8tt av artikkelen.", "Han har likevel forst\u00e5else for at barn b\u00f8r skjermes for denne typen innhold.", "- Jeg vil ikke at barn skal se slike bilder.", "- Hvorfor kan dere ikke sladde bildene?", "- Da ville artikkelen falt p\u00e5 steingrunn. Saken handler om fire jenter som \u00e5pent diskuterer porno og ulike kategorier pornofilmer, og da blir det rart \u00e5 ikke skulle vise hva de ser.", "Tylden p\u00e5peker at Natt & Dag har lov til \u00e5 trykke bildene.", "Det er dessuten en annen artikkelen i avisen som redaksjonen har f\u00e5tt mest reaksjoner p\u00e5.", "- Intervjuet med Tor med hammeren har skapt reaksjoner. 47-\u00e5ringen la ut en \u00abdatevideo\u00bb av seg selv p\u00e5 YouTube som er sett av 250 000 nordmenn."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "6d6a28a34bbe59528828001a0000cc05eab5553673087ab0596f20de726050aa"}, {"field": "createtime", "value": "2017-06-30T18:40:54.000Z"}, {"field": "description", "value": "Ledelsen ved Solsiden kj\u00f8pesenter i Trondheim fjernet gratisavisen Natt & Dag fra stativene etter at en kunde reagerte sterkt p\u00e5 en artikkel om jenters forhold til porno."}, {"field": "dominantimage", "value": "http://www.adressa.no/incoming/article1347471.ece5/ALTERNATES/w980-default/NATT%20OG%20DAG11"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a2e1a9b0ff8ca13e8392f219e3a6a9ddc3c0f19.jpg?5980d36a"}, {"field": "dominantthumbnaildimensions", "value": "300x169"}, {"field": "heading", "value": ["Sjokkert over porno i gratisavis -adressa.no", "- St\u00f8tende og nedverdigende", "Av hensyn til kundene", "YouTube-video"]}, {"field": "id", "value": "9a2e1a9b0ff8ca13e8392f219e3a6a9ddc3c0f19"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["jenters forhold", "bilder", "artikkel", "porno", "jenter", "fjerne avisen"]}, {"field": "kw-entity", "value": ["natt", "youtube", "tor", "mette-marit", "dag", "solsiden", "kino"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["heidi steen", "inger j\u00f8rgensen", "mette marit", "andreas tylden"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1347471.ece5/ALTERNATES/w980-default/NATT%20OG%20DAG11"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sjokkert over porno i gratisavis"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1455643.ece"}, {"field": "pageclass", "value": ["article"]}, {"field": "publishtime", "value": "2010-03-09T20:43:57.000Z"}, {"field": "recs-articleid", "value": "1228037"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2010-03-09T20:43:57.000Z"}, {"field": "recs-rawtitle", "value": "Sjokkert over porno i gratisavis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Ledelsen ved Solsiden kj\u00f8pesenter i Trondheim fjernet gratisavisen Natt & Dag fra stativene etter at en kunde reagerte sterkt p\u00e5 en artikkel om jenters forhold til porno."}, {"field": "thumbnail", "value": "http://content-thumbnail.cxpublic.com/content/thumbnail200x150/9a2e1a9b0ff8ca13e8392f219e3a6a9ddc3c0f19.jpg?5980d36a"}, {"field": "thumbnailfullheightdimensions", "value": "200x1570"}, {"field": "timestamp", "value": "2017-08-01T19:15:54.000Z"}, {"field": "title", "value": "Sjokkert over porno i gratisavis"}, {"field": "url", "value": "http://www.adressa.no/nyheter/trondheim/article1455643.ece"}, {"field": "urlhash", "value": "9a2e1a9b0ff8ca13e8392f219e3a6a9ddc3c0f19"}], "score": 1.1773785, "siteId": "9222270286501375973", "id": "9a2e1a9b0ff8ca13e8392f219e3a6a9ddc3c0f19"}

