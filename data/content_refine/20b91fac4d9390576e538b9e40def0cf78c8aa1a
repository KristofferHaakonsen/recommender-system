{"fields": [{"field": "modifiedtime", "type": "time", "value": "2016-11-30T13:37:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "I stormens \u00f8ye er det alltid stille. Men slik er det ikke ved Nasjonalt senter for fosterdiagnostikk ved St. Olavs Hospital. Professor og seksjonsoverlege Sturla Eik-Nes har i 35 \u00e5r st\u00e5tt midt i kampen for ultralydtilbud til gravide kvinner. Han og hans kolleger befinner seg i sentrum for den nye debattstormen om det offentlige skal gi gravide tilbud om ultralyd ved 12. uke.", "I 1986 ble det enighet om \u00e5 gi ultralyd til alle gravide i 18. svangerskapsuke \u2013 ogs\u00e5 da under heftig debatt. Dagens debatt g\u00e5r etter de samme linjene, argumentene for og imot er langt p\u00e5 vei de samme. Tilhengerne er opptatt av fosterets tilstand, mors mulighet til \u00e5 f\u00e5 visshet om at alt er bra, rettferdigheten i at alle skal kunne f\u00e5 tilbudet, uavhengig av inntekt og bosted.", "Motstanderne frykter f\u00f8rst og fremst at vi f\u00e5r et samfunn der barn med Downs syndrom sorteres bort. De mest ekstreme hevder at det foreg\u00e5r en slags etnisk rensing som g\u00e5r ut over barn med denne kromosomfeilen. De viser til Danmark, der antallet barn med syndromet har falt betydelig etter at tidlig ultralyd ble innf\u00f8rt i 2006.", "Downs syndrom. Sorteringssamfunnet. Danske tilstander. Sturla Eik-Nes kaller det en umulig debatt, med et uttrykk han har l\u00e5nt fra en professor i genetikk. Han mener debatten er uryddig og at de p\u00e5st\u00e5tte danske tilstandene er betydelig overdrevet. Antall f\u00f8dte barn med DS der er sunket fra 60 til 30 i \u00e5ret, ikke med 90 prosent som det er blitt hevdet.", "Debatten er umulig fordi den er s\u00e5 f\u00f8lelsesbasert. Eik-Nes mener dessuten at den er kvinnefiendtlig. Han kjenner ikke til noe industriland som har en s\u00e5 sterk debatt om dette temaet som hos oss. Kvinner som f\u00e5r barn med Downs syndrom, f\u00f8ler sorg. Kvinner som velger \u00e5 abortere et foster med denne kromosomfeilen, f\u00f8ler ogs\u00e5 sorg. Det er ikke et lettvint valg for noen. Eik-Nes sier at antall fostre med Downs syndrom hos oss er vesentlig lavere enn antall fostre med alvorlige hjertefeil, 1 av 1000 mot 40 av 1000.", "Han stiller det retoriske sp\u00f8rsm\u00e5l: Skal vi la v\u00e6re \u00e5 redde andre barn med alvorlige sykdommer av frykt for at vi kan komme til \u00e5 finne barn med Downs syndrom? Det er et svik mot m\u00f8drene og barna med andre alvorlige sykdommer som n\u00e5 kan oppdages allerede i 12. uke.", "Kravet om tidlig ultralyd til alle er teknologidrevet. Ultralydbildene er blitt mye bedre enn de var p\u00e5 80-tallet. N\u00e5 er det mulig \u00e5 se egenskaper ved fosteret i 12. uke som man tidligere bare s\u00e5 ved 18. uke. Forskjellen p\u00e5 et 12 og et 18 uker gammelt foster er ikke stor \u2013 allerede ved 12. uke er alle sentrale organer utviklet. Frem til f\u00f8dselen skal fosteret bare vokse, sier Eik-Nes.", "Han mener det er et naturlig skritt fremover \u00e5 gi kvinnene anledning til \u00e5 f\u00e5 vite om fosteret har det bra seks uker tidligere enn det samfunnet n\u00e5 betaler for.", "I femte etasje i Kvinne barnesenteret ved St. Olavs Hospital er det morgenm\u00f8te. Jeg er invitert etter at jeg skrev en kommentar om vanskelige valg ved livets start. Eik-Nes var ikke enig i alt jeg skrev i kommentaren. N\u00e5 skal tegneren og jeg f\u00e5 m\u00f8te han og hans team. De er n\u00e6rmere tretti kvinner og tre menn rundt m\u00f8tebordet. Leger, jordm\u00f8dre, ultralydstudenter. De byr vennlig p\u00e5 morgenkaffe.", "Eik-Nes er intenst p\u00e5 hugget, som alltid. Jeg har kjent ham i 25 \u00e5r og vet at det nasjonale senteret for fosterdiagnostikk ikke hadde ligget i Trondheim uten vestlendingens ihuga innsats. N\u00e5 ruller han opp norsk ultralydhistorie for oss. Han fremhever s\u00e6rlig Gudmund Hernes (Ap). Etter sine f\u00f8rste hundre dager som helseminister, bladde han opp tre millioner til det som ble et nasjonalt senter for fosterdiagnostikk.", "Eik-Nes sier det ikke direkte, men det er ikke vanskelig \u00e5 forst\u00e5 hvem som er senterets beste politiske venner. Det har v\u00e6rt og er Arbeiderpartiet og dets skiftende helseministre. N\u00e5 \u00f8nsker Anne-Grete Str\u00f8m-Erichsen \u00e5 tilby ultralyd til alle gravide ved 12. svangerskapsuke. H\u00f8yre var p\u00e5 80-tallet p\u00e5 den liberale siden i sp\u00f8rsm\u00e5let om ultralyd til gravide. Men n\u00e5 har partiet dreid en annen vei og vil trolig g\u00e5 imot tidlig ultralyd. Sp og KrF er imot, SV svinger mellom ja og nei, mens Frp sier ja.", "Vi er fosterets doktorer og advokater. Det har vi alltid v\u00e6rt, sl\u00e5r Eik-Nes fast. Tilbudet om ultralyd ble innf\u00f8rt for \u00e5 finne tvillingfostre. Det var en gruppe med stor risiko for komplikasjoner, som regel fordi fostrene delte en felles morkake. Det var d\u00f8delig, for ett eller begge fostre. Etter at alle gravide fikk tilbud ved 18. uke, har antall d\u00f8dsfall ved tvillingf\u00f8dsler g\u00e5tt drastisk ned. N\u00e5r tvillingfostre oppdages tidlig, blir m\u00f8drene fulgt opp og henvist til \u00e5 f\u00f8de under trygge forhold ved spesialavdelinger. Medisinsk teknologi gj\u00f8r det mulig \u00e5 redde langt de fleste tvillingene som deler morkake.", "Usikker helsegevinst! Eik-Nes fnyser det nesten ut. Det er et hovedargument mot tidlig ultralyd til alle. Kunnskapssenteret har kommet med denne konklusjonen, basert p\u00e5 eksisterende medisinsk litteratur. Det er ikke forsket p\u00e5 tvillingf\u00f8dsler. Men fosterdiagnostikksenterets medisinske erfaring tilsier at gevinsten er stor, understreker han. Det er den ogs\u00e5 ved alvorlige hjertefeil, manglende hjerne og andre d\u00f8delige misdannelser hos fosteret.", "Det er store penger i ultralyd. Ultralyd ved 12. uke er allerede sv\u00e6rt utbredt. I de store byene finnes det private sentre som tilbyr gravide s\u00e5 mange ultralydunders\u00f8kelser de \u00f8nsker og er villig til \u00e5 betale for. I det offentlige helsevesen f\u00e5r ogs\u00e5 kvinner tidlig ultralyd, men bare n\u00e5r det er basert p\u00e5 indikasjoner. Det vil si bl\u00f8dninger, magesmerter eller engstelse. Ellers er det en trygghet hovedsakelig urbane kvinner med god r\u00e5d kan kj\u00f8pe seg. Kompetansen hos de private sentrene kan v\u00e6re variabel, oppf\u00f8lgingen av de som f\u00e5r beskjed om feil p\u00e5 fosteret, er det samme.", "Derfor er det mest rettferdig, tryggest og p\u00e5 alle m\u00e5ter mest forsvarlig at tilbudet gis til alle, uansett hvor de bor, og at det offentlige betaler for det. I 12. uke, mener flertallet rundt bordet. Dagens kvinner \u00f8nsker \u00e5 vite mest mulig om fosteret sitt, det er en selvsagt rettighet for generasjonene som er f\u00f8dt inn i informasjonssamfunnet, mener de.", "Ingen av jordm\u00f8drene som spesialiserer seg p\u00e5 ultralyd for gravide, synes debatten er enkel. En av dem stiller det sentrale sp\u00f8rsm\u00e5let: Hva med de kvinnene som vil f\u00f8de sitt barn uten \u00e5 vite, og hva med de som tar imot tilbudet, men som ikke er forberedt p\u00e5 kanskje f\u00e5 vite at fosteret hennes har en alvorlig sykdom?", "Svarene kommer. For det f\u00f8rste er ultralydunders\u00f8kelse et frivillig tilbud. For det andre kommer det an p\u00e5 hvilket tilbud og hvilken oppf\u00f8lging kvinner f\u00e5r dersom unders\u00f8kelsen gir d\u00e5rlige nyheter. Det overveldende flertall av \u00e5rets 60 000 f\u00f8dsler g\u00e5r bra, barna er friske og velskapte.", "\u2013 Vi har et team av jordm\u00f8dre, leger, sosionomer og sykehusprest som f\u00f8lger opp kvinnen. Hun blir ikke overlatt til seg selv, og vi er ogs\u00e5 lydh\u00f8re overfor kvinnens tanker og f\u00f8lelser, og respekterer hennes valg, uansett, sier Eik-Nes. Dette er enda en grunn til at tidlig ultralyd b\u00f8r v\u00e6re et tilbud til alle i offentlig regi.", "Det er avgj\u00f8rende for kvinnens valg hvilket hjelpetilbud samfunnet kan gi, hvis hun (og barnets far) velger \u00e5 b\u00e6re frem et foster med for eksempel Downs syndrom. Her er det enn\u00e5 mye som mangler. En far forteller meg i en mail hvor t\u00f8ft det kan v\u00e6re \u00e5 f\u00e5 et barn med kromosomavvik. Skilsmisseraten blant slike foreldre er stor, selv er han skilt, utslitt og uf\u00f8r etter \u00e5 ha stilt opp dag og natt for sitt kj\u00e6re barn i \u00e5revis. Mange foreldre ville ikke valgt bort barn med kromosomavvik hadde de v\u00e6rt sikre p\u00e5 \u00e5 f\u00e5 den hjelp og avlastning de trenger.", "En av jordm\u00f8drene rundt bordet var skeptisk til tidlig ultralyd da hun startet et \u00e5rs spesialisering ved senteret p\u00e5 St. Olavs Hospital. Men n\u00e5 har hun sett lyset etter bare to uker, forteller hun med en latter. Med sine fakta og sitt engasjement har Eik-Nes overbevist henne om at helsegevinsten ved tidlig ultralyd er s\u00e5 stor at tilbudet b\u00f8r g\u00e5 til alle som \u00f8nsker det.", "Dagens debatt har mange likhetstrekk med abortdebatten p\u00e5 70-tallet. Ogs\u00e5 den gangen handlet det i prinsippet om tilliten til kvinnen. Var hun etisk kapabel og ansvarsfull nok til \u00e5 ta valget mellom liv og d\u00f8d for sitt foster? I dag har vi gitt kvinnen denne tilliten frem til 12. uke, grensen for selvbestemt abort. Etter 12. uke m\u00e5 hennes \u00f8nske om abort avgj\u00f8res av en nemnd.", "Tidlig ultralyd eller ikke \u2013 det vanskeligste av alle valg vil fortsatt ligge hos kvinnen.", "siri.wahl-olsen@adresseavisen.no"]}, {"field": "category0", "value": "meninger"}, {"field": "contenthash", "value": "67c3d04ca0ce5699d2934c45263f7feb5bb8ced957cfe265d882967abd79ae65"}, {"field": "createtime", "value": "2017-02-15T14:15:09.000Z"}, {"field": "description", "value": "Sjefen for ultralydsenteret er som et helt demonstrasjonstog alene. N\u00e5 krever han tidlig ultralyd til alle gravide kvinner som \u00f8nsker det."}, {"field": "dominantimage", "value": "http://www.adressa.no/incoming/article2130861.ece5/ALTERNATES/w980-default/l%C3%B8rdagskommentar%2028%2001%2012"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/20b91fac4d9390576e538b9e40def0cf78c8aa1a.jpg?596748b9"}, {"field": "dominantthumbnaildimensions", "value": "300x169"}, {"field": "heading", "value": "Kampen om fosteret -adressa.no"}, {"field": "id", "value": "20b91fac4d9390576e538b9e40def0cf78c8aa1a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-concept", "value": ["kvinne", "debatt", "tidlig", "barn", "tilbud", "ultralyd", "tidlig ultralyd", "fosteret", "uke"]}, {"field": "kw-entity", "value": ["kvinne", "olavs hospital", "frp", "nasjonalt", "arbeiderpartiet", "krf", "st. olavs hospital"]}, {"field": "kw-location", "value": ["downs", "danmark", "trondheim"]}, {"field": "kw-pageclass", "value": "article"}, {"field": "kw-person", "value": ["sturla eik-nes", "anne-grete str\u00f8m-erichsen", "gudmund hernes"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2130861.ece5/ALTERNATES/w980-default/l%C3%B8rdagskommentar%2028%2001%2012"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kampen om fosteret"}, {"field": "og-type", "value": "article"}, {"field": "og-url", "value": "http://www.adressa.no/meninger/2012/01/27/Kampen-om-fosteret-3170879.ece"}, {"field": "pageclass", "value": ["article"]}, {"field": "publishtime", "value": "2012-01-27T14:23:09.000Z"}, {"field": "recs-articleid", "value": "3170879"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-27T14:23:09.000Z"}, {"field": "recs-rawtitle", "value": "Kampen om fosteret -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Sjefen for ultralydsenteret er som et helt demonstrasjonstog alene. N\u00e5 krever han tidlig ultralyd til alle gravide kvinner som \u00f8nsker det."}, {"field": "thumbnail", "value": "http://content-thumbnail.cxpublic.com/content/thumbnail200x150/20b91fac4d9390576e538b9e40def0cf78c8aa1a.jpg?596748b9"}, {"field": "thumbnailfullheightdimensions", "value": "200x2245"}, {"field": "timestamp", "value": "2017-07-13T10:17:29.000Z"}, {"field": "title", "value": "Kampen om fosteret"}, {"field": "url", "value": "http://www.adressa.no/meninger/2012/01/27/Kampen-om-fosteret-3170879.ece"}, {"field": "urlhash", "value": "20b91fac4d9390576e538b9e40def0cf78c8aa1a"}], "score": 0.5919245, "siteId": "9222270286501375973", "id": "20b91fac4d9390576e538b9e40def0cf78c8aa1a"}

