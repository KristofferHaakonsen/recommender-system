{"fields": [{"field": "modifiedtime", "type": "time", "value": "2012-04-17T10:41:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "F\u00f8rste gang, andre gang . . , og s\u00e5 smalt hammeren i bordet. Dermed var jeg eier av en sjuskete, men sjarmerende toseter, som jeg selvf\u00f8lgelig ikke hadde bruk for, men som etter mine begrep var et uimotst\u00e5elig prosjekt. Det rette stoffet, for eksempel knall r\u00f8dt, og sofaen ville st\u00e5 som et hjerte i gangen.", "Uten \u00e5 vite det var jeg snublende n\u00e6r sofaens opprinnelige sjanger.", "Siden ble den st\u00e5ende. Lenge.", "- Du verden, en s\u00e5nn har jeg aldri sett f\u00f8r. Den er r\u00e5kul, s\u00e5 artig!", "Sofaen og jeg er hos m\u00f8beltapetserer Lars Olsen ved Pewo M\u00f8belverksted for \u00e5 f\u00e5 en tilstandsrapport. Jeg har innsett at det er synd \u00e5 \u00f8delegge fine former og vakre tekstiler med heimgjort finish.", "- Vi f\u00e5r se hva som skjuler seg under overflaten, sier han og presser ned setet, der fj\u00e6rene f\u00e5r liv og jamrer ulykkelig til svar.", "- Disse er morkne, men lette \u00e5 skifte ut, fortsetter han og drar i gjordeb\u00e5ndene p\u00e5 undersiden av sofaen. Og s\u00e5 f\u00e5r jeg g\u00e5 over fj\u00e6rene, de skal v\u00e6re bundet sammen. Ellers ser stoppingen ut til \u00e5 v\u00e6re ganske grei. Litt etterfylling med alfa og ny vatt, s\u00e5 er setet fint.", "- Alfa?", "- Jepp, det er indisk steppegress og brukes til \u00e5 forme slike m\u00f8bler. Alfaen blir sydd ned f\u00f8rst, s\u00e5 legger vi i ullvatt og avslutter med dakron vatt, slik at overflaten blir jevn og fin.", "Den ser ikke s\u00e6rlig robust ut der den st\u00e5r, den lille brune. Ryggen er delt i to, med et lite bord i midten og ryggst\u00f8ene vendt mot hverandre. Sofaen har ingen vanger eller armlener, og en jernkonstruksjon holder ryggen p\u00e5 plass mot setet.", "- Dette tar jeg av, sier Olsen og fjerner brunt stoff og r\u00f8d velur som er surret rundt jernstangen mellom sete og rygg. Den er skitten og full av rust.", "- Jeg foresl\u00e5r at vi vasker og pusser bort rust, og s\u00e5 lakker vi jernet.", "Jeg nikker og er ivrig etter \u00e5 se mer. Jeg har kj\u00f8pt blomstrete stoff i bringeb\u00e6rr\u00f8d velur og ser for meg en hjertelig velkomst innenfor ytterd\u00f8ra. Men minst like spennende er det \u00e5 skrelle av historien og finne ut hvordan sofaen s\u00e5 ut da den var ny.", "- Vi finner sikkert velur eller gobelin, tror eksperten og fjerner 70-tallets brune og oransje nyanser aller ytterst. Og ganske riktig, innenfor det brune stoffet ligger en falmet, r\u00f8dbrun gobelin og innenfor der igjen finnes rester av dyp r\u00f8d velur.", "Og s\u00e5 kommer overraskelsen, for der vi trodde det var en slett rygg, finner vi heftinger som skulle ha v\u00e6rt trukket med knapper.", "- I alle dager, det m\u00e5 jeg si!", "Skal si han kvikner til, m\u00f8beltapetsereren; hendene hans klemmer og stryker, stopper opp og kjenner etter, \u00f8ynene saumfarer hver millimeter. Han er rundt omkring og overalt i rasende fart, med et glis som vokser seg stadig bredere over snusleppa.", "- Fy s\u00f8ren, se her - ryggen er formet med alfa, vulsten ogs\u00e5. Dette er skikkelig h\u00e5ndverk, et praktm\u00f8bel. Jeg trenger bare fylle med vatt i overgangene, s\u00e5 er den helt fin.", "- Men har du tid, det er jo snart jul?", "- Til denne, ja! Det er morsomt for meg ogs\u00e5 \u00e5 gj\u00f8re denne jobben, den inneb\u00e6rer alt jeg har l\u00e6rt gjennom 30 \u00e5r som m\u00f8beltapetserer. Jeg har aldri sett en s\u00e5nn sofa f\u00f8r, men synes den ligner det svenskene kaller canap\u00e9. I s\u00e5 fall er den laget p\u00e5 slutten av 1800-tallet, men jeg er ikke sikker.", "Der st\u00e5r jeg, med en sjarmis som skjulte en skatt og som ga meg et uventet problem; med hefting og knapper i ryggen kommer det storblomstrete stoffet til \u00e5 bli kaotisk. Jeg m\u00e5 finne en ensfarget bringeb\u00e6rr\u00f8d velur, tenker jeg og vil ikke gi opp hjerteideen. Det viser seg at fargenyansen jeg velger er bare nesten riktig. Og nesten er verst av alt.", "Bomturen blir trolig nye spisebrikker til jul, og n\u00e5 har jeg bare \u00e9n utvei. Jeg m\u00e5 plukke opp bunnfargen i stoffet - som er brunt! Hjerte smerte, dumme berte - jeg burde ha plukket av sofaen f\u00f8rst, selvf\u00f8lgelig, og valgt stoff etterp\u00e5!", "Eksperten tr\u00f8ster meg, og hjelperne i verkstedet hans tror at brunt blir minst like fint. Dermed g\u00e5r de i gang.", "Et par dager senere er jernkonstruksjonen pusset og lakket i m\u00f8rkebrun billakk, fj\u00e6rene henger sammen og stoppingen ligger jevn og fin under det nye stoffet p\u00e5 setet. Det ser lovende ut.", "- Jeg trenger et par dager til p\u00e5 resten av arbeidet, men i morgen burde jeg v\u00e6re godt i gang med ryggen, tror Olsen.", "M\u00f8beltapetsereren tror ikke han h\u00f8rer riktig. Jeg har snakket med folk h\u00f8yt og lavt for \u00e5 finne ut mer om sofaen, og med ett eneste sp\u00f8rsm\u00e5l har jeg forn\u00e6rmet en hel profesjon.", "- Se her. Tror du denne er snekra sammen p\u00e5 et hjemmeverksted, sp\u00f8r han himmelfallen og viser meg stolbena som har dreide gjenger i tre.", "- Du m\u00e5 ikke fortelle meg at dette er gjort av en eller annen hobbysnekker!", "- Nei . . . det skulle tatt seg ut, mumler jeg beskjemmet og tar tilbake alt p\u00e5 flekken.", "Tilbake p\u00e5 kontoret skriver jeg en e-post med bilder og beskrivelser til konservatorene ved Kunstindustrimuseet i Trondheim. Best \u00e5 g\u00e5 til topps, og dersom noen vet, s\u00e5 er det dem.", "Mens jeg venter p\u00e5 svar tar sofaen form. S\u00f8mmene blir festet sting for sting, med spesialtr\u00e5d, halvrunde n\u00e5ler og tykke, lange n\u00e5ler. Dette er h\u00e5ndarbeid som har slitt ut mer enn en m\u00f8beltapetserer, f\u00e5r vi vite. \u00c5 sy sammen de harde st\u00e5lfj\u00e6rene i setet er visst noe av det aller tyngste, og det g\u00e5r hardt ut over skuldre og armer.", "- Jeg trener tre ganger i uka og er hos fysioterapeut en gang. Det er jeg n\u00f8dt til, skal jeg henge sammen, forteller Lars Olsen.", "Sofaen blir kanskje ikke fullt s\u00e5 hjertelig som jeg hadde sett for meg, men knappene i ryggen l\u00f8fter den opp i en egen sjanger. N\u00e5r det kommer til stykket, s\u00e5 er den litt kongelig. H\u00f8r bare hva f\u00f8rstekonservator Knut Astrup Bull ved Nordenfjeldske Kunstindustrimuseum sier:", ". . . etter litt tenkning og research har vi konkludert med f\u00f8lgende:.", "Sofaen er egentlig delvis \u00f8delagt. Jernstengene p\u00e5 siden er nok rammen til stoppede armlener. N\u00e5r vi tilf\u00f8yer det med litt dusker og stoff i rammen p\u00e5 midtarmlenet og rygg havner vi nok i 1870-80-\u00e5rene. Sitteputen har en klar historismeform som vi finner fra 1840-\u00e5rene og frem til 1900. F\u00f8ttene og ryggstykkene kan knyttes til ny-gustaviansk som er sammenfallende med Oscar IIs tid. Kronet 1873. Sier man ca. 1880 som datering tror jeg man er ganske n\u00e6r. Sofaen g\u00e5r inn i en egen genre av tosetere produsert fra 1840-tallet. For de intime samtaler.", "- Nei, jeg tror ikke det har v\u00e6rt armlener p\u00e5 denne. Da ville den hatt tydelige merker, og det har den ikke, sier m\u00f8beltapetserer Lars Olsen. Men at den har referanser til Oscar II, det tror han ogs\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "1a48c2ec28f97a2e1131e6dd81212e0411b9cb3ec80652d0c420b1b8a104743c"}, {"field": "createtime", "value": "2017-05-05T18:41:03.000Z"}, {"field": "description", "value": "Den var st\u00f8vete og skitten, og hadde s\u00f8rgerender etter flere \u00e5rs ensomhet i en fuktig kjeller. S\u00f8t, men i s\u00f8rgelig forfatning - f\u00f8r m\u00f8belkirurgen p\u00e5 Bakklandet ble satt p\u00e5 jobben."}, {"field": "dominantimage", "value": "http://www.adressa.no/incoming/article1280749.ece5/ALTERNATES/w980-default/sofa-langt1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29ce918dd914675c0b0204a7fc256a3b4014f315.jpg?597b0111"}, {"field": "dominantthumbnaildimensions", "value": "300x169"}, {"field": "heading", "value": ["For de intime samtaler -adressa.no", "Knirk og jammer", "Avskallet og ny", "F\u00f8rste l\u00e6rdom", "- E du toillat?", "Adelige aner"]}, {"field": "id", "value": "29ce918dd914675c0b0204a7fc256a3b4014f315"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["brunt", "rygg", "sofa", "stoff", "sete", "intime samtaler", "fin"]}, {"field": "kw-entity", "value": ["bakklandet", "pewo m\u00f8belverksted", "kunstindustrimuseet", "nordenfjeldske kunstindustrimuseum"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["knut astrup bull", "oscar ii", "lars olsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1280749.ece5/ALTERNATES/w980-default/sofa-langt1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For de intime samtaler"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1206031.ece"}, {"field": "pageclass", "value": ["article"]}, {"field": "publishtime", "value": "2008-12-05T07:12:32.000Z"}, {"field": "recs-articleid", "value": "1471306"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-12-05T07:12:32.000Z"}, {"field": "recs-rawtitle", "value": "For de intime samtaler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Den var st\u00f8vete og skitten, og hadde s\u00f8rgerender etter flere \u00e5rs ensomhet i en fuktig kjeller. S\u00f8t, men i s\u00f8rgelig forfatning - f\u00f8r m\u00f8belkirurgen p\u00e5 Bakklandet ble satt p\u00e5 jobben."}, {"field": "thumbnail", "value": "http://content-thumbnail.cxpublic.com/content/thumbnail200x150/29ce918dd914675c0b0204a7fc256a3b4014f315.jpg?597b0111"}, {"field": "thumbnailfullheightdimensions", "value": "200x2123"}, {"field": "timestamp", "value": "2017-07-28T09:17:05.000Z"}, {"field": "title", "value": "For de intime samtaler"}, {"field": "url", "value": "http://www.adressa.no/forbruker/hjem/article1206031.ece"}, {"field": "urlhash", "value": "29ce918dd914675c0b0204a7fc256a3b4014f315"}], "score": 0.52276593, "siteId": "9222270286501375973", "id": "29ce918dd914675c0b0204a7fc256a3b4014f315"}

