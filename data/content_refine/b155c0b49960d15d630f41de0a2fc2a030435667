{"fields": [{"field": "modifiedtime", "type": "time", "value": "2012-06-18T12:28:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Trekkspill er morsomt, fastsl\u00e5r Christian Bergemo mens han sitter p\u00e5 gangen under distriktsmesterskapet i trekkspill for S\u00f8r-Tr\u00f8ndelag. Han venter p\u00e5 \u00e5 komme inn p\u00e5 scenen for \u00e5 delta i solistspill i klassen under 11 \u00e5r.", "Nesten alle til NM", "Christian kommer fra Hommelvik og er en av stadig f\u00e6rre som spiller trekkspill p\u00e5 musikkskolen. Andre instrumenter, som tangenter og gitar, er blitt mer og mer popul\u00e6re de siste \u00e5rene, men Christian holder p\u00e5 sitt. Trekkspill er t\u00f8ffest.", "L\u00f8rdag spilte han en russisk folkemelodi som heter \u00abKatjusjka\u00bb og \u00abGammel fransk dans\u00bb, og han spilte godt.", "Han hadde vunnet klassen uansett om han hadde mislykkes, for han var eneste deltaker. En rekke av de andre klassene under distriktsmesterskapet hadde ogs\u00e5 bare \u00e9n eller to aktive. Dermed gikk s\u00e5 \u00e5 si alle deltakerne videre til NM, som blir arrangert p\u00e5 H\u00f8nefoss i slutten av juni.", "- Trekkspillaktiviteten er nede i en b\u00f8lgedal. Da vi arrangerte distriktsmesterskap i 1978, begynte vi l\u00f8rdag morgen og var ikke ferdige f\u00f8r s\u00f8ndag kveld. Den gangen var Tr\u00f8ndelag det fremste trekkspilldistriktet i Norge. Slik er det ikke lenger. Vi har mange andre aktiviteter \u00e5 konkurrere med, og f\u00e6rre enn f\u00f8r tar trekkspill p\u00e5 kultur- og musikkskolene, forteller Tore Eklo i Trondheim Accordion Club, som arrangerte distriktsmesterskapet for S\u00f8r-Tr\u00f8ndelag. Han forteller at situasjonen er omtrent tilsvarende i Nord-Tr\u00f8ndelag.", "S\u00e6verud og Piazolla", "Selv om de kunne \u00f8nsket seg flere deltakere, er Eklo og de andre arrang\u00f8rene godt forn\u00f8yd med avviklingen av arrangementet, som til og med gikk med et lite overskudd. Og publikum fikk h\u00f8re mye fin trekkspillmusikk i ulike klasser. Repertoaret til akt\u00f8rene varierte fra Edvard Grieg og Harald S\u00e6verud til Astor Piazolla og tradisjonsrik norsk folkemusikk.", "For trekkspillgammeldansen er for \u00f8vrig b\u00f8lgedalen ekstra dyp. Tidligere var det flere titalls deltakerorkestre i de ulike gammeldansklassene. L\u00f8rdag var det ikke mer enn to-tre i hver klasse.", "Omr\u00e5det der aktiviteten er st\u00f8rst i dag, ser for \u00f8vrig ut til \u00e5 v\u00e6re Melhus og Midtre Gauldal. Mange helt unge trekkspillere ned i seks\u00e5rsalderen derfra sjarmerte publikum l\u00f8rdag. F\u00f8rst spilte en trio med Ruben Helgemo, Hanne Nyberg og J\u00f8rgen Hafsmo. Deretter kom K\u00e5re Taraldsen, en av konkurransens fem dommere, p\u00e5 scenen med Emilie Juul Hervik, Benjamin Mj\u00f8snes og Morten Eggen, som er i alderen ni til 11 \u00e5r.", "Underholdende fra Kl\u00e6bu", "Dagen fortsatte med klassen for underholdning, der Kl\u00e6bu Spelmannslag med sin framf\u00f8ring av Harald S\u00e6verud- og Herb Albert-komposisjoner gikk til topps foran Bajan og Nidaros Trekkspillorkester.", "Andre deltakere som g\u00e5r videre til NM er Christian Bergemo, Erik Olaf Solberg, Kjersti Norg\u00e5rd Berntsen, J\u00f8rgen og Stian Fl\u00f8ttum, Jorid Vikan og Bente Sved Skottvoll, Kristin Gravaune, Tydal Trekkspillklubb, Selbu Trekkspillklubb, Orkdal Trekkspillklubb, Osen Trekkspillklubb, \u00d8verbygdens Gammeldansorkester og Polkagrisan Toraderklubb."]}, {"field": "category0", "value": "forbruker"}, {"field": "contenthash", "value": "794c0ba83b582e0c0b1a0606ce89e0095835f5621b54095197ad204f7cabf491"}, {"field": "createtime", "value": "2017-01-19T17:12:12.000Z"}, {"field": "description", "value": "Tr\u00f8ndelag er ikke lenger trekkspilldistrikt nummer \u00e9n i Norge. Men aktive trekkspillere i alle aldre hygget seg veldig p\u00e5 Nardo skole l\u00f8rdag."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b155c0b49960d15d630f41de0a2fc2a030435667.jpg?59938e33"}, {"field": "dominantthumbnaildimensions", "value": "256x256"}, {"field": "heading", "value": "Trekkspill i en b\u00f8lgedal -adressa.no"}, {"field": "id", "value": "b155c0b49960d15d630f41de0a2fc2a030435667"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "arts-and-entertainment"}, {"field": "kw-concept", "value": ["trekkspill", "klasse"]}, {"field": "kw-entity", "value": ["katjusjka", "nardo", "hanne nyberg og j\u00f8rgen hafsmo", "benjamin mj\u00f8snes og morten eggen", "melhus og midtre gauldal", "bajan og nidaros trekkspillorkester", "kl\u00e6bu spelmannslag", "edvard grieg og harald s\u00e6verud", "gammel", "astor piazolla", "nidaros trekkspillorkester", "trondheim accordion club"]}, {"field": "kw-location", "value": ["s\u00f8r-tr\u00f8ndelag", "hommelvik", "h\u00f8nefoss", "tr\u00f8ndelag", "midtre gauldal", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["benjamin mj\u00f8snes", "hanne nyberg", "christian bergemo", "ruben helgemo", "j\u00f8rgen hafsmo", "emilie juul hervik", "edvard grieg", "morten eggen", "harald s\u00e6verud", "k\u00e5re taraldsen", "tore eklo", "herb albert"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trekkspill i en b\u00f8lgedal"}, {"field": "og-type", "value": "article"}, {"field": "og-url", "value": "http://www.adressa.no/forbruker/article138987.ece"}, {"field": "pageclass", "value": ["article"]}, {"field": "publishtime", "value": "2002-04-14T21:55:54.000Z"}, {"field": "recs-articleid", "value": "2707398"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-04-14T21:55:54.000Z"}, {"field": "recs-rawtitle", "value": "Trekkspill i en b\u00f8lgedal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Tr\u00f8ndelag er ikke lenger trekkspilldistrikt nummer \u00e9n i Norge. Men aktive trekkspillere i alle aldre hygget seg veldig p\u00e5 Nardo skole l\u00f8rdag."}, {"field": "thumbnail", "value": "http://content-thumbnail.cxpublic.com/content/thumbnail200x150/b155c0b49960d15d630f41de0a2fc2a030435667.jpg?59938e33"}, {"field": "thumbnailfullheightdimensions", "value": "200x935"}, {"field": "timestamp", "value": "2017-08-16T00:13:39.000Z"}, {"field": "title", "value": "Trekkspill i en b\u00f8lgedal"}, {"field": "url", "value": "http://www.adressa.no/forbruker/article138987.ece"}, {"field": "urlhash", "value": "b155c0b49960d15d630f41de0a2fc2a030435667"}], "score": 1.0715574, "siteId": "9222270286501375973", "id": "b155c0b49960d15d630f41de0a2fc2a030435667"}

