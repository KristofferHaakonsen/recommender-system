{"fields": [{"field": "modifiedtime", "type": "time", "value": "2016-11-30T13:36:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Eterniten har v\u00e6rt elsket og hatet. Den har v\u00e6rt selve fremskrittet og den er blitt svartelistet som farlig. Bare navnet. Eternit. Legg til en y, og du har det engelske ordet for evighet. Navnet minner ogs\u00e5 om granitt og andre solide bergarter. Alts\u00e5 sterkt som fjell og varig som evigheten.", "Du m\u00e5tte nesten v\u00e6re i utakt med tiden om du gav deg til \u00e5 plundre med bordkledning da du stod der i v\u00e5rsola med reisverket til det nye huset og kalenderen viste 1962 eller noe der omkring.", "Men hvor er det blitt av veggplatene som preget Gerhardsen-tida i Norge? Er alt borte? Vi innbiller oss at p\u00e5 v\u00e6rdharde Fr\u00f8ya er sporene fra eternitalderen enn\u00e5 ikke helt utslettet.", "Derfor kj\u00f8rer Volvoen og vi mot kysten. P\u00e5 vei til det forgjettede land ser vi at det praktisk talt ikke er eternithus \u00e5 se langs veien, verken i Snillfjord eller p\u00e5 Hitra. Men s\u00e5 fort vi dukker opp fra Fr\u00f8ya-siden av den andre tunnelen...", "- Se, et eternithus! I starten roper jeg entusiastisk hver gang og krever stopp og fotografering. Snart innser selv jeg at det ikke er mulig, for p\u00e5 Fr\u00f8ya er det mange hundre hus med eternit.", "Jeg vil lansere slagordet \u00abEternit-kommunen i havgapet\u00bb, men fotografen antyder at tiden enn\u00e5 ikke er helt moden for det og sl\u00e5r fast at fortsatt er det nok fiske og atter fiske som trekker turistene hit.", "I sin tid var det selvsagt ogs\u00e5 fisken som s\u00f8rget for at Fr\u00f8ya ble befolket. Mellom nakne knauser og myrer var det ikke mye annet \u00e5 leve av. For den som ikke har peiling p\u00e5 maritime ressurser, er \u00f8ya p\u00e5fallende tett bebygd. En stor del av husene er fra oppgangstiden etter krigen, satt opp i firkantet folkefunkis \u2013 med eternit!", "P\u00e5 Sistranda ligger de p\u00e5 rekke og rad, femtitallshusene med de opprinnelige veggene intakt. Vi banker p\u00e5 et hus i m\u00f8rker\u00f8d eternit og snakker med Marit Arntsen. Hun og mannen Magnus Gellein kj\u00f8pte huset, som er fra 1958, for fire \u00e5r siden. Det unge paret er forn\u00f8yd b\u00e5de med huset og stedet. Her trives de.", "- Men eterniten har jeg tenkt \u00e5 skifte ut, sier Magnus og vi skj\u00f8nner snart at han er i takt med mange av sine sambygdinger. Av-eternitiseringen er i god gang.", "P\u00e5 mange av husene vi bes\u00f8ker er allerede et par vegger skiftet \u2013 eller eierne har tenkt \u00e5 gj\u00f8re det.", "Vi fortsetter fra hus til hus. Et av dem har gr\u00f8nn eternit og er riktig staselig med en diger trapp som er et herskapshus verdig. Men her er ingen hjemme, dette er et feriehus. Snart skj\u00f8nner vi at det er et kjennetegn p\u00e5 mange eternithus. Fraflyttet og forfalne eller gjort om til feriehus.", "Som vordende eternitforskere oppdager vi ogs\u00e5 fort at det er forskjell p\u00e5 eternit. Den eldste typen har elegante, flate b\u00f8lger i underkant. Den nyeste sorten har glattere overflate, og er dobbelt s\u00e5 lang.", "Vi kj\u00f8rer nordover inn i gamle Nord-Fr\u00f8ya kommune, passerer det digre, tomme kommunehuset fra f\u00f8r sammensl\u00e5ingen i 1964 og videre ut mot Straum\u00f8y. Hos Arnulf Sletta (bildet", "nederst til venstre) ser vi at den gamle l\u00e5na som forlengst er fraflyttet, en gang i tiden ble modernisert. Vi tipper f\u00f8r 1965, siden eternitplatene er av gammelsorten med b\u00f8lger.", "- Er eternit egentlig s\u00e5 stygt? Jeg stiller sp\u00f8rsm\u00e5let mens vi kj\u00f8rer Nord-Fr\u00f8ya p\u00e5 kryss og tvers. Bak hver knaus ligger husklynger der eterniten holder stand. Jeg innr\u00f8mmer at jeg har en fortid som eternithater, men ser n\u00e5 at kystnaturen, klimaet, femtitallshusene og de smekre veggplatene inng\u00e5r i en perfekt symbiose. Eternit-overflaten, v\u00e6ret og alderens patina har skapt duse fargevarianter av gult, bl\u00e5tt, r\u00f8dt og brunt.", "- Visst er den vakker, vi kan snakke om en egen eternit-estestikk, svarer fotografen.", "N\u00e5 kan vi fr\u00e5tse i eternit. P\u00e5 S\u00f8rdyr\u00f8y bes\u00f8ker vi to nabohus. Kitty Mogstad, innflytter fra Malm, har bodd her i ti \u00e5r og bedyrer at hun skal skifte ut eterniten. Det samme sier nabo Inge M\u00e5s\u00f8val, snekker og b\u00e5tbygger. Han og samboeren Susan S\u00e6ther har eid det f\u00f8rti \u00e5r gamle huset i tre \u00e5r, og de har allerede g\u00e5tt l\u00f8s p\u00e5 den ene veggen. De tror det blir vanskelig \u00e5 finne reserveplater til eterniten og har mer sans for treverk.", "- Dette er supereternit, forteller Inge og peker p\u00e5 lange plater med hard overflate. \u2013\uf02eDen skulle ikke males og er ekstra slitesterk.", "S\u00e5 har vi f\u00e5tt utvidet v\u00e5r eternitkompetanse, tenker vi og oppdager at det er blitt for m\u00f8rkt til \u00e5 gj\u00f8re et forsvarlig feltarbeid.", "Nattekvarter har vi sikret oss i en rorbu p\u00e5 Svellingen der lokalhistorikeren Johan G. Foss er n\u00e6rmeste nabo. Han m\u00e5 da v\u00e6re en nyttig kilde, tenker vi, mannen har til og med eternit p\u00e5 to av husets vegger!", "Selv om eternitalderen til n\u00e5 ikke har tilh\u00f8rt hans fremste interessefelt, slipper han oss gjerne inn til kaffe og en fagprat. Foss har skrevet b\u00f8ker om b\u00e5de fiskev\u00e6r og kirker og kan det meste om \u00f8yas historie, men han husker ikke n\u00e5r eterniten kom til hans eget barndomshjem.", "- Det m\u00e5 ha skjedd p\u00e5 60-tallet, mens jeg studerte i Trondheim.", "- N\u00e5r ble den fjernet fra to av veggene, undrer vi.", "- Tja, skal vi se... La vi eternit p\u00e5 mer enn to vegger? N\u00e5 husker jeg, det var da forsyne meg jeg som gjorde det! Det var f\u00f8rst p\u00e5 70-tallet. Vi brukte eterniten p\u00e5 v\u00e6rveggene som vi kaller \uf078 det. Vi opplevde det som et betydelig framskritt, s\u00e5 slapp vi \u00e5 male og skrape annethvert \u00e5r.", "Foss hadde en ny og utriveligere eterniterfaring da han senere laget tilbygg og m\u00e5tte skj\u00e6re i platene.", "- Jeg gjorde jobben utend\u00f8rs og s\u00f8rget for at vinden bl\u00e5ste vekk fra meg. Likevel kjente jeg at tunga n\u00e6rmest ble lammet etterp\u00e5. En ubehagelig opplevelse. Fra n\u00e5 av skal jeg holde meg unna den slags!", "Vi er p\u00e5 jakt etter de som solgte eterniten, og Foss tipser oss om Alfred Dyr\u00f8 som tidlig p\u00e5 femtitallet startet Dyr\u00f8 Sag og Trelastforretning og som i en mannsalder har solgt byggevarer.", "Neste morgen drar vi derfor tilbake til S\u00f8rdyr\u00f8y.", "- Eterniten? Jo, den har v\u00e6rt perfekt den. 86-\u00e5ringen kommer med attesten p\u00e5 sparket n\u00e5r vi f\u00e5r ham i d\u00f8r\u00e5pningen.", "- Men no vil d\u00e6m no itj sj\u00e5 ette\u2019n, veit du, legger Alfred til og husker at de etter hvert fikk \u00abordre\u00bb om \u00e5 slutte \u00e5 selge den.", "I ei sj\u00f8bu p\u00e5 Norddyr\u00f8y treffer vi Alfred Kvalv\u00e6r (bildet under), 80-\u00e5rig fisker og tidligere sm\u00e5bruker, mens han lager krabbeteiner. Han og kona Tordis bygde seg hus her da de i 1971 flyttet inn fra Kvalv\u00e6r\u00f8ya. Og huset ble selvsagt kledd med supereternit.", "Alfred inviterer oss hjem p\u00e5 kaffe og prat og vi f\u00e5r h\u00f8re om livet p\u00e5 Kvalv\u00e6ret. Om harde tak p\u00e5 sj\u00f8en, om torvskj\u00e6ring og h\u00f8yb\u00e6ring, om byjenta Tordis p\u00e5 tjue som m\u00e5tte l\u00e6re seg h\u00e5ndmelking, traktorkj\u00f8ring og roing.", "Men det er en annen historie, i dag er vi eternitforskere. Vi stikker innom flere med erfaringer, blant annet vaktmester Per Bekken som i ungdommen var med og bygde flere eternithus.", "- Vi stod i st\u00f8vf\u00f8yka og saget plater. Kjente en egen s\u00f8tsmak i munnen. N\u00e5 har det g\u00e5tt s\u00e5 mange \u00e5r at jeg h\u00e5per helsa har berget, sier han og forteller at han fjernet all eternit fra sitt eget hus for fem \u00e5r siden.", "N\u00e5 setter vi kursen for Titran p\u00e5 Fr\u00f8yas vestspiss. P\u00e5 veien stopper vi ved et forsamlingshus i gr\u00e5 eternit, g\u00e5r p\u00e5 befaring rundt huset, noterer at vestveggen er reparert. Jeg kjenner noe rart under foten i det knudrete terrenget og f\u00f8ler p\u00e5 meg at jeg b\u00f8r grave i mosen. Og du verden, jeg m\u00e5 virkelig ha utviklet en eternitarkeologisk intuisjon utrolig fort, for gjemt under moselaget graver jeg fram biter av gammel eternit. Men fotografen f\u00e5r meg til \u00e5 skj\u00f8nne at \u00e5 ta med funnet hjem, vil v\u00e6re en overdrivelse.", "Titran er et v\u00e6rhardt, men tettbebygd sted som m\u00e5 ha hatt sin glansperiode for atskillige \u00e5r siden. Mange hus st\u00e5r tomme og flere av dem har det vi leter etter.", "Et fraflyttet hus i gul eternit med Slettringen fyr i bakgrunnen danner et ekstra fristende fotomotiv. Som bare lar seg fange inn fra en liten knaus der vi akkurat mangler en liten halvmeter p\u00e5 \u00e5 komme i rett h\u00f8yde.", "Eneste l\u00f8sningen blir at jeg, som veier ti kilo mindre enn fotografen, setter meg p\u00e5 hans skuldre for \u00e5 knipse motivet. Men det blir noen kilo likevel, og idet fotografen med vaklende ben skal ta siste skritt opp, faller hele korthuset sammen. Jeg tryner i lyngen, berger kameraet og ser meg rundt. Vi er ikke i \u00f8demarken. Et halvt hundre hus ligger bare et steinkast unna med vinduene vendt mot v\u00e5rt latterlige opptrinn. Akkurat n\u00e5 er vi glade for at de fleste husene er fraflyttet, og h\u00e5per at de andre stort sett er bebodd av svaksynte eller middagshvilende mennesker. Best \u00e5 komme seg vekk f\u00f8r vi dummer oss mer ut.", "Mange synes vel ogs\u00e5 det er dumt \u00e5 forherlige eternithusene, tenker vi p\u00e5 vei tilbake til tunneler og fastland. Men la det g\u00e5 ti \u00e5r til, og de er mer sjeldne enn middelalderhus med torvtak og brunsvidd t\u00f8mmer.", "De upretensi\u00f8se veggplatene har i seg noen av v\u00e5r tids store dilemmaer. De ble lansert p\u00e5 samme tid som atomkraft, DDT og nylonskjorter. Besn\u00e6rende probleml\u00f8sere, og ofte er det en hake ved de mest besn\u00e6rende framskritt. Asbesten som eterniten er full av, har mange haker. Men enten man liker det eller ikke, eterniten er blitt en del av byggeskikken v\u00e5r. Den skader ingen om den f\u00e5r v\u00e6re i fred, og den gj\u00f8r fortsatt nytten. Mange har med rette kalt det vandalisme \u00e5 kle husene med eternit, paradoksalt nok kan det i dag v\u00e6re like mye vandalisme \u00e5 fjerne den."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "98f3754b4d65bd513bf249aa97023125fe5eb8bfd0299482625f452bc4baa0b4"}, {"field": "createtime", "value": "2017-01-26T22:15:04.000Z"}, {"field": "description", "value": "Fra vedlikeholdsfri og praktisk til d\u00f8dbringende og stygg. N\u00e5 er den snart utrydningstruet \u2013 og kanskje ogs\u00e5 vakker?"}, {"field": "dominantimage", "value": "http://www.adressa.no/incoming/article1133151.ece5/ALTERNATES/w980-default/ETERNITT8365"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45ae491a4c044f88824f5022ea0153e4c6a3ee15.jpg?598c11c8"}, {"field": "dominantthumbnaildimensions", "value": "300x169"}, {"field": "heading", "value": "Herfra til eterniten -adressa.no"}, {"field": "id", "value": "45ae491a4c044f88824f5022ea0153e4c6a3ee15"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "home-and-garden"}, {"field": "kw-concept", "value": ["hundre hus", "eternit", "hus"]}, {"field": "kw-entity", "value": ["s\u00f8rdyr\u00f8y", "norddyr\u00f8y", "per bekken", "volvoen", "sistranda", "gerhardsen", "kvalv\u00e6ret", "svellingen", "titran", "dyr\u00f8 sag og trelastforretning", "eternit", "slettringen", "dyr\u00f8 sag", "nord-fr\u00f8ya", "tordis", "kvalv\u00e6r\u00f8ya", "straum\u00f8y"]}, {"field": "kw-location", "value": ["fr\u00f8ya", "snillfjord", "malm", "hitra", "trondheim", "norge", "alfred"]}, {"field": "kw-pageclass", "value": "article"}, {"field": "kw-person", "value": ["arnulf sletta", "inge m\u00e5s\u00f8val", "susan s\u00e6ther", "magnus gellein", "johan g. foss", "alfred kvalv\u00e6r", "alfred dyr\u00f8", "kitty mogstad", "marit arntsen"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1133151.ece5/ALTERNATES/w980-default/ETERNITT8365"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Herfra til eterniten"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2005/03/18/Herfra-til-eterniten-864777.ece"}, {"field": "pageclass", "value": ["article"]}, {"field": "publishtime", "value": "2005-03-18T14:54:24.000Z"}, {"field": "recs-articleid", "value": "864777"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2005-03-18T14:54:24.000Z"}, {"field": "recs-rawtitle", "value": "Herfra til eterniten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Fra vedlikeholdsfri og praktisk til d\u00f8dbringende og stygg. N\u00e5 er den snart utrydningstruet \u2013 og kanskje ogs\u00e5 vakker?"}, {"field": "thumbnail", "value": "http://content-thumbnail.cxpublic.com/content/thumbnail200x150/45ae491a4c044f88824f5022ea0153e4c6a3ee15.jpg?598c11c8"}, {"field": "thumbnailfullheightdimensions", "value": "200x2533"}, {"field": "timestamp", "value": "2017-08-10T07:56:56.000Z"}, {"field": "title", "value": "Herfra til eterniten"}, {"field": "url", "value": "http://www.adressa.no/tema/villeveier/2005/03/18/Herfra-til-eterniten-864777.ece"}, {"field": "urlhash", "value": "45ae491a4c044f88824f5022ea0153e4c6a3ee15"}], "score": 1.1882993, "siteId": "9222270286501375973", "id": "45ae491a4c044f88824f5022ea0153e4c6a3ee15"}

