{"fields": [{"field": "modifiedtime", "type": "time", "value": "2017-03-23T18:15:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Molde", "Norsk fotball", "Manchester United", "Romsdals Budstikke", "Ole Gunnar Solskj\u00e6r", "Henning Berg", "Fotball"]}, {"field": "author", "value": "trond hustad"}, {"field": "body", "value": ["Saken oppdateres.", "MOLDE: Ole Gunnar Solskj\u00e6r mener norsk fotball produserer for mange like spillertyper som for eksempel tekniske midtbanespillere, mens det ikke utvikles nok av de andre typene som trengs for \u00e5 lykkes internasjonalt. Han tror prinsippene i talentarbeidet m\u00e5 endres for at norske lag og landslag skal bli komplette nok til \u00e5 konkurrere mot de beste.", "\u2013 Norsk fotball har hatt et veldig stort fokus p\u00e5 utvikling av teknisk gode spillere, og det er helt n\u00f8dvendig. Men vi trenger en bedre balanse blant talentene v\u00e5re, slik at vi f\u00e5r opp forskjellige typer. Det er mange ulike egenskaper som kreves for \u00e5 bli en god spiller, og for \u00e5 bygge et godt lag, sier Solskj\u00e6r til Rbnett.", "Han frykter at norsk fotball mister mange store talent p\u00e5 veien, fordi at de som har andre ferdigheter i ung alder ikke blir dyrket i samme grad som de tekniske spillerne.", "\u2013 I England er Michael Keane et eksempel. Han var lang og tynn og vokste fort. Det var like f\u00f8r Manchester United lot v\u00e6re \u00e5 skrive kontrakt med ham. N\u00e5 er han landslagsspiller. Vi har et godt eksempel i Molde n\u00e5, fordi CFK ikke glemte Stian Gregersen da han var 12-13 \u00e5r og ble fintet vekk av teknikerne.", "\u2013 Akerakademiet har ogs\u00e5 v\u00e6rt mest opptatt av \u00e5 f\u00e5 fram de tekniske spillerne, b\u00f8r MFK tenke annerledes fra spillerne er guttunger?", "\u2013 Vi skal dyrke enerne, for de m\u00e5 vi ha i alle lag. Det skal alltid v\u00e6re plass til en Sander (Svendsen), Tobias (Svendsen) eller Eirik (Hestad). Det er miksen som er viktig, og som ikke alltid er god nok. Det er farlig \u00e5 glemme de som ikke er teknisk best n\u00e5r de er sm\u00e5. N\u00e5 er vi i ferd med \u00e5 f\u00e5 opp en Leo \u00d8stig\u00e5rd, som er en slik type alle lag trenger. En t\u00f8ff og smart midtstopper. P\u00e5 16-\u00e5rslaget til Molde er Simen Beck en annerledes midtbanespiller det er kjekt \u00e5 se p\u00e5. Han jobber hardt, orienterer seg godt og gj\u00f8r de andre bedre. Vi m\u00e5 fange opp slike gutter hvis vi skal sette sammen et godt lag med elleve spillere.", "Solskj\u00e6r er ogs\u00e5 bekymret for at \u00abkunstgressgenerasjonen\u00bb i norsk fotball lager for mange midtbanespillere og f\u00e5r fram for f\u00e5 talent i andre posisjoner.", "\u2013 Jeg elsker typer som Mats M\u00f8ller D\u00e6hli, Martin \u00d8degaard og Magnus Eikrem. Men n\u00e5 vet vi ikke hvem som skal v\u00e6re midtstoppere p\u00e5 landslaget fordi ingen av dem spiller i de store ligaene. Hvor er den neste Henning Berg eller Brede Hangeland? Og hvem skal score m\u00e5lene p\u00e5 landslaget? Du er helt avhengig av m\u00e5lfarlige spisser internasjonalt. Vi har ikke v\u00e6rt flinke nok i disse viktige posisjonene, sier Solskj\u00e6r.", "Han mener ogs\u00e5 norsk fotball m\u00e5 t\u00f8rre \u00e5 sette t\u00f8ffere krav til talentene i tidlig alder.", "\u2013 Jeg er veldig forn\u00f8yd med den kulturen vi har i Molde n\u00e5, vi har tatt noen grep de siste \u00e5rene. Men generelt er det for mange som synes det er artig \u00e5 spille fotball n\u00e5r du har ballen sj\u00f8l, og s\u00e5 f\u00e5r det andre laget spille n\u00e5r de har ballen. P\u00e5 alle niv\u00e5 ser jeg at det settes for lite krav til press p\u00e5 ballf\u00f8rer og l\u00f8ping med h\u00f8y intensitet. Flere m\u00e5 se verdien i duellspill og defensivt arbeid. Ja, vi skal kose oss med ballen. Men vi m\u00e5 f\u00e5 tak i den og fortjene den f\u00f8rst.", "\u2013 Mener du at norske talent f\u00e5r lov til \u00e5 bli litt bortskjemte og late?", "\u2013 Jeg vet i hvert fall at jeg stiller st\u00f8rre krav enn mange av foreldrene n\u00e5r jeg trener guttelag i Clausenenga. Jeg har f\u00e5tt en del telefoner fra voksne som mener jeg krever for mye. Men jeg pr\u00f8ver bare \u00e5 gi dem gode vaner til innstilling og innsats, og respekt for medspillerne.", "\u2013 Jeg vet ogs\u00e5 at den islandske treneren p\u00e5 h\u00e5ndballaget til dattera mi i fjor, var tydeligere p\u00e5 hva som kreves enn vi t\u00f8r v\u00e6re mot fotballgutter i junioralderen. Det m\u00e5 g\u00e5 an \u00e5 gi saklige og direkte tilbakemeldinger, uten at godt voksne gutter skal ta det personlig og bli s\u00e5ret. Jeg tror mange trenere er litt for \u00abfeige\u00bb mot de beste spillerne sine, i frykt for at de skal slutte eller skifte klubb.", "\u2013 Er det mulig \u00e5 v\u00e6re t\u00f8ff nok mot toppene som vil mest og samtidig ta vare p\u00e5 bredden i barnefotball?", "\u2013 Fotball skal v\u00e6re for alle og alle skal f\u00e5 v\u00e6re med s\u00e5 lenge som mulig. Det er viktig i norsk idrett. Men jeg tror vi m\u00e5 tillate oss at det er en kulturforskjell i de gruppene med spillere som vil trene mest og som vil bli gode. I Norge er det litt for mange unge seniorspillere som synes de er heldige som f\u00e5r holde p\u00e5 med hobbyen sin, og som ikke enn\u00e5 skj\u00f8nner hva det inneb\u00e6rer av hardt arbeid, livsstil og personlighet for \u00e5 v\u00e6re profesjonell fotballspiller.", "\u2013 Spillere fra Island forst\u00e5r tidlig at dette er jobben deres, legger han til, og skryter av mentaliteten Bj\u00f6rn Bergmann Sigurdarson og Ottar Magnus Karlsson viser i hverdagen.", "\u2013 Vet du forresten hvilken spiller jeg ville hatt i Molde n\u00e5, hvis jeg fikk velge \u00e9n jeg spilte sammen med i Manchester United? sp\u00f8r Solskj\u00e6r.", "Romsdals Budstikke tipper Paul Scholes, men det er andrevalget bak Solskj\u00e6rs soleklare favoritt:", "\u2013 Roy Keane. Uten tvil. Han hadde alt og p\u00e5virket alle rundt seg hele tida. Han hadde disiplin og stilte krav til seg sj\u00f8l og medspillerne hver dag. Han hadde selvinnsikt, verdier og mental styrke. Alt dette hadde han med seg fra han var liten gutt. Han l\u00e6rte det hjemme, p\u00e5 skolen og i den lokale klubben. S\u00e5nne spillere har vi for f\u00e5 av i norsk fotball, sier Ole Gunnar Solskj\u00e6r."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "05a6e1ef7c745270e2133910fd954e875b776c9002cc14694d645064e042e052"}, {"field": "createtime", "value": "2017-03-23T18:23:14.000Z"}, {"field": "description", "value": "Advarer mot det han mener er uheldig kultur i klubbene og p\u00e5 landslaget."}, {"field": "heading", "value": ["Solskj\u00e6r bekymret for talentutviklingen i Norge:", "Gregersen som eksempel", "\u00abKunstgressgenerasjonen\u00bb", "\u2013 M\u00e5 t\u00f8rre \u00e5 stille st\u00f8rre krav", "Keane er Solskj\u00e6rs favoritt"]}, {"field": "id", "value": "a7154deaadae916c4e4e38110a9bc7fd611b3aeb"}, {"field": "keyword", "value": ["Molde", "Norsk fotball", "Manchester United", "Romsdals Budstikke", "Ole Gunnar Solskj\u00e6r", "Henning Berg", "Fotball"]}, {"field": "keywords", "value": "Molde,Norsk fotball,Manchester United,Romsdals Budstikke,Ole Gunnar Solskj\u00e6r,Henning Berg,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "manchester united"}, {"field": "kw-concept", "value": ["spille", "norsk", "norsk fotball", "fotball"]}, {"field": "kw-entity", "value": ["eirik", "martin \u00f8degaard og magnus eikrem", "rbnett", "sander", "tobias", "svendsen", "clausenenga", "bj\u00f6rn bergmann sigurdarson og ottar magnus karlsson", "hestad", "romsdals budstikke"]}, {"field": "kw-location", "value": ["england", "norge", "island", "molde"]}, {"field": "kw-pageclass", "value": "article"}, {"field": "kw-person", "value": ["simen beck", "michael keane", "leo \u00f8stig\u00e5rd", "bj\u00f6rn bergmann sigurdarson", "brede hangeland", "roy keane", "henning berg", "stian gregersen", "magnus eikrem", "paul scholes", "ottar magnus karlsson", "martin \u00f8degaard", "mats m\u00f8ller d\u00e6hli", "ole gunnar solskj\u00e6r"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/15269940-4c6b-4b42-97dd-6048b51bd1b2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Solskj\u00e6r bekymret for talentutviklingen i Norge: - Det er farlig \u00e5 glemme de som ikke er teknisk best n\u00e5r de er sm\u00e5"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Solskjar-bekymret-for-talentutviklingen-i-Norge----Det-er-farlig-a-glemme-de-som-ikke-er-teknisk-best-nar-de-er-sma--232771b.html"}, {"field": "pageclass", "value": ["article"]}, {"field": "publishtime", "value": "2017-03-23T18:15:12.000Z"}, {"field": "recs-articleid", "value": "232771"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-23T18:15:12.000Z"}, {"field": "recs-rawtitle", "value": "Solskj\u00e6r bekymret for talentutviklingen i Norge: - Det er farlig \u00e5 glemme de som ikke er teknisk best n\u00e5r de er sm\u00e5 -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Advarer mot det han mener er uheldig kultur i klubbene og p\u00e5 landslaget."}, {"field": "thumbnail", "value": "http://content-thumbnail.cxpublic.com/content/thumbnail200x150/a7154deaadae916c4e4e38110a9bc7fd611b3aeb.jpg?595f7221"}, {"field": "thumbnailfullheightdimensions", "value": "200x1659"}, {"field": "timestamp", "value": "2017-07-07T11:36:01.000Z"}, {"field": "title", "value": "Solskj\u00e6r bekymret for talentutviklingen i Norge: - Det er farlig \u00e5 glemme de som ikke er teknisk best n\u00e5r de er sm\u00e5"}, {"field": "url", "value": "http://www.adressa.no/100Sport/fotball/Solskjar-bekymret-for-talentutviklingen-i-Norge----Det-er-farlig-a-glemme-de-som-ikke-er-teknisk-best-nar-de-er-sma--232771b.html"}, {"field": "urlhash", "value": "a7154deaadae916c4e4e38110a9bc7fd611b3aeb"}], "score": 0.9596758, "siteId": "9222270286501375973", "id": "a7154deaadae916c4e4e38110a9bc7fd611b3aeb"}

