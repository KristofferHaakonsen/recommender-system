{"fields": [{"field": "modifiedtime", "type": "time", "value": "2016-02-08T11:02:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fly", "Luftfart", "Norwegian"]}, {"field": "author", "value": "camilla flaatten"}, {"field": "body", "value": ["Saken oppdateres.", "Flymat er et tema mange elsker \u00e5 hate. I \u00e5r feirer flymaten 97 \u00e5r, if\u00f8lge CNN Travel , og mye har skjedd siden starten.", "Tradisjonelt er det servert mye rart om bord p\u00e5 flyet, og maten har mildt sagt v\u00e6rt variabel. Fuktige sandwicher, harde rundstykker, vassen salat og smaksl\u00f8se retter.", "Utfordringene er mengden av mat som skal prepareres f\u00f8r flyene suser av sted. Den store forskjellen p\u00e5 mat i luften og p\u00e5 restaurant, er at maten du f\u00e5r servert om bord allerede er preparert, avkj\u00f8lt og deretter varmet opp f\u00f8r den serveres. De kabinansatte har rundt 16 minutter til r\u00e5dighet til \u00e5 varme opp maten \u2013 det p\u00e5virker menyen.", "Lufttrykk, lyd og luftfuktighet p\u00e5virkerDet er ogs\u00e5 flere ting som p\u00e5virker smakssansene dine om bord p\u00e5 flyet. Lufttrykket i kabinen, hvor h\u00f8yt over havet flyet flyr, lav luftfuktighet og vibrasjoner er med p\u00e5 \u00e5 gj\u00f8re m\u00e5ltidet annerledes enn det ville smakt p\u00e5 bakken.", "I tillegg har forskere funnet ut at ogs\u00e5 lyden om bord p\u00e5virker hvordan vi smaker mat og drikke.", "Testpersoner med klassisk musikk i h\u00f8retelefonene fikk en generelt bedre opplevelse av maten enn dem som ikke lyttet til musikk", "\u2014 Vi vet at b\u00e5de trykk og st\u00f8y p\u00e5virker smaksl\u00f8kene v\u00e5re i h\u00f8yden. Trykket p\u00e5virker kjertlene v\u00e5re, slik at vi smaker salt med nedsatt funksjon p\u00e5 opptil 15 prosent. St\u00f8y har lignende negativ effekt p\u00e5 det overordnede smaksbildet. Testpersoner med klassisk musikk i h\u00f8retelefonene fikk en generelt bedre opplevelse av maten enn dem som ikke lyttet til musikk, forteller executive chef Casper Vedel Jensen i Gategourmet.", "\u2014 Det er viktig at maten er rikelig saltet, men ikke oversaltet, da ikke alle er like p\u00e5virket av t\u00f8rre slimhinner og trykk som f\u00f8lge av den t\u00f8rre luften fra aircondition, legger han til.", "Noe av det som irriterer mest om bord:", "I l\u00f8pet av tiden fra matvarene ankommer flyplassen og til den ligger p\u00e5 brettet foran deg p\u00e5 flyet, er den tempratursjekket seks ganger. Det er en av de viktigste sikkerhetsrutinene for matservering p\u00e5 flyet.", "Blir noen syke om bord, og tror det er maten, kan dette sjekkes ved at hvert av de seks punktene for temperaturkontroll kan etterg\u00e5s.", "P\u00e5 Gardermoen har selskapet Gategourmet ca. 97 prosent av matleveringene til alle flyselskapene. I et stort bygg rett ved siden av flyplassen prepares, lages og pakkes fersk mat og t\u00f8rrvarer f\u00f8r hver flyvning.", "En kald januarmorgen er det matserveringen til businessklassen p\u00e5 flighten mellom Oslo og New York med SAS som st\u00e5r for tur. Menyene endres hvert kvartal, s\u00e5 det henger bilder p\u00e5 matstasjonene for hver servering \u2013 for \u00e5 vise hvordan matbrettet skal se ut. Alt m\u00e5 v\u00e6re likt.", "Sikkerhetsrutinene rundt matlagingen er strengere enn Mattilsynets \u2014 ikke s\u00e5 rart kanskje. Hvis et helt fly hadde blitt matforgiftet om bord, ville det v\u00e6rt en liten katastrofe.", "Kj\u00f8kkenet er delt i to \u2013 den ene delen er \u00f8remerket halal-kj\u00f8kkenet.", "Qatar er et av flyselskapene som benytter seg av det. I det andre kj\u00f8kkenet lages maten til de resterende selskapene.", "Vi befinner oss ogs\u00e5 i tollfri sone. Maten importeres fra utlandet til servering om bord.", "Maten stekes eller kokes p\u00e5 kj\u00f8kkenet. I dag lukter det av asiatisk mat. Kylling tilberedes, fisk ligger til opptining.", "N\u00e5r maten er ferdig legges den i sm\u00e5 fat, deretter pakkes de p\u00e5 brett i smale traller og settes p\u00e5 et kj\u00f8lerom. Maten er nedkj\u00f8lt f\u00f8r den kj\u00f8res ut til flyene.", "Umamismaken er den eneste smaken som holder seg best i luften. Umami finnes i biffkj\u00f8tt, sj\u00f8mat, sopp og tomat. Det er derfor s\u00e5 mange for eksempel liker en Bloody Mary i h\u00f8yden.", "\u2014 Det er ikke bra hverken \u00e5 salte eller sukre maten for mye. Derfor fors\u00f8ker man \u00e5 benytte alternative smakstilsetninger som for eksempel ingef\u00e6r og chili, i tillegg til ulike variasjoner av krydder. Umami forsterker saltsmaken i maten, og ingredienser som er rik p\u00e5 umami kan med stor fordel brukes i flymat, sier informasjonssjef Knut Morten Johansen i SAS.", "Skal du fly langt?", "Hos SAS har de utviklet spesielle cocktailer om bord som skal smake ekstra godt i h\u00f8yden. \u2014 Konseptet kalles \u00abair mixology\u00bb, og ble presentert for litt siden med god respons blant reisende. En cocktail med eplesmak er en av suksessene som sies \u00e5 gi en eksplosiv smak av eple i h\u00f8yden, sier Johansen.", "\u2014 Vi ser ofte at det asiatiske kj\u00f8kkenet klarere seg bra og holder smaken, da det alltid er et naturlig innhold av umami og andre vedholdende smaker i krydderiene, sier Jensen i Gategourmet.", "Luksus i luften? Det f\u00e5r du her:", "Flyselskapene gj\u00f8r sitt ytterste for \u00e5 gi passasjerne bedre opplevelser om bord. Ny teknologi i flytypene A380 og Boeing 777 gj\u00f8r at klimaet inne skal f\u00f8les som om du er p\u00e5 langt lavere h\u00f8yde enn du i virkeligheten befinner det. Det skal b\u00e5de redusere jetlag og gj\u00f8re at smaksl\u00f8kene dine ikke merker noe vesentlig forskjell enn om du befinner deg i h\u00f8yden til fjells.", "\u2014 Hva skjer s\u00e5 hvis man sitter i en Boeing 787 Dreamliner der fuktigheten er h\u00f8yere enn i andre flytyper og trykket i kabinen er satt til \u00e5 simulere 1800 meters h\u00f8yde og ikke 2400? Jo, smaksl\u00f8kene blir mindre p\u00e5virket, sier kommunikasjonssjef Lasse Sandaker-Nielsen i Norwegian.", "Har du sett denne listen?", "Se denne videoen:", "Stjernemat om bordHos Singapore Airlines har de tatt flymaten til nye h\u00f8yder. Selskapet er kjent for god mat om bord, men i h\u00f8st lanserte selskapet en stjernekokkonkurranse i K\u00f8benhavn for \u00e5 utvikle en ny meny best\u00e5ende av Michelinstjernemat til servering i alle klassene om bord.", "Tostjerner-restauranten Maarbjerg vant, og Gategourmet skal lage vinnermenyen p\u00e5 flyvningene mellom Singapore og K\u00f8benhavn.", "Den nye menyen best\u00e5r av braseret nakkekam av frittg\u00e5ende svin med tilbeh\u00f8r til \u00f8konomiklassen, mens businessklasse f\u00e5r to retter; bakt helleflyndre og poussin \u00e9n crepinette.", "Har du et godt reisetips? Send oss gjerne en e-post!", "Les mer om luftfart:", "Se hvordan sikkerhetssjekken gjennomg\u00e5s:", "Og her kan du f\u00e5 litt ekstra reiseinspirasjon:", "Reisehemmeligheten \u00aballe\u00bb vet om \u2014 men f\u00e5 bes\u00f8ker", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "9232 kg kylling", "72.000 croissanter", "530.550 stk. yoghurt", "1.633.800 stk. av porsjonspakket sm\u00f8r", "20.095 liter melk", "3580 kg bananer", "1900 kg tomater", "5641 stk. kiwi", "2117 kg agurk", "Antall m\u00e5ltider pr. dag i lavsesong er ca. 7.500, og i h\u00f8ysesong ca. 20.000 m\u00e5ltider.", "Kilde: Cirkatall fra deler av Gategourmets \u00e5rlige produksjon p\u00e5 Oslo Lufthavn \u2013 for alle flyselskapene de server.", "Vis fakta", "Menyene og matserveringen hos Norwegian og SAS avhenger av reisens lengde.", "Hos Norwegian kan passasjerer p\u00e5 innenriksruter over en time og p\u00e5 utenlandsruter inntil halvannen time velge fra menyen.", "P\u00e5 Norwegians langruter mellom Norge og Asia eller USA, serveres det ett eller to m\u00e5ltider inkludert drikke til passasjerer i premiumklasse hos Norwegian. For passasjerer p\u00e5 \u00f8konomi m\u00e5 maten bestilles p\u00e5 forh\u00e5nd.", "Hos SAS serveres det kaffe og te p\u00e5 alle rutene utenom p\u00e5 enkelte korte strekninger innenlands. I SAS Plus er mat og drikke inkludert i billetten. P\u00e5 ruter innen Skandinavia eller Europa serveres det frokost f\u00f8r kl. 09 til Plus-passasjer, mens \u00f8konomipassasjerer kan handle fra menyen.", "P\u00e5 SAS' rute til USA eller Asia er mellom ett til tre m\u00e5ltider inkludert fordelt p\u00e5 de tre klassene.", "Kilder: SAS.no og Norwegian.no", "Vis fakta"]}, {"field": "category0", "value": "reise"}, {"field": "contenthash", "value": "7a7e0649e980a4a58cf25220274398a2f5393cb8bbc2506e9b6d729831e14f60"}, {"field": "createtime", "value": "2017-01-10T16:29:37.000Z"}, {"field": "description", "value": "Visste du at lyden i flyet p\u00e5virker hvordan maten smaker?"}, {"field": "heading", "value": ["Derfor smaker maten annerledes i luften -adressa.no", "Vi ble med p\u00e5 matens ferd", "Tomat er godt i luften", "Bedre kabiner = bedre for smaksl\u00f8kene"]}, {"field": "id", "value": "2979a9d4359951c33356b002fd9fd122f0d661b9"}, {"field": "keyword", "value": ["Fly", "Luftfart", "Norwegian"]}, {"field": "keywords", "value": "Fly,Luftfart,Norwegian"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["singapore airlines", "instagram"]}, {"field": "kw-concept", "value": ["mat", "fly", "smaker mat", "smaker maten annerledes"]}, {"field": "kw-entity", "value": ["skandinavia", "norge og asia", "singapore og k\u00f8benhavn", "gardermoen", "bloody mary", "norwegian", "plus", "gategourmet", "oslo og new york", "twitter", "michelinstjernemat", "mattilsynets", "oslo lufthavn", "dreamliner", "travel", "maarbjerg", "boeing 787", "boeing 777"]}, {"field": "kw-location", "value": ["europa", "new york", "k\u00f8benhavn", "asia"]}, {"field": "kw-pageclass", "value": "article"}, {"field": "kw-person", "value": ["knut morten johansen", "casper vedel jensen", "lasse sandaker-nielsen"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/dfc7422b-0ddd-47b4-b21c-8e290f782ea4?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor smaker maten annerledes i luften"}, {"field": "og-type", "value": "article"}, {"field": "og-url", "value": "http://www.adressa.no/reise/Derfor-smaker-maten-annerledes-i-luften-9138b.html"}, {"field": "pageclass", "value": ["article"]}, {"field": "publishtime", "value": "2016-02-02T07:00:00.000Z"}, {"field": "recs-articleid", "value": "9138"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-02-02T07:00:00.000Z"}, {"field": "recs-rawtitle", "value": "Derfor smaker maten annerledes i luften -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Visste du at lyden i flyet p\u00e5virker hvordan maten smaker?"}, {"field": "thumbnail", "value": "http://content-thumbnail.cxpublic.com/content/thumbnail200x150/2979a9d4359951c33356b002fd9fd122f0d661b9.jpg?597d8b08"}, {"field": "thumbnailfullheightdimensions", "value": "200x2416"}, {"field": "timestamp", "value": "2017-07-30T07:30:16.000Z"}, {"field": "title", "value": "Derfor smaker maten annerledes i luften"}, {"field": "url", "value": "http://www.adressa.no/reise/Derfor-smaker-maten-annerledes-i-luften-9138b.html"}, {"field": "urlhash", "value": "2979a9d4359951c33356b002fd9fd122f0d661b9"}], "score": 0.6927054, "siteId": "9222270286501375973", "id": "2979a9d4359951c33356b002fd9fd122f0d661b9"}

