{"fields": [{"field": "modifiedtime", "type": "time", "value": "2012-04-23T12:52:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Av alle barn som skades i trafikken sitter 60 prosent i bil. - Og det er ikke barnas skyld. Det virker av og til som om foreldrene er mest opptatt av at alt skal g\u00e5 raskt, og det er ikke alltid forenelig med god sikring av barna. Hvis ikke vi gj\u00f8r alt vi kan p\u00e5 dette omr\u00e5det kaller jeg det omsorgssvikt.", "Det er sterke ord som kommer fra B\u00e5rd Morten Johansen, fylkessekret\u00e6r i Trygg Trafikk i S\u00f8r-Tr\u00f8ndelag. Men han vet hva han snakker om. Han har sett utfallet av ulykker med barn involvert.", "F\u00f8rer av bil er ansvarlig for at alle under 15 \u00e5r sikres i godkjent sikkerhetsutstyr. De siste 10-15 \u00e5rene har fokus blitt rettet mot sikringen av barna, og antallet drepte og skadde barn har g\u00e5tt ned, selv om antallet ulykker er stigende. Men - hvilke sikkerhetsanstaltninger er de beste?", "If\u00f8lge svenske V\u00e4g och Transportforskningsinstitutet (VTI) finnes det ikke noe godt svar p\u00e5 det. Noen seter scorer h\u00f8yt under frontkollisjoner, andre i p\u00e5kj\u00f8rsel bakfra, et passer best i Volvo, et annet i Renault.", "-En godkjent stol er dermed det sikreste, samt at stolen er riktig montert, at den passer bilen og at barnet trives p\u00e5 sitteplassen sin, forteller Johansen.", "Et annet problem mange st\u00f8ter p\u00e5 er n\u00e5r de har tre barn eller mer som skal sikres i bilen.", "- Mange ringer meg om denne problemstillingen, spesielt hvis de har barn i tett rekkef\u00f8lge. Det er ikke lett, ettersom godkjent sikringsutstyr tar plass, og bilene ofte er trange. Det hender seg jeg anbefaler folk \u00e5 bytte bil, forteller Johansen.", "Det finnes kraftig statistisk bevis p\u00e5 at barn sitter tryggest i motsatt kj\u00f8reretning. I Sverige har de p\u00e5budt montering p\u00e5 dette viset opp til barnet er tre \u00e5r gammelt.", "- Jeg skulle \u00f8nske vi ogs\u00e5 hadde et slikt p\u00e5bud. Poenget er at vi med enkle tiltak kan unng\u00e5 tragiske utfall av ulykker. I Norge jobber Trygg Trafikk og \u00f8vrige veimyndigheter etter den s\u00e5kalte \u00ab0-visjonen\u00bb, og med tilstrekkelig og riktig barnesikring kan de gode reslutatene komme rimelig raskt. -\uf02eMen vi ser dessverre en trist utvikling; foreldre vil gjerne at alt skal v\u00e6re enkelt, billig og det skal g\u00e5 raskt. Det er ikke forenelig med god sikkerhet. Mange slurver n\u00e5r de skal p\u00e5 korte turer, og det er da ulykkene skjer. Unders\u00f8kelser viser at bruksprosenten av sikkerhetsutstyr er mellom 60 til 80 prosent. De fleste ulykker skjer i tettbygde str\u00f8k.", "- Vi som har sett utfallet av en kollisjon i 50 kilometer i timen vet hvor ille det er. Jeg blir skikkelig sint n\u00e5r jeg ser barn skadet eller drept p\u00e5 grunn av foreldrenes slurv.", "Hvis det smeller n\u00e5r barnet er sikret forovervendt f\u00f8rer trykket til at hodet blir slengt forover og kroppen presses mot beltene. Selv om dette er godkjent sikring, vil det potensielt sett likevel f\u00f8re til st\u00f8rre skader. N\u00e5r barnet er sikret i motsatt kj\u00f8reretning, vil trykket p\u00e5 kroppen fordele seg p\u00e5 rygg og nakke, noe som er mer \u00abnaturlig\u00bb om en kan si noe s\u00e5nt. Feilbruk av sikkerhetsutstyret gir en falsk trygghet. Barnesetet skal sitte som \u00abspyttet\u00bb i bilens sete, som Johansen sier det.", "Samtidig skal selene v\u00e6re forholdsvis stramme, regelen er at du kun skal f\u00e5 to fingre mellom selen og barnets kropp. Kombinasjonen av mangel p\u00e5 kunnskap, slurv og d\u00e5rlig tid kan bli sjebnesvangert.", "- Hvis det er litt slakke i sete eller seler, vil det gi et helt annet utfall i en ulykke enn om barnet er skikkelig montert.", "Gode r\u00e5d:", "Det aller sikreste er \u00e5 montere barnestoler bakovervendt. Barnet b\u00f8r sitte bakovervendt s\u00e5 lenge som mulig, gjerne til det er tre \u00e5r. Ta med bil og barn n\u00e5r du kj\u00f8per \uf021sikringsutstyr, og f\u00e5 forhandler til \u00e5 vise deg riktig montering. Barn som er lavere enn 140 \uf021centimeter b\u00f8r aldri sitte i forsete med kollisjonspute. Barn sitter uten unntak sikrest i \uf021baksetet. M\u00e5 du har barnet i forsetet \u2013 ikke monter barnesetet bakovervendt hvis du har kollisjonspute. Fempunktsseler er mye bedre enn trepunkts. Hvis du bruker trepunktssele til st\u00f8rre barn \u2013 se til at selene ligger over hoftepartiet og ikke over magen. Det er barnets vekt som angir \uf021hvilket sikringsutstyr som skal \uf021brukes. En annen god regel er at det er p\u00e5 tide \u00e5 skifte stol n\u00e5r barnets hode n\u00e5r opp til stolryggens \u00f8vre kant eller at det blir trangt til bena. Det finnes ingen n\u00f8dl\u00f8sninger."]}, {"field": "category0", "value": "forbruker"}, {"field": "contenthash", "value": "4b2133636816d9dfdd3b10d2a9eccbd2c7c767481a9dabb3a6d20dd38f7b1212"}, {"field": "createtime", "value": "2016-04-17T19:42:33.000Z"}, {"field": "description", "value": "For d\u00e5rlig sikring av barn i bil er omsorgssvikt, mener Trygg Trafikk. Det blir for dumt n\u00e5r foreldre er mer redde for \u00e5 bli \u00aboppdaget\u00bb av politiet enn \u00e5 sikre barna sine p\u00e5 skikkelig m\u00e5te."}, {"field": "dominantimage", "value": "http://www.adressa.no/incoming/article1056439.ece5/ALTERNATES/w980-default/ver2%20barnesete250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a6b0682fba4135cfcaf82c8a463cbd81a9aca4e8.jpg?598ca1a5"}, {"field": "dominantthumbnaildimensions", "value": "300x169"}, {"field": "heading", "value": "D\u00e5rlig barnesikring er omsorgssvikt -adressa.no"}, {"field": "id", "value": "a6b0682fba4135cfcaf82c8a463cbd81a9aca4e8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "family-and-parenting"}, {"field": "kw-company", "value": ["renault", "volvo"]}, {"field": "kw-concept", "value": ["barn", "trygg trafikk"]}, {"field": "kw-entity", "value": ["v\u00e4g", "transportforskningsinstitutet", "trygg trafikk"]}, {"field": "kw-location", "value": ["norge", "s\u00f8r-tr\u00f8ndelag", "sverige"]}, {"field": "kw-pageclass", "value": "article"}, {"field": "kw-person", "value": "b\u00e5rd morten johansen"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1056439.ece5/ALTERNATES/w980-default/ver2%20barnesete250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00e5rlig barnesikring er omsorgssvikt"}, {"field": "og-type", "value": "article"}, {"field": "og-url", "value": "http://www.adressa.no/forbruker/article84174.ece"}, {"field": "pageclass", "value": ["article"]}, {"field": "publishtime", "value": "2002-11-13T08:18:01.000Z"}, {"field": "recs-articleid", "value": "2604042"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-11-13T08:18:01.000Z"}, {"field": "recs-rawtitle", "value": "D\u00e5rlig barnesikring er omsorgssvikt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "For d\u00e5rlig sikring av barn i bil er omsorgssvikt, mener Trygg Trafikk. Det blir for dumt n\u00e5r foreldre er mer redde for \u00e5 bli \u00aboppdaget\u00bb av politiet enn \u00e5 sikre barna sine p\u00e5 skikkelig m\u00e5te."}, {"field": "thumbnail", "value": "http://content-thumbnail.cxpublic.com/content/thumbnail200x150/a6b0682fba4135cfcaf82c8a463cbd81a9aca4e8.jpg?598ca1a5"}, {"field": "thumbnailfullheightdimensions", "value": "200x1328"}, {"field": "timestamp", "value": "2017-08-10T18:10:45.000Z"}, {"field": "title", "value": "D\u00e5rlig barnesikring er omsorgssvikt"}, {"field": "url", "value": "http://www.adressa.no/forbruker/article84174.ece"}, {"field": "urlhash", "value": "a6b0682fba4135cfcaf82c8a463cbd81a9aca4e8"}], "score": 0.8169225, "siteId": "9222270286501375973", "id": "a6b0682fba4135cfcaf82c8a463cbd81a9aca4e8"}

