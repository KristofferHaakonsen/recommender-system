{"fields": [{"field": "modifiedtime", "type": "time", "value": "2012-04-11T11:29:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["guri e. hanem phd-stipendiat", "institutt for kunst-", "medievitenskap", "ntnu"]}, {"field": "body", "value": ["Saken oppdateres.", "I julen er det pakket opp mengder av Hello Kitty-artikler over nesten hele verden. Like mange sm\u00e5jenter har ropt begeistret \u00abKiiiittty!\u00bb, da de rev av gavepapiret og s\u00e5 hva som skjulte seg under. For de uinnvidde, og det er det fremdeles, er Hello Kitty en kattefigur med japansk opprinnelse, som preger alle tenkelige og utenkelige artikler for sm\u00e5 jenter og et stadig voksende antall voksne i dag. Hvordan kan det ha seg at denne hvite, runde og ellers sv\u00e6rt s\u00e5 minimalistiske katten uten munn g\u00e5r rett hjem hos sm\u00e5 (og litt st\u00f8rre) jenter verden over? Og har gjort det i vel 35 \u00e5r? Den mest vanlige forklaringen er at den er s\u00f8t. Fryktelig s\u00f8t.", "Men det er flere som er s\u00f8te. Mummitrollet, Donald og Kn\u00f8ttene for \u00e5 nevne noen av v\u00e5re mest kjente og kj\u00e6re popul\u00e6rkulturelle figurer. Amerikanske Walt Disneys Donald-figur og hans fiksjonsunivers har ofte blitt kritisert for \u00e5 v\u00e6re representanter for et imperialistisk tankegods, mens finlandssvenske Tove Jansons Mummitrollet stort sett har v\u00e6rt feiret som god og oppbyggelig barnelitteratur fra det ble utgitt som seriefortellinger p\u00e5 1940-tallet. Hva er det som skiller Hello Kitty og Mummitrollet? De er begge hvite, runde, s\u00f8te og familiekj\u00e6re. Jo, det er flere ting. Mummitrollet inng\u00e5r i en fortelling, Han er gitt en historie, med et hjem, familie, venner og mangfoldige bes\u00f8kende. Mummitrollet viser f\u00f8lelser gjennom teksten og Jansons tegninger regnes av mange som kunst. Hello Kitty er opprinnelig uten historie, kun tenkt som en s\u00f8t figur til \u00e5 pryde gaveartikler, og er skapt av designeren Yuko Shimizu p\u00e5 oppdrag for det japanske Sanrio-konsernet i 1974. Etter hvert som populariteten \u00f8kte, tvang det seg frem et behov for \u00e5 gi henne en egen fortelling. Hun ble gitt identitet som en hvit, britisk kattunge som elsket pai og svart te med melk. Kitty fikk foreldre, etternavnet White, en tvillings\u00f8ster, og det ble opplyst at hun veide det samme som vekten av tre epler, og at hennes livsoppgave var \u00e5 f\u00e5 venner over hele verden.", "Mummitrollet har ingen munn, men det er det s\u00e5 langt jeg kjenner ingen som har hengt seg opp i. Med Kitty er det anner-ledes. Hun har heller ingen munn, men kan derfor snakke hjertets spr\u00e5k, og det er if\u00f8lge Sanrio konsernets egen hjemmeside noe som er felles for alle mennesker. Kritikerne har fors\u00f8kt \u00e5 sette fokus p\u00e5 det betenkelige med at hun, som er en s\u00e5 stor del av unge jenters visuelle verden, ikke har f\u00e5tt noen munn \u00e5 snakke med. Hun er p\u00e5 den m\u00e5ten umyndiggjort og uten evne til \u00e5 ytre seg, og slik representerer hun et uheldig og underdanig ideal for unge jenter.", "Det er mange som elsker \u00e5 hate Hello Kitty. Noen av disse er kanskje de samme som var skeptisk til Donald p\u00e5 1970-tallet og som n\u00e5 har blitt besteforeldre, men som heller ikke kj\u00f8per Hello Kitty-produkter til sine sm\u00e5 s\u00f8te barnebarn av den samme grunn. Selv om barnebarna setter opp sine mest bedende \u00f8yne og insisterer p\u00e5 at det er noe med Kitty de \u00f8nsker seg aller mest til jul?", "Forretningsjournalistene Belson og Bremner har skrevet om fenomenet Hello Kitty som merkevare og forretningssuksess. De har ogs\u00e5 merket seg motstanden og deler inn Kitty-haterne i tre kategorier: Det er feministene som kritiserer det faktum at hun som et forbilde for mange unge jenter ikke har noen munn \u00e5 snakke med. Den andre gruppen best\u00e5r av dem som kritiserer forbrukskulturen generelt, og ser Hello Kitty som den \u00e5penbare representanten for kommersiell hjernevasking. Den tredje gruppen av hatere er motivert ut ifra et nasjonalistisk perspektiv. Representantene for den siste gruppen kommer stor sett fra land som er geografisk sett n\u00e6rmere Japan enn oss, slik som S\u00f8r-Korea hvor man p\u00e5 et tidspunkt hadde forbud mot kulturimport av typen uttrykk som Hello Kitty representerer.", "I Norge er det f\u00e5 som har ropt varsko om japansk popul\u00e6rkultur og dets innflytelse p\u00e5 v\u00e5r egen. Det er i det hele tatt f\u00e5 som fokuserer p\u00e5 at Hello Kitty kommer fra Japan. Og kanskje er det ikke s\u00e5 viktig? Det er kanskje ikke lenger s\u00e5 viktig om Hello Kitty kommer fra Japan eller at Donald Duck er amerikansk? Eller at Mummitrollet er fra Norden? Hva sier det i s\u00e5 fall om v\u00e5r utvikling fra 1970-tallets kulturimperialistiske tenkning, og forholdet til betydningen av et globalt uttrykk som Hello Kitty er i dag?", "Det er mange argumenter for at Hello Kitty er et vellykket design. Historien viser at hun har overlevd mange andre karakterer. Gjennom et stadig redesign gj\u00f8res hun aktuell, og er i stand til \u00e5 tilpasse seg de fleste situasjoner og trender i tiden. Det er behagelig \u00e5 se p\u00e5 de runde formene, og plasseringen av de to svarte prikkene til \u00f8yne er godt balansert. En kjenner vil raskt avsl\u00f8re en d\u00e5rlig kopi. Noen forklarer suksessen med at designet er en videref\u00f8ring av tradisjonelle japanske idealer for et n\u00e6rmest Zen-aktig design, med vekt p\u00e5 renhet og enkelhet i uttrykket.", "Hello Kitty er en visuell karakter og en global merkevare som skiller seg fra den litter\u00e6re karakteren fordi den ikke har noen syntaks som kan p\u00e5st\u00e5 noe sikkert om hva hun skal fortelle og bety for den enkelte. At hun oppfattes som s\u00f8t er ogs\u00e5 kulturelt betinget og det blir opp til hver enkelt \u00e5 fylle henne med mening. I Japan er Hello Kitty blant annet utnevnt til FN-ambassad\u00f8r og offisiell ambassad\u00f8r for japansk turisme.", "Her hjemme erobrer hun garderober, lekekasser, soverom og bursdagsselskaper, ja hele hjem kan sies \u00e5 v\u00e6re \u00abkittyfisert\u00bb. I beste fall vil Kitty bidra til kreativitet og harmoni i hjem og lek, mens det i verste fall kun er som bidrag til en akselererende forbrukskultur. Hva som er best eller verst skal ikke jeg sette meg til doms over, men heller argumentere for at designernes rolle og p\u00e5virkning p\u00e5 v\u00e5re visuelle milj\u00f8er i hverdagen m\u00e5 bli gjenstand for st\u00f8rre interesse i \u00e5rene som kommer.", "guri.hanem@hf.ntnu.no"]}, {"field": "category0", "value": "meninger"}, {"field": "contenthash", "value": "9bda7131c909f07ef4ec2dcb83d89d82c9b1bf38fb672858035e34079d2d07a5"}, {"field": "createtime", "value": "2016-05-11T12:16:01.000Z"}, {"field": "description", "value": "Det er mange som elsker \u00e5 hate Hello Kitty og for mange er Hello Kitty-feberen i butikker og kj\u00f8pesentre et fortegn. Hva gj\u00f8r \u00abkittyfiseringen\u00bb med oss?"}, {"field": "dominantimage", "value": "http://www.adressa.no/incoming/article1377238.ece5/ALTERNATES/w980-default/kronikknett%20271210"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/460b4468becde9775fe98c37971b5aa4ffb192b6.jpg?59773492"}, {"field": "dominantthumbnaildimensions", "value": "300x169"}, {"field": "heading", "value": "Hello Kitty i den s\u00f8te juletid -adressa.no"}, {"field": "id", "value": "460b4468becde9775fe98c37971b5aa4ffb192b6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["unge jenter", "jenter", "hjem", "s\u00f8t", "design"]}, {"field": "kw-entity", "value": ["zen", "white", "walt disneys donald", "belson og bremner", "donald og kn\u00f8ttene", "hello kitty", "hello kitty og mummitrollet", "kiiiittty", "sanrio"]}, {"field": "kw-location", "value": ["donald", "norden", "s\u00f8r-korea", "japan", "norge"]}, {"field": "kw-pageclass", "value": "article"}, {"field": "kw-person", "value": ["tove jansons mummitrollet", "donald duck", "yuko shimizu"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1377238.ece5/ALTERNATES/w980-default/kronikknett%20271210"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hello Kitty i den s\u00f8te juletid"}, {"field": "og-type", "value": "article"}, {"field": "og-url", "value": "http://www.adressa.no/meninger/article1568155.ece"}, {"field": "pageclass", "value": ["article"]}, {"field": "publishtime", "value": "2010-12-27T07:49:55.000Z"}, {"field": "recs-articleid", "value": "1091985"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-27T07:49:55.000Z"}, {"field": "recs-rawtitle", "value": "Hello Kitty i den s\u00f8te juletid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er mange som elsker \u00e5 hate Hello Kitty og for mange er Hello Kitty-feberen i butikker og kj\u00f8pesentre et fortegn. Hva gj\u00f8r \u00abkittyfiseringen\u00bb med oss?"}, {"field": "thumbnail", "value": "http://content-thumbnail.cxpublic.com/content/thumbnail200x150/460b4468becde9775fe98c37971b5aa4ffb192b6.jpg?59773492"}, {"field": "thumbnailfullheightdimensions", "value": "200x1457"}, {"field": "timestamp", "value": "2017-07-25T12:07:46.000Z"}, {"field": "title", "value": "Hello Kitty i den s\u00f8te juletid"}, {"field": "url", "value": "http://www.adressa.no/meninger/article1568155.ece"}, {"field": "urlhash", "value": "460b4468becde9775fe98c37971b5aa4ffb192b6"}], "score": 1.4868858, "siteId": "9222270286501375973", "id": "460b4468becde9775fe98c37971b5aa4ffb192b6"}

