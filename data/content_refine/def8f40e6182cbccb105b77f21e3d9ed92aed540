{"fields": [{"field": "modifiedtime", "type": "time", "value": "2016-11-30T13:37:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Folk i Oslo, Bergen og enda st\u00f8rre byer m\u00e5 ha meg unnskyldt. Men n\u00e5r det en sjelden gang er noe som ligner p\u00e5 tivoli i tr\u00f8ndersk n\u00e6ringsliv, da er det lov \u00e5 bli litt oppr\u00f8mt. Hadde det ikke v\u00e6rt for at kun aksjon\u00e6rer har adgang n\u00e5r det er generalforsamling, kunne det til og med v\u00e6rt p\u00e5 sin plass \u00e5 anbefale at folk tar en tur innom. Det er nemlig lenge imellom at drama i n\u00e6ringslivet utspilles for \u00e5pen scene i Trondheim. Derfor er det en begivenhet n\u00e5r de dresskledde aksjon\u00e6rene i Det norske samles i Britannia .", "Det er dramatikk , det er uenighet, og det er ikke avgjort hvilken vei det g\u00e5r. Det er en liten d\u00e6sj Bergen mot Trondheim. Og det utspilles praktisk talt for \u00e5pen scene. Vi m\u00e5 tilbake til de dramatiske generalforsamlingene i Forenede tidlig p\u00e5 90-tallet, for \u00e5 finne noe som kan sammenlignes med striden p\u00e5 eiersiden i Det norske. Ordbruken i forkant av m\u00f8tet borger for at det blir temperatur.", "Oppr\u00f8reren, bergenseren Berge Gerdt Larsen, har filleristet styrelederen i Det norske, Kaare M. Gisvold. I en b\u00f8rsmelding som Larsen og hans DNO sendte ut tidligere denne uken blir Gisvold beskyldt b\u00e5de for at han har \u00f8delagt aksjon\u00e6rverdier og at ikke representerer alle aksjon\u00e6rene. Det er det verste du kan si om en styreleder i et b\u00f8rsnotert aksjeselskap. Gisvold p\u00e5 sin side har svart med \u00e5 karakterisere p\u00e5standene fra DNO som \u00abhinsides\u00bb, og at han aldri har sett maken. Hans v\u00e6pner er Erik Haugane, toppsjef i Det norske og selv en av de st\u00f8rste eierne. Han er nordlendingen som har vunnet respekt og beundring i Trondheim for sin ledelse av byens eneste oljeselskap. Han kan ogs\u00e5 kunsten \u00e5 velge de rette ordene, n\u00e5r han karakteriserer Berge Gerdt Larsens oppr\u00f8rsfors\u00f8k som h\u00e5ndgranatkasting. Det kan bli riktig morsomt p\u00e5 mandag.", "Men bak tivoli-stemningen lurer et dypt alvor. F\u00f8r fusjonen med Det Norske Oljeselskap, var Pertra resultat av en unik dugnad i tr\u00f8ndersk n\u00e6ringsliv. Selv etter at Pertra ble Det norske, og den st\u00f8rste eieren er bergenser, er selskapet fortsatt \u00e5 regne som Trondheims stolthet. Men det er for mange av stolthetene som har forsvunnet i oppkj\u00f8p eller konkurser: Forenede, Fokus, Nob\u00f8, Nidar og E.C. Dahls for \u00e5 nevne noen. Derfor har de tr\u00f8nderske eierne mobilisert foran generalforsamlingen, for \u00e5 hindre at Det norske lider samme skjebne.", "Oljeleting er en avansert og veldig dyr variant av lotto, der det er kort vei mellom suksess og fiasko. Det norske er involvert i mange letelisenser, at forventningene likevel er skyh\u00f8ye til at selskapet vil prikke inn syv rette. Hvis de gj\u00f8r det, kan verdien av selskapet bli enorm. Men det er avhengig av oljepris, kostnader og ikke minst av stemmetallene p\u00e5 mandag."]}, {"field": "category0", "value": "meninger"}, {"field": "contenthash", "value": "2a0e4c724c3f5142a35ba792bab59f545f1c406f986685ef190951731677113f"}, {"field": "createtime", "value": "2017-03-06T12:31:13.000Z"}, {"field": "description", "value": "En amper tr\u00f8nder, en hissig nordlending og en oppr\u00f8rt bergenser. Det er duket for maktkamp i oljeselskapet med det pussige navnet."}, {"field": "dominantimage", "value": "http://www.adressa.no/incoming/article1296076.ece5/ALTERNATES/w980-default/gunnarvignett2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/def8f40e6182cbccb105b77f21e3d9ed92aed540.jpg?5908f7d6"}, {"field": "dominantthumbnaildimensions", "value": "300x169"}, {"field": "heading", "value": "Det norske tivoli -adressa.no"}, {"field": "id", "value": "def8f40e6182cbccb105b77f21e3d9ed92aed540"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["norske", "tr\u00f8ndersk n\u00e6ringsliv", "\u00e5pen scene", "norske tivoli"]}, {"field": "kw-entity", "value": ["fokus", "forenede", "nidar og e.c. dahls", "nob\u00f8", "pertra", "britannia", "det norske oljeselskap"]}, {"field": "kw-location", "value": ["bergen", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["erik haugane", "berge gerdt larsen", "kaare m. gisvold"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1296076.ece5/ALTERNATES/w980-default/gunnarvignett2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det norske tivoli"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/02/03/Det-norske-tivoli-1441292.ece"}, {"field": "pageclass", "value": ["article"]}, {"field": "publishtime", "value": "2009-02-03T11:13:44.000Z"}, {"field": "recs-articleid", "value": "1441292"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-02-03T11:13:44.000Z"}, {"field": "recs-rawtitle", "value": "Det norske tivoli -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En amper tr\u00f8nder, en hissig nordlending og en oppr\u00f8rt bergenser. Det er duket for maktkamp i oljeselskapet med det pussige navnet."}, {"field": "thumbnail", "value": "http://content-thumbnail.cxpublic.com/content/thumbnail200x150/def8f40e6182cbccb105b77f21e3d9ed92aed540.jpg?5908f7d6"}, {"field": "thumbnailfullheightdimensions", "value": "200x8429"}, {"field": "timestamp", "value": "2017-05-02T21:19:18.000Z"}, {"field": "title", "value": "Det norske tivoli"}, {"field": "url", "value": "http://www.adressa.no/meninger/2009/02/03/Det-norske-tivoli-1441292.ece"}, {"field": "urlhash", "value": "def8f40e6182cbccb105b77f21e3d9ed92aed540"}], "score": 0.84784156, "siteId": "9222270286501375973", "id": "def8f40e6182cbccb105b77f21e3d9ed92aed540"}

