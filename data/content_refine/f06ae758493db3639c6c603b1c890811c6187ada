{"fields": [{"field": "modifiedtime", "type": "time", "value": "2015-08-14T15:48:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Skole", "Trondheim"]}, {"field": "author", "value": "hilde skjesol"}, {"field": "body", "value": ["Saken oppdateres.", "Fulltegnede forskerkurs i Trondheim, Namsos, Verdal , Steinkjer og p\u00e5 Fr\u00f8ya vitner om at en sommerskole ikke n\u00f8dvendigvis m\u00e5 handle om \u00e5 sparke fotball. Forskerfabrikken har som m\u00e5l \u00e5 f\u00e5 barn giret p\u00e5 realfag. I sommer har rundt 5000 barn over hele landet deltatt p\u00e5 forskerskole.", "\u2013Jeg h\u00e5per flere skj\u00f8nner at kjemi og fysikk ikke er s\u00e5 skremmende, sier Marit Buhaug Folstad. Hun er en av de to l\u00e6rerne ved forskertilbudet ved Strindheim skole som p\u00e5g\u00e5r denne uken. Hun er ogs\u00e5 kjemistudent, og synes det er str\u00e5lende \u00e5 bidra til \u00e5 spre det gode kjemibudskap.", "\u2013Her f\u00e5r vi barn som i utgangspunktet er interessert. Og s\u00e5 gj\u00f8r vi masse eksperiment. Dermed blir dette veldig lystbetont, sier hun.", "Les ogs\u00e5:  G\u00e5r p\u00e5 barneskolen - f\u00e5r matte p\u00e5 ungdomsskolen", "\u2013Vi skal lage en episk vulkan, forteller Asle, Joakim og Markus. P\u00e5 asfalten st\u00e5r flasken som n\u00e5 inneholder oppvaskmiddel, hydrogenperoksid, t\u00f8rrgj\u00e6r som er oppl\u00f8st og gr\u00f8nn, r\u00f8d, gul og bl\u00e5 konditorfarge. Men ingen ting skjer.", "\u2013Dette var skuffende, sier Joakim f\u00f8r det omsider begynner \u00e5 r\u00f8re p\u00e5 seg. Opp fra flaska kommer skummet sigende. Eller vulkanen.", "\u2013Gj\u00e6r er tregt, eddik er bedre, sl\u00e5r de fast fordi de hadde bedre suksess med vulkanen laget av eddik og natron.", "Men forskeruka er uansett en suksess:", "\u2013Dette er drittartig! Vi opplever s\u00e5 mye. Jeg gleder meg til hver dag. Dette er mye bedre enn skole, sier Asle som digger naturfag.", "Foreldrene har betalt n\u00e6rmere 3000 kroner for \u00e5 gi barna en smak p\u00e5 det som kanskje er det mest spennende ved \u00e5 v\u00e6re forsker, nemlig \u00e5 eksperimentere.", "\u2013Vi gj\u00f8r fors\u00f8k hver dag, men vi m\u00e5 ogs\u00e5 ha litt teori. Barna skal vite hva de holder p\u00e5 med, og hva som skjer n\u00e5r de eksperimenterer, sier Folstad.", "Etter \u00e5 ha tavleundervist om elektroner og n\u00f8ytroner, forteller hun barneskoleelevene at dette skal de l\u00e6re mer om i ungdomsskolen.", "Eline Karstad og Rebekka Tihuis g\u00e5r til vanlig p\u00e5 Solbakken skole. De tror de blir bedre i b\u00e5de matematikk og naturfag etter en uke p\u00e5 forskerskolen.", "\u2013Her l\u00e6rer vi mer enn p\u00e5 skolen, fordi vi gj\u00f8r s\u00e5 mye. P\u00e5 skolen blir det mest skriving, sier 11-\u00e5ringene.", "Leder av Forskerfabrikken, Ian Skattum, tror de treffer bredt med sitt tilbud. Han h\u00e5per de kan bidra til \u00e5 heve realfagskompetansen blant barn og unge.", "\u2013Det er mange som oppfatter naturfag og matte som tunge og vanskelige fag. Det trenger det ikke v\u00e6re, sier Skattum.", "Utdanningsdirektoratet har publisert forel\u00f8pige eksamensresultatene i matematikk for 10. trinn, og de gir et nedsl\u00e5ende bilde av mattekunnskapen hos elevene. Avgangselevene i Nord-Tr\u00f8ndelag fikk et snitt p\u00e5 2,7 p\u00e5 matteeksamen i v\u00e5r. I S\u00f8r-Tr\u00f8ndelag endte elevene opp med en snittkarakter p\u00e5 2,9, som er likt landsgjennomsnittet.", "P\u00e5 landsbasis endte sju av ti opp med karakteren 1, 2 eller 3 p\u00e5 eksamenen i matematikk. Fire av ti fikk en ener eller toer.", "Les ogs\u00e5:  Vil ha bedre mattekarakterer", "\u2013Vi synes det er veldig trist at resultatene er s\u00e5 d\u00e5rlige. Dette tyder p\u00e5 at det er mange elever som mangler grunnleggende forst\u00e5else i matematikk, sier Kjersti W\u00e6ge, leder ved Matematikksenteret som er lokalisert i Trondheim.", "Det var VG som f\u00f8rst omtalte matteresultatene som er de d\u00e5rligste noensinne. Aldri tidligere har snittkarakteren v\u00e6rt under 3.", "W\u00e6ge mener det ikke er noen quick fix p\u00e5 matteproblemene i grunnskolen.", "\u2013Vi m\u00e5 jobbe langsiktig. L\u00e6rernes kompetanse m\u00e5 \u00f8kes, vi m\u00e5 f\u00e5 bedre l\u00e6replaner og bedre l\u00e6remateriell. Derfor kan det ta ti \u00e5r f\u00f8r vi ser en bedring. Men vi er veldig optimistiske. N\u00e5 jobber departement og regjering for \u00e5 \u00f8ke l\u00e6rernes kompetanse, l\u00e6rerne er opptatt av \u00e5 forbedre undervisningen og det jobbes mye mer kunnskapsbasert enn tidligere, p\u00e5peker W\u00e6ge.", "Les ogs\u00e5:  Oslofolk minst forn\u00f8yde med sin egen skole", "Hun mener l\u00e6rerne er sv\u00e6rt viktige for at elevene skal g\u00e5 ut av grunnskolen med bedre mattekarakterer. Derfor er hun glad for at l\u00e6rerne n\u00e5 er langt mer \u00e5pne for endring.", "\u2013Tidligere m\u00f8tte vi en del skepsis. N\u00e5 ser vi at l\u00e6rerne er villige til \u00e5 forbedre undervisningen. Det har v\u00e6rt for mye fokus p\u00e5 regelpugging, sier W\u00e6ge som mener elevene ikke har skyld i de d\u00e5rlige resultatene.", "\u2013Men foreldrene kan forbedre seg. Det er veldig lett \u00e5 si at en selv har slitt i matte, og at en ikke liker matte. Foreldrene m\u00e5 ha en positiv holdning til matematikk og de m\u00e5 fortelle at matte er viktig. Samtidig er det viktig \u00e5 formidle at matematikk er et fag hvor en m\u00e5 streve og jobbe litt. Foreldrene m\u00e5 oppmuntre barna til \u00e5 jobbe, sier W\u00e6ge."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "d1b9aef67025e2470af9039b1af7964bf229c16d0d9e3d4b801cef7ca67a457a"}, {"field": "createtime", "value": "2017-04-28T18:09:34.000Z"}, {"field": "description", "value": "De bruker den siste ferieuka til \u00e5 bli litt bedre i naturfag og matematikk. \u2013Men dette er mye bedre enn skole, hoier barna mens de mikser en vulkan."}, {"field": "dominantimage", "value": "http://www.adressa.no/pluss/nyheter/article11416701.ece/582m7a/ALTERNATES/w980-default/JPS_forskerskole31.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f06ae758493db3639c6c603b1c890811c6187ada.jpg?5945431b"}, {"field": "dominantthumbnaildimensions", "value": "300x169"}, {"field": "heading", "value": ["Barn i k\u00f8 for \u00e5 forske i ferien -adressa.no", "Episk vulkan", "Litt teori", "D\u00e5rlige matteresultater", "Jobbefag", "L\u00e6rerne viktige"]}, {"field": "id", "value": "f06ae758493db3639c6c603b1c890811c6187ada"}, {"field": "keyword", "value": ["Skole", "Trondheim"]}, {"field": "keywords", "value": "Skole,Trondheim"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-concept", "value": ["matematikk", "l\u00e6rernes kompetanse", "episk vulkan", "barn", "skole", "l\u00e6re", "matte", "elever", "forbedre undervisningen"]}, {"field": "kw-entity", "value": ["forskerfabrikken", "strindheim", "asle", "matematikksenteret", "joakim", "eline karstad og rebekka tihuis", "joakim og markus", "solbakken"]}, {"field": "kw-location", "value": ["fr\u00f8ya", "s\u00f8r-tr\u00f8ndelag", "namsos", "trondheim", "verdal", "nord-tr\u00f8ndelag", "steinkjer"]}, {"field": "kw-pageclass", "value": "article"}, {"field": "kw-person", "value": ["ian skattum", "eline karstad", "kjersti w\u00e6ge", "rebekka tihuis", "marit buhaug folstad"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11416701.ece/582m7a/ALTERNATES/w980-default/JPS_forskerskole31.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barn i k\u00f8 for \u00e5 forske i ferien"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11416705.ece"}, {"field": "pageclass", "value": ["article"]}, {"field": "publishtime", "value": "2015-08-14T15:48:36.000Z"}, {"field": "recs-articleid", "value": "11416705"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-08-14T15:48:36.000Z"}, {"field": "recs-rawtitle", "value": "Barn i k\u00f8 for \u00e5 forske i ferien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "De bruker den siste ferieuka til \u00e5 bli litt bedre i naturfag og matematikk. \u2013Men dette er mye bedre enn skole, hoier barna mens de mikser en vulkan."}, {"field": "thumbnail", "value": "http://content-thumbnail.cxpublic.com/content/thumbnail200x150/f06ae758493db3639c6c603b1c890811c6187ada.jpg?5945431b"}, {"field": "thumbnailfullheightdimensions", "value": "200x1702"}, {"field": "timestamp", "value": "2017-06-17T14:56:27.000Z"}, {"field": "title", "value": "Barn i k\u00f8 for \u00e5 forske i ferien"}, {"field": "url", "value": "http://www.adressa.no/pluss/nyheter/article11416705.ece"}, {"field": "urlhash", "value": "f06ae758493db3639c6c603b1c890811c6187ada"}], "score": 0.5789091, "siteId": "9222270286501375973", "id": "f06ae758493db3639c6c603b1c890811c6187ada"}

