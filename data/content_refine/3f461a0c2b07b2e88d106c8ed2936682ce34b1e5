{"fields": [{"field": "modifiedtime", "type": "time", "value": "2015-10-17T10:14:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Fripenn"}, {"field": "author", "value": ["sven egil omdal", "skribent"]}, {"field": "body", "value": ["Halvor Fosli, for de som ikke kjenner ham, er magister i sosiologi, forfatter, forlegger og en sentral person i den interessegruppen for sinte, hvite menn med kraftig selvbilde som kaller seg \u2013 eller kalles \u2013 Facebook-h\u00f8gre. Av m\u00e5lformen kan man ane at ingen av dem er f\u00f8dt og oppvokst i Groruddalen.", "Flyktningene str\u00f8mmer inn, men regjeringen kutter i budsjettene. Les saken her", "Likevel er det dit Halvor Fosli har dratt for \u00e5 \u00abl\u00e6re\u00bb, som han kaller det. F\u00f8rst og fremst vil han l\u00e6re hvordan det g\u00e5r n\u00e5r det blir for mange utlendinger her i landet. Han dro ikke tomhendt. I ryggsekken, som jeg innbiller meg m\u00e5 ha v\u00e6rt en god, gammel rypesekk med norsk flagg stikkende opp av sidelommen, hadde han med seg en klar oppfatning av de som engang befolket dalen: \u00abNordmenn er gjerne sindige, de er forsiktige med store ord. De vil i det lengste tro at ting g\u00e5r seg til, at folk er gode p\u00e5 bunnen, og at alle trenger tid til \u00e5 finne seg til rette\u00bb. Slike holdninger m\u00e5 ha skuffet en mann som sammen med Jon Hustad, Hans Rustad og Hege Storhaug lenge og kraftig har p\u00e5st\u00e5tt det motsatte.", "\u00abTr\u00f8ndelag skal passe seg for \u00e5 ikke marineres s\u00e5 tungt i tr\u00f8nderrock at kulturelt mangfold drukner i rai-rai.\u00bb Les Terje Eidsv\u00e5gs kommentar om tr\u00f8nderrockdebatten.", "I sekken hadde han ogs\u00e5 en ambisjon: \u00abJeg ville spesifikt gi taletid til den tause majoritet\u00bb. Det gj\u00f8r han i boken \u00abFremmed i eget land. Samtaler med den tause majoritet\u00bb, som kom denne uken. Den lille boken best\u00e5r av anonymiserte intervjuer med fire par, \u00e5tte enkeltpersoner og en syntetisk l\u00e6rer sammensatt av fire intervjuobjekt som ikke engang v\u00e5get \u00e5 st\u00e5 fram anonymt. Fellestrekket er opplevelsen av \u00e5 v\u00e6re minoritet i sitt eget lokalsamfunn. Vi st\u00e5r alts\u00e5 overfor et sjeldent fenomen: Den tause majoritet snakker \u00e5pent ut om livet i mindretall.", "Fosli forutser at han vil f\u00e5 kritikk for utvalget. Han har derfor skrevet et lite metodekapittel der han f\u00f8rst avviser at han har bedrevet forskning, og deretter forteller hvordan han brukte sitt eget nettverk til \u00e5 finne det han kaller representative stemmer for \u00abinnf\u00f8dte nordmenn\u00bb i Groruddalen. Slapp journalistikk, tenker jeg vi kaller det.", "Min egen, enkle, metode besto i \u00e5 telle intervjuobjektene hans. Bare ni av de 16 bor i dalen i dag. Flere av disse holder til i de delene hvor de faktisk ikke er i mindretall. Fosli forklarer ikke hvordan han har kommet fram til at disse representerer flertallet av noe som helst. F\u00f8r han gj\u00f8r det, fremst\u00e5r p\u00e5standen som en frekk manipulasjon. Ogs\u00e5 Pegida-demonstrantene i Dresden roper \u00abWir sind das Volk!\u00bb.", "Boken er ikke noe mer enn en samling i og for seg interessante intervjuer med mennesker som har levd gjennom en kraftig demografisk og sosial endring. Slikt skjer i store byer, noe Anders Gi\u00e6vers like ferske bok om Brooklyn dokumenterer. Der var nordmenn engang de nye fremmede.", "Menneskers frykt for \u00e5 miste tryggheten fortjener selvsagt alvorlig behandling. Noen av intervjuobjektenes erfaringer er skremmende. Ingen b\u00f8r t\u00e5le at det ikke er mulig \u00e5 b\u00e6re j\u00f8diske symboler i Groruddalen. Hvis dette er sant, er det viktig at vi f\u00e5r vite det. Men en slik advarsel er ikke nok til \u00e5 b\u00e6re prosjektet eller skjule dets klare anti-islamske tendens.", "Mange avisreportasjer bygger p\u00e5 langt grundigere research enn snaut 20 intervjuer, uten \u00e5 vekke tiln\u00e6rmet like mye oppsikt. Hadde Fosli publisert teksten p\u00e5 Document.no, hvor han har v\u00e6rt tilknyttet, ville responsen begrenset seg til noen lange tr\u00e5der p\u00e5 Facebook. Men fordi bokformatet enn\u00e5 har en megafoneffekt, blir hans anonyme informanter plutselig premissgivere i en nasjonal debatt.", "Det er dette Fosli \u00f8nsker. \u00abPolitikerne er avhengig av at folk forteller hvordan de har det\u00bb, skriver han. Det er greit, s\u00e5 lenge han ikke framstiller \u00abfolk\u00bb som \u00abfolket\u00bb.", "Jeg leste \u00abFremmed i eget land\u00bb i biblioteket p\u00e5 S\u00f8lvberget i Stavanger. Jeg satt omtrent p\u00e5 kvadratmeteren der jeg selv vokste opp i en kommunal leilighet hvor vi delte kj\u00f8kken og en utrivelig do med en annen familie. Ved siden av meg satt to jenter og arbeidet med en skoleoppgave om lykke. De snakket like ren stavangerdialekt som jeg selv gj\u00f8r. Den ene har somalisk bakgrunn, den andre pakistansk. Den ene bar hijab, den andre ikke.", "\u00abHva tenker du, Fredrik, om stedet du n\u00e5 har forlatt, et sted der din familie har hatt tilknytning i flere ledd bakover\u00bb, sp\u00f8r Fosli i ett av de mange tilsynelatende \u00e5pne, men likevel sterkt ledende intervjuene.", "For min del tenker jeg at det er relevant at Fosli kommer fra Telemark, hvor \u00e6ttens b\u00e5nd til jorden st\u00e5r sterkere enn p\u00e5 S\u00f8lvberget, og antakelig ogs\u00e5 enn i Groruddalen.", "\u00abJeg tenker p\u00e5 s\u00e5 mye godt som er borte\u00bb, sier fortellerstemmen i oscarvinneren \u00abGr\u00f8nn var min barndoms dal\u00bb fra 1941. Nostalgien er universell og forsterkes av globaliseringens effekter, ikke minst folkevandringene.", "S\u00f8lvberget er radikalt forandret. Som innf\u00f8dt kunne jeg romantisert det som gikk tapt, slik Fosli hele tiden inviterer sine intervjuobjekt til \u00e5 gj\u00f8re. I stedet tenker jeg at den nye majoriteten i min barndoms gater er blitt et polyfont kor som ikke skremmer meg s\u00e6rlig.", "Jeg er heller ikke henfallen til de ville idylliseringene som preger boken. Fosli inviterer hele tiden til bekreftelse av myten om at Norge var preget av \u00abdugnad, samhold, fellesskap, trygghet\u00bb f\u00f8r de f\u00f8rste pakistanerne kom. Det er som \u00e5 p\u00e5st\u00e5 at \u00abLucy Show\u00bb gir et rimelig balansert bilde av USA p\u00e5 1950-tallet. Tveitagjengen var etnisk norsk, restene av den s\u00e5 vi i Nokasbygget i 2004. Det foregikk konebanking i drabantbyene f\u00f8r den f\u00f8rste kurder kom. Dette m\u00e5 politikerne f\u00e5 vite. Kanskje jeg skulle finne 15-20 som mener som meg, og skrive en bok?"]}, {"field": "category0", "value": "pluss"}, {"field": "contenthash", "value": "74fdb8a546e1995ecf697a1e5f488bf8ee52a8e97a2a230eb1090bd002951239"}, {"field": "createtime", "value": "2017-02-25T17:02:55.000Z"}, {"field": "description", "value": "Et lite stykke Norge er g\u00e5tt tapt til pakistanere og kurdere, somaliere og afghanere. Passer vi ikke p\u00e5, og lytter til Halvor Fosli, kommer vi til \u00e5 miste resten ogs\u00e5."}, {"field": "dominantimage", "value": "http://www.adressa.no/pluss/article11692385.ece/81cmqg/ALTERNATES/w980-default/ammerud.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3f461a0c2b07b2e88d106c8ed2936682ce34b1e5.jpg?58b1b8bf"}, {"field": "dominantthumbnaildimensions", "value": "300x169"}, {"field": "heading", "value": "Gr\u00f8nn var min barndoms Groruddal -adressa.no"}, {"field": "id", "value": "3f461a0c2b07b2e88d106c8ed2936682ce34b1e5"}, {"field": "keyword", "value": "Fripenn"}, {"field": "keywords", "value": "Fripenn"}, {"field": "kw-category", "value": "pluss"}, {"field": "kw-company", "value": "facebook"}, {"field": "kw-concept", "value": ["kaller", "tause majoritet", "tause majoritet snakker", "majoritet", "tause", "intervjuer", "tenker", "eget", "majoritet snakker \u00e5pent", "bok", "intervjuobjekt"]}, {"field": "kw-entity", "value": ["wir", "hans rustad og hege storhaug", "document", "hans rustad", "nokasbygget", "pegida", "fredrik", "groruddalen", "gr\u00f8nn", "volk", "s\u00f8lvberget", "groruddal", "les terje eidsv\u00e5gs", "fremmed"]}, {"field": "kw-location", "value": ["stavanger", "telemark", "norge", "dresden", "brooklyn"]}, {"field": "kw-pageclass", "value": "article"}, {"field": "kw-person", "value": ["halvor fosli", "lucy show", "hege storhaug", "jon hustad", "anders gi\u00e6vers"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11692385.ece/81cmqg/ALTERNATES/w980-default/ammerud.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00f8nn var min barndoms Groruddal"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/10/17/Gr%C3%B8nn-var-min-barndoms-Groruddal-11692386.ece"}, {"field": "pageclass", "value": null}, {"field": "publishtime", "value": "2015-10-17T08:01:03.000Z"}, {"field": "recs-articleid", "value": "11692386"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-10-17T08:01:03.000Z"}, {"field": "recs-rawtitle", "value": "Gr\u00f8nn var min barndoms Groruddal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Et lite stykke Norge er g\u00e5tt tapt til pakistanere og kurdere, somaliere og afghanere. Passer vi ikke p\u00e5, og lytter til Halvor Fosli, kommer vi til \u00e5 miste resten ogs\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/3f461a0c2b07b2e88d106c8ed2936682ce34b1e5.jpg?58b1b8bf"}, {"field": "thumbnailfullheightdimensions", "value": "200x1715"}, {"field": "timestamp", "value": "2017-02-25T17:02:55.000Z"}, {"field": "title", "value": "N\u00e5r den tause majoritet snakker \u00e5pent ut om livet i mindretall"}, {"field": "url", "value": "http://www.adressa.no/pluss/2015/10/17/Gr%c3%b8nn-var-min-barndoms-Groruddal-11692386.ece"}, {"field": "urlhash", "value": "3f461a0c2b07b2e88d106c8ed2936682ce34b1e5"}], "score": 0.8037802, "siteId": "9222270286501375973", "id": "3f461a0c2b07b2e88d106c8ed2936682ce34b1e5"}

