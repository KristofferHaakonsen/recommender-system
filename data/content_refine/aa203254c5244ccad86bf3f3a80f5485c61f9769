{"fields": [{"field": "modifiedtime", "type": "time", "value": "2012-07-12T05:03:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Kommunen har de siste dagene sendt ut brev til de rundt hundre Startl\u00e5n-s\u00f8kerne som st\u00e5r i behandlingsk\u00f8 med beskjed om at s\u00f8knadene ikke blir behandlet i sommer.", "Bakgrunnen for beslutningen er if\u00f8lge enhetsleder ved Helse- og velferdskontor \u00f8st, Ann Karin Martnes at Husbanken ikke har gitt noen garanti p\u00e5 at den siste overf\u00f8ringen p\u00e5 87,5 millioner kroner, som skal komme i september, blir utbetalt i sin helhet.", "- Trondheim kommune kan ikke ferdigbehandle eller behandle nye s\u00f8knader om Startl\u00e5n f\u00f8r situasjonen er avklart, senest i l\u00f8pet av september, sier Martnes.", "N\u00e5r den endelige utbetalingen er gjort i september, regner kommunen med en saksbehandlingstid p\u00e5 opptil fire m\u00e5neder, noe som betyr at mange s\u00f8kere sannsynligvis m\u00e5 belage seg p\u00e5 \u00e5 vente til neste \u00e5r med \u00e5 kj\u00f8pe bolig.", "Kommunen har i \u00e5r mottatt flere s\u00f8knader enn p\u00e5 samme tid i fjor og i tillegg har st\u00f8rrelsen p\u00e5 bel\u00f8pene det s\u00f8kes etter blitt st\u00f8rre.Martnes mener imidlertid hovedproblemet er at kommunen i \u00e5r f\u00e5r pengene utdelt i fire ulike rater gjennom \u00e5ret, hvor det tidligere har v\u00e6rt to st\u00f8rre utbetalinger. Hun sier dette har skapt usikkerheten i forhold til om kommunen f\u00e5r mer penger.", "Regiondirekt\u00f8r i Husbanken, Brit Tove Welde, stiller seg uforst\u00e5ende til uttalelsen.", "\u2013 Trondheim kommune f\u00e5r de midlene de har s\u00f8kt om fra Husbanken i 2012. Det er ingen grunn til \u00e5 anta noe annet. Husbanken bruker imidlertid aldri ordet \u00abgaranti\u00bb om tildeling av offentlige penger, sier Welde.", "Hun har forst\u00e5else for at det er mer krevende \u00e5 f\u00e5 utbetalt midlene over flere rater, men sier at dette er innf\u00f8rt for \u00e5 f\u00e5 bedre oversikt over bruken av midlene.", "\u2013 Vi har ogs\u00e5 andre l\u00e5n vi tildeler, og m\u00e5 s\u00f8rge for \u00e5 ha midler til andre form\u00e5l. Vi \u00f8nsker ikke at v\u00e5re s\u00e5rt tiltrengte penger skal ligge \u00abubrukt\u00bb i kommunekassene.", "I tillegg hevder hun at kommunen ikke har bedt om \u00e5 f\u00e5 utbetalt den forrige raten, ogs\u00e5 den p\u00e5 87,5 millioner.", "\u2013 Dette er bare en teknisk formalitet. Gjeldsbrevet er signert, de pengene f\u00e5r vi. Det er ikke det som er problemet, kontrer Martnes.", "Summen kommuen har s\u00f8kt om i startl\u00e5nmidler for 2012 er 350 millioner kroner, 120 millioner mer enn i fjor. S\u00e5 langt har kommunen utbetalt 150 millioner til boligkj\u00f8pere, mens det er gitt forh\u00e5ndstilsagn p\u00e5 ytterligere 230 millioner.", "Selv om adressa.no kun kjenner til at  Trondheim har innf\u00f8rt en midlertidig utl\u00e5nsstopp, har startl\u00e5nbunkene hopet seg opp i alle de st\u00f8rste byene i landet.", "I Stavanger, hvor man hadde utl\u00e5nsstopp i fjor, har behandlingstiden \u00f8kt fra fire uker til tre m\u00e5neder. Saksbehandler Odd Jan Madsen i Stavanger kommune ansl\u00e5r at s\u00f8knadstallet er fordoblet siden i fjor, da 2400 personer s\u00f8kte.", "Oslo kommune har l\u00e5nt inn 900 millioner kroner til \u00e5 bruke p\u00e5 Startl\u00e5n og har i tillegg 50 millioner liggende over fra for\u00e5ret. Allerede har boligkj\u00f8pere f\u00e5tt innvilget og brukt Startl\u00e5n for 550 millioner i hovedstaden. Ytterligere 300 millioner er gitt i forh\u00e5ndstilsagn, noe som betyr at kommunen rent teknisk bare har rundt 100 millioner igjen til resten av \u00e5ret. Ogs\u00e5 her er antallet s\u00f8knader \u00f8kende.", "\u2013  Erfaringsmessig f\u00f8rer ikke alle forh\u00e5ndsgodkjenningene til kj\u00f8p av bolig, s\u00e5 vi regner med at mer vil komme tilbake i utl\u00e5nspotten. Men konsekvensen av at flere s\u00f8ker, er at vi m\u00e5 gjennomf\u00f8re en strengere behovsvurdering i forhold til hvem som skal f\u00e5 Startl\u00e5n til h\u00f8sten, sier Kia Haugen Baardseth, avdelingsdirekt\u00f8r i Velferdsetaten i Oslo kommune.", "I Bergen har kommunen sett seg n\u00f8dt til \u00e5 s\u00f8ke om 100 millioner kroner i tilleggsl\u00e5n for \u00e5 etterkomme den \u00f8kte s\u00f8knadsmengden. Her har saksbehandlingstiden \u00f8kt med to til fire uker.", "Nasjonalt har Husbanken 15 milliarder kroner tilgjengelig. Landets kommuner har bedt om 6,9 milliarder av disse til Startl\u00e5n-midler.", "Adresseavisen kjenner ikke til at andre midtnorske kommuner har innf\u00f8rt utl\u00e5nsstopp, men Husbanken opplyser om at flere har bedt om tilleggsbevilgninger p\u00e5 Startl\u00e5n."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "78522635c40321162bae86f7a40488335b88a3c9476cc5fd3a51a2a051508790"}, {"field": "createtime", "value": "2017-01-24T15:36:28.000Z"}, {"field": "description", "value": "Boligkj\u00f8pere risikerer \u00e5 m\u00e5tte vente til neste \u00e5r med \u00e5 f\u00e5 svar p\u00e5 s\u00f8knaden om Startl\u00e5n."}, {"field": "dominantimage", "value": "http://www.adressa.no/incoming/article3243795.ece/ALTERNATES/w980-default/Trondheim+R%C3%A5dhus.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aa203254c5244ccad86bf3f3a80f5485c61f9769.jpg?596789d7"}, {"field": "dominantthumbnaildimensions", "value": "300x169"}, {"field": "heading", "value": ["Trondheim kommune har innf\u00f8rt utl\u00e5nsstopp -adressa.no", "- F\u00e5r midlene", "Har delt ut 150 millioner", "M\u00e5 prioritere strengere"]}, {"field": "id", "value": "aa203254c5244ccad86bf3f3a80f5485c61f9769"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "law-government-and-politics"}, {"field": "kw-concept", "value": ["kommune", "innf\u00f8rt utl\u00e5nsstopp", "millioner", "millioner kroner"]}, {"field": "kw-entity", "value": ["helse", "husbanken 15", "velferdsetaten", "startl\u00e5n"]}, {"field": "kw-location", "value": ["stavanger", "trondheim", "oslo", "bergen"]}, {"field": "kw-pageclass", "value": "article"}, {"field": "kw-person", "value": ["ann karin martnes", "brit tove welde", "kia haugen baardseth", "odd jan madsen"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article3243795.ece/ALTERNATES/w980-default/Trondheim+R%C3%A5dhus.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trondheim kommune har innf\u00f8rt utl\u00e5nsstopp"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article3243749.ece"}, {"field": "pageclass", "value": ["article"]}, {"field": "publishtime", "value": "2012-07-12T05:02:52.000Z"}, {"field": "recs-articleid", "value": "3243749"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2012-07-12T05:02:52.000Z"}, {"field": "recs-rawtitle", "value": "Trondheim kommune har innf\u00f8rt utl\u00e5nsstopp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Boligkj\u00f8pere risikerer \u00e5 m\u00e5tte vente til neste \u00e5r med \u00e5 f\u00e5 svar p\u00e5 s\u00f8knaden om Startl\u00e5n."}, {"field": "thumbnail", "value": "http://content-thumbnail.cxpublic.com/content/thumbnail200x150/aa203254c5244ccad86bf3f3a80f5485c61f9769.jpg?596789d7"}, {"field": "thumbnailfullheightdimensions", "value": "200x1527"}, {"field": "timestamp", "value": "2017-07-13T14:55:19.000Z"}, {"field": "title", "value": "Trondheim kommune har innf\u00f8rt utl\u00e5nsstopp"}, {"field": "url", "value": "http://www.adressa.no/nyheter/okonomi/article3243749.ece"}, {"field": "urlhash", "value": "aa203254c5244ccad86bf3f3a80f5485c61f9769"}], "score": 1.147021, "siteId": "9222270286501375973", "id": "aa203254c5244ccad86bf3f3a80f5485c61f9769"}

