{"fields": [{"field": "modifiedtime", "type": "time", "value": "2015-08-04T09:22:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Barneoppdragelse", "Barn og unge", "Teknologi"]}, {"field": "author", "value": "kari byklum"}, {"field": "body", "value": ["Saken oppdateres.", "\u2014 Det hadde v\u00e6rt moro \u00e5 gi dem helt fri tilgang en uke, og se om det virkelig ble s\u00e5 mye spilling som vi kanskje frykter, sier trebarnsfar Kjetil Breistein (37).", "Han diskuterer skjermtid med fire andre foreldre, diskusjonen rundt bordet kommer raskt i gang.", "\u2014 Hjemme hos oss tar vi ikke tiden n\u00e5r ni\u00e5ring sitter foran skjermen. Mange spill gir positiv l\u00e6ringseffekt, og jeg synes det er mye viktigere med hva han spiller, enn hvor lenge, sier Christina Rike (51).", "\u2014 Hos oss ville det ikke fungert med n\u00e6rmest fri tilgang. Vi har sagt at de f\u00e5r spille en halvtime om dagen, og ikke etter kl. 19.00. Etter det f\u00e5r de bare se p\u00e5 YouTube eller TV. Vi skiller mellom de forskjellige skjermene, for det er mer sosialt \u00e5 se TV sammen enn at alle sitter med nesen ned i hver sin skjerm, sier Markus Bruno (43), som har to gutter p\u00e5 10 og 12 \u00e5r.", "De andre foreldrene lurer p\u00e5 hvordan tobarnsfaren klarer \u00e5 holde kontroll p\u00e5 tidsbruken til de to s\u00f8nnene.", "\u2014 Vi tar det litt p\u00e5 gef\u00fchlen, men poenget er at barna skal vite at de bare kan sitte med skjermen en begrenset periode. Da blir de ikke s\u00e5 sure n\u00e5r de m\u00e5 skru av, for da er de forberedt, forklarer Bruno.", "Selv har han og kona fors\u00f8kt \u00e5 begrense barnas spilling b\u00e5de med og uten regler, og forteller at de har landet p\u00e5 en ganske restriktiv variant b\u00e5de p\u00e5 spilling og TV-titting.", "\u2014 De f\u00e5r aldri se TV f\u00f8r de g\u00e5r p\u00e5 skole og barnehage, og i helgene er det ikke barne-TV f\u00f8r kl. 08.00. Jeg merker tydelig at de blir gretne og sure hvis de blir sittende for mye foran skjermen, sier Breistein.", "Cecilie Keim (42) kan fortelle at hennes barn blir tiltaksl\u00f8se utover dagen, hvis de starter med mye TV-titting.", "\u2014 Vi har en fast regel om at de f\u00e5r se p\u00e5 TV f\u00f8r skolen fredager, men ikke ellers. Da blir fredagsmorgenene litt ekstra stas, sier tobarnsmoren.", "I det siste har familien begynt \u00e5 bruke tidsinnstilling. Foreldrene kan for eksempel si at de setter klokken p\u00e5 20 minutter, og n\u00e5r det ringer er det slutt.", "Vi tar det litt p\u00e5 gef\u00fchlen, men poenget er at barna skal vite at de bare kan sitte med skjermen en begrenset periode. Tobarnsfar Markus Bruno", "Ingen av de to andre m\u00f8drene i panelet vil innf\u00f8re regler med tidsbegrensning.", "\u2014 Jeg er ikke tilhenger av slike regler, for jeg tror uansett ikke jeg ville klart \u00e5 f\u00f8lge dem opp, sier Lill Skoglund (41).", "Men det betyr ikke at det er fri tilgang hos trebarnsfamilien.", "Les ogs\u00e5:", "\u2014 Nei, og vi har nettopp hatt en tre dagers spillefri periode n\u00e5, sier Skoglund og fortsetter:", "\u2014 Det ble rett og slett litt mye en stund, og vi trenger \u00e5 ha litt mer fokus p\u00e5 lekser. Men vanligvis g\u00e5r det i rykk og napp med den spillingen, sier hun.", "De andre foreldrene lurer p\u00e5 hvordan barna reagerte da foreldrene plutselig innf\u00f8rte en periode med spillestopp.\u2014 Det har g\u00e5tt overraskende bra. De var alene flere timer etter skolen den f\u00f8rste dagen, og jeg tror faktisk at de holdt seg unna. Den tredje dagen var det kjempestas for barna \u00e5 f\u00e5 bruke Ipaden igjen etter leksene.", "Eksperimentet er s\u00e5pass vellykket at hun \u00f8nsker \u00e5 innf\u00f8re det igjen etter behov.", "Merethe Clausen Moe er daglig leder i Barnevakten.no, er organisasjon som gir r\u00e5d om barn og medier. Hun sier at mange foreldre gir tilbakemelding p\u00e5 at spillefrie dager fungerer, men at det kommer an p\u00e5 barnets alder og modenhet.", "\u2014 Andre foreldre lager skjema der tid til spilling sees i sammenheng med \u00e5 v\u00e6re i aktivitet. Her finnes det mange m\u00e5ter \u00e5 l\u00f8se det p\u00e5, og det beste er at l\u00f8sningen man kommer frem til, er arbeidet frem sammen med barna, sier hun.", "Markus Bruno sier at s\u00f8nnene gjerne fors\u00f8ker \u00e5 lure til seg litt mer spilltid enn de f\u00e5r lov til.", "\u2014 Jeg har opplevd at de har g\u00e5tt over til nabobarna n\u00e5r de har brukt opp spilltiden hjemme, s\u00e5 fortsetter de \u00e5 spille der, smiler Kjetil Breistein litt oppgitt.", "Det er mange m\u00e5ter \u00e5 l\u00f8se det p\u00e5, og det beste er at l\u00f8sningen man kommer frem til, er arbeidet frem sammen med barna. Merethe Clausen Moe, daglig leder i Barnevakten", "\u2014 Jeg mener det er viktigst \u00e5 se p\u00e5 barnets totale aktivitetsniv\u00e5 gjennom uken. Om sommeren er han mye ute og spiller nesten ingenting. Blir han da sittende flere timer en fridag i helgen, fordi det regner og det passer familien med en innedag, er det uproblematisk, sier Rike.", "Keim nikker bekreftende.", "\u2014 Vi er ikke alltid like strenge, vi heller. Hvis jeg er sliten en dag, synes jeg det er bedre at barna f\u00e5r spille litt ekstra, s\u00e5 jeg f\u00e5r hvilt. Da f\u00e5r de en opplagt mamma etterp\u00e5, sier Keim.", "Les ogs\u00e5:", "\u2014 Innimellom tror jeg en del foreldre har en ubegrunnet frykt for dataspill. Vi vokste jo opp uten dette, men tenk hvor mye de l\u00e6rer av det, sier Bruno.", "\u2014 Ja, mange av spillene er veldig utviklende for barna. Og s\u00f8nnen min f\u00e5r absolutt ikke holde p\u00e5 med skytespill og andre destruktive ting med h\u00f8yere aldersgrense. Vi har samme Ipad, s\u00e5 det er heller ikke noe problem \u00e5 sjekke hva han bruker den til, sier Rike.", "Alle spill som utgis i Europa, f\u00f8lger merkeordningen The Pan European Game Information (PEGI). PEGI-merkene finnes p\u00e5 spillets omslag, og er ment som nyttig informasjon til foreldre om innhold og anbefalt aldersgrense.", "Jeg har opplevd at de har g\u00e5tt over til nabobarna n\u00e5r de har brukt opp spilltiden hjemme. Trebarnsfar Kjetil Breistein", "Christina Rike spiller gjerne sammen med ni\u00e5ringen sin, og sier at det kan v\u00e6re like hyggelig som \u00e5 lese bok for ham, noe hun oftere gjorde da han var mindre.", "\u2014 Jeg tror i alle fall at vi foreldre m\u00e5 g\u00e5 foran som et godt eksempel. Det nytter ikke \u00e5 ha tidsbegrensning p\u00e5 barnas skjermtid, hvis vi selv sitter med Iphonen foran oss hele tiden, sier Kjetil Breistein.", "\u2014 Nei, og der er jeg i gang med \u00e5 skjerpe meg. Jeg skal slutte med s\u00e5kalt phubbing, sier Bruno.", "\u2014 H\u00e6, hva er det? sp\u00f8r flere av de andre.", "\u2014 At man sitter med nesa i telefonen samtidig med at man liksom er sosial, svarer tobarnsfaren.", "\u2014 Det er det mest irriterende som finnes. N\u00e5r folk man snakker med egentlig er et helt annet sted, siden de holder p\u00e5 med telefonen, sier Keim og avslutter:", "\u2014 Det er nok en del voksne som ogs\u00e5 trenger \u00e5 v\u00e6re bevisste p\u00e5 egen skjermtid. Og vi m\u00e5 huske at barna ikke gj\u00f8r som vi sier, men som vi gj\u00f8r.", "Flere artikler fra \u00abforeldrepanelet\u00bb:", "Artikkelen er levert av m\u00e5nedsmagasinet Aftenposten Oppvekst.  \u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "Selv om barnet spiller mye og er veldig opptatt av det, betyr det ikke n\u00f8dvendigvis at barnet er spilleavhengig. Men opplever man noen av punktene under, b\u00f8r man v\u00e6re ekstra oppmerksomme:", "Isolerer seg fra venner og sosialt liv, for \u00e5 sitte inne og spille.Slutter \u00e5 trene.Gidder ikke g\u00e5 p\u00e5 andre aktiviteter.Dukker ikke opp til m\u00e5ltider.Spiller om natten, sover om dagen.Pr\u00f8ver \u00e5 slutte eller trappe ned, men f\u00e5r det ikke til.Kilde: , Norsk Helseinformatikk", "Vis fakta", "Mange dataspill er l\u00e6rerike, de kan v\u00e6re utviklende for barna.Mange voksne fokuserer p\u00e5 det negative med spilling, men ikke glem det positive.V\u00e6r bevisst p\u00e5 hva slags spill barna spiller og velg bort det som ikke er bra for dem.Snakk med barna om hva de f\u00e5r spille.Forbered barnet p\u00e5 hvor lenge det f\u00e5r spille.Engasjer deg i det barna spiller, s\u00e5 kan det blir en hyggelig familieaktivitet.S\u00f8rg for pauser i spillingen, barna trenger fysisk aktivitet.V\u00e6r bevisst p\u00e5 din egen skjermtid, foreldre m\u00e5 g\u00e5 foran som godt eksempel.", "Vis fakta", "Christina Rike (51): Kirurg, gift, ett barn p\u00e5 9 \u00e5r.", "Cecilie Keim (42): Coach, samboer, to barn p\u00e5 10 og 6 \u00e5r.", "Kjetil Breistein (37): Ingeni\u00f8r, gift, tre barn p\u00e5 10, 7 og 5 \u00e5r.", "Markus Bruno (43): Dataanalytiker, samboer, to barn p\u00e5 12 og 10 \u00e5r.", "Lill Skoglund (41): L\u00e6rer, gift, tre barn p\u00e5 15, 10 og 6 \u00e5r.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "1d27ca12704e713bb23a54ae2f77a3850bb74d34afd943fd2483a57a05d725cb"}, {"field": "createtime", "value": "2017-01-21T22:39:49.000Z"}, {"field": "description", "value": "Sjekk hva du b\u00f8r v\u00e6re obs p\u00e5."}, {"field": "heading", "value": ["B\u00f8r b\u00e5de barna og foreldrene f\u00e5 begrenset skjermtid? -adressa.no", "Tiltaksl\u00f8se", "Tre dagers spillfri", "Ubegrunnet frykt?"]}, {"field": "id", "value": "6e0a6f31fae0e47179ccb822e6952360eed2a689"}, {"field": "keyword", "value": ["Sosiale medier", "Barneoppdragelse", "Barn og unge", "Teknologi"]}, {"field": "keywords", "value": "Sosiale medier,Barneoppdragelse,Barn og unge,Teknologi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["barna spiller", "fri tilgang", "barn", "spill"]}, {"field": "kw-entity", "value": ["youtube", "barnevakten", "twitter", "familie", "iphonen", "norsk helseinformatikk", "ipaden", "aftenposten oppvekst", "ipad", "the pan european game information", "v. vi"]}, {"field": "kw-location", "value": "europa"}, {"field": "kw-pageclass", "value": "article"}, {"field": "kw-person", "value": ["lill skoglund", "clausen moe", "kjetil breistein", "markus bruno", "christina rike", "cecilie keim"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/38369d8b-5443-44da-91d2-1b1b79e87f34?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "B\u00f8r b\u00e5de barna og foreldrene f\u00e5 begrenset skjermtid?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Bor-bade-barna-og-foreldrene-fa-begrenset-skjermtid-7465b.html"}, {"field": "pageclass", "value": ["article"]}, {"field": "publishtime", "value": "2015-08-04T09:22:37.000Z"}, {"field": "recs-articleid", "value": "7465"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-08-04T09:22:37.000Z"}, {"field": "recs-rawtitle", "value": "B\u00f8r b\u00e5de barna og foreldrene f\u00e5 begrenset skjermtid? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Sjekk hva du b\u00f8r v\u00e6re obs p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/6e0a6f31fae0e47179ccb822e6952360eed2a689.jpg?595917c7"}, {"field": "thumbnailfullheightdimensions", "value": "200x1857"}, {"field": "timestamp", "value": "2017-07-02T15:56:55.000Z"}, {"field": "title", "value": "B\u00f8r b\u00e5de barna og foreldrene f\u00e5 begrenset skjermtid?"}, {"field": "url", "value": "http://www.adressa.no/familieogoppvekst/Bor-bade-barna-og-foreldrene-fa-begrenset-skjermtid-7465b.html"}, {"field": "urlhash", "value": "6e0a6f31fae0e47179ccb822e6952360eed2a689"}], "score": 0.9045043, "siteId": "9222270286501375973", "id": "6e0a6f31fae0e47179ccb822e6952360eed2a689"}

