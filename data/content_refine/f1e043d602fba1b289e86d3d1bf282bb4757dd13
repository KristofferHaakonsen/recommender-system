{"fields": [{"field": "modifiedtime", "type": "time", "value": "2017-05-22T08:05:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["kylling", "ytter\u00f8ykylling", "Levanger", "mat", "Mattilsynet", "dyrevelferd"]}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "- Det vi har funnet er alvorlig fordi det er snakk om smertefulle skader, sier seniorinspekt\u00f8r Ingeborg \u00d8ster\u00e5s ved Mattilsynet S\u00f8r-Innherred.", "Ved flere tilsynsbes\u00f8k ved det lille kyllingslakteriet p\u00e5 Ytter\u00f8y i Levanger, har Mattilsynet observert bruddskader og leddskader p\u00e5 levende kyllinger f\u00f8r bed\u00f8velse. Mattilsynet har p\u00e5lagt Ytter\u00f8ykylling \u00e5 kartlegge hvor og n\u00e5r skadene skjer og en plan for \u00e5 redusere antall skader p\u00e5 kyllingene som skal slaktes.", "- \u00c9n skade er en for mye. Men vi stiller oss undrende til Mattilsynets tall p\u00e5 omfanget av skader. Bransjetall vi sitter p\u00e5, viser at vi ikke har flere skader enn andre slakterier. Heller motsatt, sier daglig leder ved Ytter\u00f8ykylling, Lasse Kj\u00f8nstad.", "Les ogs\u00e5:  Falsk E. coli-alarm hos Norsk Kylling", "I tilsynsrapportene fra Mattilsynets inspeksjoner fra nytt\u00e5r til mars i \u00e5r, har tilsynet listet opp konkrete beskrivelser av hva inspekt\u00f8rene har sett. I et brev til Ytter\u00f8ykylling som Adresseavisen har f\u00e5tt tilgang til, listes det opp observasjonen fra 13 ulike inspeksjoner. I m\u00e5nedsskiftet februar-mars observerte de skadde kyllinger hver dag.", "Listen starter med 9. januar 2017 hvor det \u00abI l\u00f8pet av 5 min ble observert 5 \u00e5pne vingebrudd og 7 vinger med albuen ute av ledd\u00bb og fortsetter til 13. mars med ulikt antall observasjoner av samme typer skader.", "- Vi observerte brudd i vingebein og vingebein ut av ledd p\u00e5 flere kyllinger. I tillegg har vi sett en del mindre omfattende leddskader p\u00e5 kyllingene, men ogs\u00e5 ved ett tilfelle et \u00e5pent beinbrudd, noe som er mer uvanlig, sier \u00d8ster\u00e5s i Mattilsynet.", "Les ogs\u00e5 lederen: Matbakterier m\u00e5 f\u00f8re til strengere kontroll", "Kommunikasjonsr\u00e5dgiver i Dyrevernalliansen, Kaja Ringnes Efskind, mener skadene Mattilsynet har sett, er grove og h\u00e5per Ytter\u00f8ykylling n\u00e5 tar grep.", "- Det er sannsynligvis store m\u00f8rketall her og flere skader enn det Mattilsynet har avdekket. Det er sv\u00e6rt kritikkverdig av Ytter\u00f8ykylling at de ikke har mer fokus p\u00e5 \u00e5 ivareta dyrevelferd i produksjonen, sier hun.", "Daglig leder Lasse Kj\u00f8nstad ved Ytter\u00f8ykylling mener Mattilsynets tellinger m\u00e5 v\u00e6re feil og at dyrevelferd og forbedringsarbeid er h\u00f8yt prioriterte omr\u00e5der ved slakteriet.", "- Vi jobber med tiltak i hele verdikjeden for \u00e5 unng\u00e5 at skader oppst\u00e5r, sier han.", "Kj\u00f8nstad viser til at Ytter\u00f8ykylling fra juni i fjor, etter \u00e5 ha registrert en del vingeskader p\u00e5 slaktekyllingene, selv har systematisk registrert slike skader.", "If\u00f8lge et tilsvar til Mattilsynets varsel om vedtak, har Ytter\u00f8ykylling hatt cirka ti minutters kontroll av alle partier av kyllinger mellom s\u00e5kalt p\u00e5heng og bed\u00f8velseskar, alts\u00e5 etter at fuglene er tippet ut av transportbur og manuelt hengt opp, til de er bed\u00f8vd ved elektrisk vannbad.", "- Vi har unders\u00f8kt over 100 000 kyllinger, alts\u00e5 et betydelig st\u00f8rre antall enn det Mattilsynet har sjekket. V\u00e5re kontroller viser langt mindre andel skader enn det Mattilsynets tall skulle tilsi. Vi stiller derfor sp\u00f8rsm\u00e5lstegn ved metoden Mattilsynet har brukt for \u00e5 telle skader. Og selv om hver skade er en for mye, ligger vi under bransjegjennomsnittet, sier Kj\u00f8nstad som overfor Adresseavisen ikke legger frem mer konkret dokumentasjon for sin sammenligning enn \u00e5 vise til at skader er et viktig tema i bransjen som slakteriene utveksler erfaringer om.", "Sjefveterin\u00e6r Ida Mathisen i Kj\u00f8tt- og fj\u00f8rfebransjens landsforbund (KLF), hvor Ytter\u00f8ykylling er medlem, sier hele bransjen har jobbet systematisk over flere \u00e5r for \u00e5 redusere skader.", "- Ytter\u00f8ykylling har ogs\u00e5 v\u00e6rt med i dette arbeidet og gjort mange tellinger selv for \u00e5 f\u00e5 f\u00e6rre vingebrudd. Jeg oppfatter ikke at deres tall skiller seg ut, men er normale og gradvis redusert som eller i bransjen, sier hun.", "- Hvor stor andel av fuglene f\u00e5r skader f\u00f8r de bed\u00f8ves?", "- Prosentandelen med vingebrudd vil variere mellom slakterier. \u00c9n studie viste to-tre prosent. I etterkant av denne er det gjort tiltak, og tallet er nok lavere n\u00e5, sier Mathisen.", "For Ytter\u00f8ykylling som tar imot rundt fire millioner kyllinger i \u00e5ret, vil en skadeandel p\u00e5 \u00e9n prosent tilsvare 40 000 kyllinger og to prosent bety 80 000 skadde kyllinger.", "Les ogs\u00e5: Kyllingprodusent halalslakter alt kj\u00f8tt \u2013 kritiseres for utydelig merking", "Hvor mange eller hvor stor andel av kyllingene som skades p\u00e5 vei til slakting ved Ytter\u00f8ykylling, er alts\u00e5 ikke slakteriet og Mattilsynet enige om. Mattilsynet har g\u00e5tt med p\u00e5 \u00e5 foreta ytterligere unders\u00f8kelser og tilsynssaken er derfor ikke avsluttet, if\u00f8lge seniorinspekt\u00f8r \u00d8ster\u00e5s.", "- Men vingeskadene vi har sett, er ikke enkelttilfeller. Det er ikke sjeldne skader, sier hun.", "- Hvor alvorlig er denne saken?", "- Mattilsynet mener det er viktig at dyrevelferden er s\u00e5 god som mulig og at slakteriet m\u00e5 tilstrebe \u00e5 f\u00e5 ned antall skader. Det vil nok dessverre alltid v\u00e6re en risiko for skader under transport og h\u00e5ndtering. Men ettersom skadene er smertefulle for dyrene, m\u00e5 det tiltak til for \u00e5 redusere faren for at det skjer, sier hun.", "Mens denne tilsynssaken enn\u00e5 p\u00e5g\u00e5r, er ogs\u00e5 Ytter\u00f8ykylling \u00e9n av seks bedrifter som er nominert til Kj\u00f8tt- og Fj\u00f8rfebransjens landsforbunds hederspris som deles ut 1. juni. Ytter\u00f8ykyllings nominasjon begrunnes slik: \u00abEr en liten outsider til de store akt\u00f8rene, men har allikevel klart \u00e5 utvikle bedriften i god retning. Spennende produkter og n\u00e5 har Ytter\u00f8ykylling tatt initiativ til slakting av h\u00f8ner via mobilt slakteri\u00bb.", "Hvorvidt tilsynssaken f\u00e5r innvirkning p\u00e5 slakteriets sjanser til \u00e5 vinne prisen, vil ikke Ida Mathisen i KLF ha noen formening om.", "Les ogs\u00e5: Skal frakte slakteriet til h\u00f8na"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "4a286c9aef09ff6e5a0d0d438e6e67d3d1f53e1cfc7f39be940ecc714a5c215b"}, {"field": "createtime", "value": "2017-05-22T07:06:03.000Z"}, {"field": "description", "value": "Flere vingeskader og ett alvorlig beinbrudd p\u00e5 levende kylling gj\u00f8r at Mattilsynet krever innskjerping ved Ytter\u00f8ykylling."}, {"field": "dominantimage", "value": "http://www.adressa.no/pluss/okonomi/article14747666.ece/nhk9xp/ALTERNATES/w980-default/Kylling7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f1e043d602fba1b289e86d3d1bf282bb4757dd13.jpg?592304eb"}, {"field": "dominantthumbnaildimensions", "value": "300x169"}, {"field": "heading", "value": ["Kyllinger hadde alvorlige bruddskader f\u00f8r de ble bed\u00f8vet -adressa.no", "S\u00e5 fem brudd p\u00e5 fem minutter", "- Kritikkverdig", "Tviler p\u00e5 Mattilsynets tall", "Slakter fire mill. kyllinger i \u00e5ret", "Saken ikke avsluttet", "Nominert til hederspris"]}, {"field": "id", "value": "f1e043d602fba1b289e86d3d1bf282bb4757dd13"}, {"field": "keyword", "value": ["kylling", "ytter\u00f8ykylling", "Levanger", "mat", "Mattilsynet", "dyrevelferd"]}, {"field": "keywords", "value": "kylling,ytter\u00f8ykylling,Levanger,mat,Mattilsynet,dyrevelferd"}, {"field": "kw-category", "value": ["pluss", "okonomi"]}, {"field": "kw-classification", "value": "pets"}, {"field": "kw-concept", "value": ["fj\u00f8rfebransjens landsforbund", "ytter\u00f8ykylling", "alvorlige bruddskader", "daglig leder", "skade", "skadde kyllinger", "antall skader"]}, {"field": "kw-entity", "value": ["ytter\u00f8y", "ytter\u00f8ykylling", "adresseavisen", "fj\u00f8rfebransjens", "dyrevernalliansen", "kj\u00f8tt", "mattilsynet s\u00f8r-innherred", "norsk kylling"]}, {"field": "kw-location", "value": "levanger"}, {"field": "kw-pageclass", "value": "article"}, {"field": "kw-person", "value": ["ida mathisen", "kaja ringnes efskind", "lasse kj\u00f8nstad", "ingeborg \u00f8ster\u00e5s"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14747666.ece/nhk9xp/ALTERNATES/w980-default/Kylling7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kyllinger hadde alvorlige bruddskader f\u00f8r de ble bed\u00f8vet"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/05/22/Kyllinger-hadde-alvorlige-bruddskader-f%C3%B8r-de-ble-bed%C3%B8vet-14747668.ece"}, {"field": "pageclass", "value": ["article"]}, {"field": "publishtime", "value": "2017-05-22T08:03:29.000Z"}, {"field": "recs-articleid", "value": "14747668"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-05-22T08:03:29.000Z"}, {"field": "recs-rawtitle", "value": "Kyllinger hadde alvorlige bruddskader f\u00f8r de ble bed\u00f8vet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Flere vingeskader og ett alvorlig beinbrudd p\u00e5 levende kylling gj\u00f8r at Mattilsynet krever innskjerping ved Ytter\u00f8ykylling."}, {"field": "thumbnail", "value": "http://content-thumbnail.cxpublic.com/content/thumbnail200x150/f1e043d602fba1b289e86d3d1bf282bb4757dd13.jpg?592304eb"}, {"field": "thumbnailfullheightdimensions", "value": "200x2041"}, {"field": "timestamp", "value": "2017-05-22T15:34:03.000Z"}, {"field": "title", "value": "Kyllinger hadde alvorlige bruddskader f\u00f8r de ble bed\u00f8vet"}, {"field": "url", "value": "http://www.adressa.no/pluss/okonomi/2017/05/22/Kyllinger-hadde-alvorlige-bruddskader-f%c3%b8r-de-ble-bed%c3%b8vet-14747668.ece"}, {"field": "urlhash", "value": "f1e043d602fba1b289e86d3d1bf282bb4757dd13"}], "score": 1.1552379, "siteId": "9222270286501375973", "id": "f1e043d602fba1b289e86d3d1bf282bb4757dd13"}

