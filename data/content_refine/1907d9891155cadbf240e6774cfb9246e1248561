{"fields": [{"field": "modifiedtime", "type": "time", "value": "2017-03-06T15:30:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "f\u00f8r og n\u00e5", "Kjell A. Olsen", "Per Christiansen", "trondheimshistorie"]}, {"field": "author", "value": ["kjell a. olsen", "per christiansen"]}, {"field": "body", "value": ["Saken oppdateres.", "Mens to av g\u00e5rdene var lovet flytting, gjenreisning og \u00abevig liv\u00bb, var tiden ugjenkallelig omme for den tredje. Alle var reist helt p\u00e5 begynnelsen av 1800-tallet, og hadde for det meste tjent som bolighus gjennom mer enn 150 \u00e5r. Det n\u00e6rmeste, nr. 13, hadde en s\u00e6rdeles gjev nabo i Katedralskolens hovedbygning, Harsdorff-bygningen fra 1786, og var selv en del av en fin og fornem husrekke s\u00e5 lenge den fikk st\u00e5. I 1962 var det imidlertid snart slutt p\u00e5 naboskapet. Katedralskolen trengte mer plass og planla sitt nye inngangsparti mot Erling Skakkes gate.", "De opprinnelige eierne av de tre g\u00e5rdene h\u00f8rte ikke til byens \u00f8vre sosiale sjikt, men m\u00e5 likevel ha hatt \u00f8konomi til \u00e5 sikre seg tomt her og bygge i en st\u00f8rrelse og standard som kledde det pene str\u00f8ket som dette var. Hele husrekken fikk fasader i \u00abLouis seize-stil\u00bb og viser tydelig at empiren var kommet for fullt i Trondheim ved overgangen til 1800-tallet. Det er kjent at skomaker Jens Fosling var byggherre i nr. 13, mens nr. 15 ble reist av bedemann Peder Bierck, dvs. en av byens \u00abselskapsarrang\u00f8rer\u00bb. Denne g\u00e5rden ble overtatt av presteenken Elisabeth Garmann, som foretok endelig ombygging, med et h\u00f8yt og bratt skr\u00e5tak og en forseggjort portal med en palmegren malt over d\u00f8ren. Etter hvert ble de tre g\u00e5rdene kjent som Gr\u00f8nningg\u00e5rden, Stenbrog\u00e5rden og Kvenildg\u00e5rden etter eierne fra siste del av 1800-tallet. Dette var hospitalsforstander Hartvig Gr\u00f8nning i nr. 13, steinhugger Ole Olsen Stenbro i nr. 15 og snekkerfamilien Kvenild i nr. 17. I alle g\u00e5rdene var det mange leieboere, de aller fleste fra alminnelig arbeiderklasse.", "I 1927 ble husrekken Erling Skakkes gate 13-17 fredet som et godt eksempel p\u00e5 trondhjemsarkitektur fra f\u00f8r 1840-tallet (da tre store branner \u00f8dela s\u00e5 mye av eldre bygningstyper i en stor del av byen). Mens beboere i et betydelig antall fortsatte \u00e5 g\u00e5 ut og inn av Gr\u00f8nningg\u00e5rden og Stenbrog\u00e5rden som f\u00f8r, ble nr. 17 tatt i bruk til kontorer og utsalg, bl.a. for et murerfirma og en elektrisk forretning. Denne n\u00e6ringsbruken endret g\u00e5rden i st\u00f8rre grad enn de to andre, slik at arbeidet for bevaring konsentrerte seg om nr. 13 og 15 da Katedralskolen skulle bygge ut.", "Riksantikvaren godkjente rivningen, men satte som betingelse at de to mest verdifulle g\u00e5rdene skulle gjenreises p\u00e5 Tr\u00f8ndelag Folkemuseum. Opprinnelig ble det ogs\u00e5 satt en tidsfrist, men denne ble frafalt f\u00f8r demonteringen kom i gang. B\u00e5de Gr\u00f8nningg\u00e5rden og Stenbrog\u00e5rden ble lenge liggende lagret p\u00e5 Sverresborg f\u00f8r de begge ble gjenoppf\u00f8rt ved midten av 1990-tallet i hver sin husrekke i museets byavdeling. Gr\u00f8nningg\u00e5rden har i dag en permanent post- og teleutstilling, mens Stenbrog\u00e5rden er innredet som kolonial- og fedevarebutikk."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a5bbb0548af190ed44d91b0e25fc0444d9088a339e445c2837af816beb429d72"}, {"field": "createtime", "value": "2017-03-06T15:35:20.000Z"}, {"field": "description", "value": "Tre gamle trondhjemsg\u00e5rder sto for fall i Erling Skakkes gate h\u00f8sten 1962."}, {"field": "dominantimage", "value": "http://www.adressa.no/pluss/magasin/article14383143.ece/5ekfno/ALTERNATES/w980-default/fognErling%20Skakkes%20gt%2013-15n%201"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1907d9891155cadbf240e6774cfb9246e1248561.jpg?597f630e"}, {"field": "dominantthumbnaildimensions", "value": "300x169"}, {"field": "heading", "value": "Erling Skakkes gate 1962 og 2017 -adressa.no"}, {"field": "id", "value": "1907d9891155cadbf240e6774cfb9246e1248561"}, {"field": "keyword", "value": ["Ukeadressa", "f\u00f8r og n\u00e5", "Kjell A. Olsen", "Per Christiansen", "trondheimshistorie"]}, {"field": "keywords", "value": "Ukeadressa,f\u00f8r og n\u00e5,Kjell A. Olsen,Per Christiansen,trondheimshistorie"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["gamle trondhjemsg\u00e5rder", "g\u00e5rden", "trondhjemsg\u00e5rder sto", "gamle trondhjemsg\u00e5rder sto"]}, {"field": "kw-entity", "value": ["tr\u00f8ndelag folkemuseum", "stenbrog\u00e5rden og kvenildg\u00e5rden", "kvenild", "harsdorff", "gr\u00f8nningg\u00e5rden", "gr\u00f8nningg\u00e5rden og stenbrog\u00e5rden", "katedralskolen", "louis", "sverresborg", "stenbrog\u00e5rden", "per christiansen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["peder bierck", "jens fosling", "elisabeth garmann", "hartvig gr\u00f8nning", "erling skakkes", "ole olsen stenbro", "kjell a. olsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14383143.ece/5ekfno/ALTERNATES/w980-default/fognErling%20Skakkes%20gt%2013-15n%201"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erling Skakkes gate 1962 og 2017"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/06/Erling-Skakkes-gate-1962-og-2017-14383145.ece"}, {"field": "pageclass", "value": ["article"]}, {"field": "publishtime", "value": "2017-03-06T15:30:57.000Z"}, {"field": "recs-articleid", "value": "14383145"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-06T15:30:57.000Z"}, {"field": "recs-rawtitle", "value": "Erling Skakkes gate 1962 og 2017 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tre gamle trondhjemsg\u00e5rder sto for fall i Erling Skakkes gate h\u00f8sten 1962."}, {"field": "thumbnail", "value": "http://content-thumbnail.cxpublic.com/content/thumbnail200x150/1907d9891155cadbf240e6774cfb9246e1248561.jpg?597f630e"}, {"field": "thumbnailfullheightdimensions", "value": "200x1476"}, {"field": "timestamp", "value": "2017-07-31T17:04:14.000Z"}, {"field": "title", "value": "F\u00f8r og n\u00e5: Tre gamle trondhjemsg\u00e5rder sto for fall"}, {"field": "url", "value": "http://www.adressa.no/pluss/magasin/2017/03/06/Erling-Skakkes-gate-1962-og-2017-14383145.ece"}, {"field": "urlhash", "value": "1907d9891155cadbf240e6774cfb9246e1248561"}], "score": 0.85732824, "siteId": "9222270286501375973", "id": "1907d9891155cadbf240e6774cfb9246e1248561"}

