{"fields": [{"field": "modifiedtime", "type": "time", "value": "2015-11-06T09:30:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["astrid lys\u00e5", "lagleder", "seniorforsker norges geologiske unders\u00f8kelse (ngu)", "eiliv larsen", "seniorforsker ngu", "professor ii", "ntnu vitenskapsmuseet"]}, {"field": "body", "value": ["Saken oppdateres.", "Klimaet har variert gjennom hele jordens historie. Det er et faktum. Vi kan likevel ikke bruke dette som argument for \u00e5 unnlate \u00e5 ta dagens klimautfordringer p\u00e5 alvor. Det er ikke uten grunn at FN utpeker dette som en av de st\u00f8rste globale milj\u00f8utfordringer vi st\u00e5r ovenfor. Vi har ikke r\u00e5d til \u00e5 la v\u00e6re \u00e5 bry oss.", "\u00c5rsakene til at klimaet varierer er sv\u00e6rt sammensatt, og det trengs kunnskap og innsats fra en rekke fagdisipliner for \u00e5 forst\u00e5 dette. Vi som er geologer og paleoklimatologer, forskere p\u00e5 tidligere tiders klima, har metoder og strategier for \u00e5 studere fortidens klima. Basert p\u00e5 denne type forskning, vet vi at kontinentaldriften er viktig for langtidsvariasjoner i jordens klima. Kontinentaldriften bestemmer fordeling av land og hav, og er dermed avgj\u00f8rende for klimafaktorer som for eksempel atmosf\u00e6risk sirkulasjon og havsirkulasjon. I kvart\u00e6rtiden, de siste cirka 2,6 millioner \u00e5r, har disse faktorene v\u00e6rt omtrent som i dag. Geologer har beskrevet store vekslinger mellom istider og mellomistider i denne perioden, men det var en astronom som beregnet at disse endringene skyldes sykliske variasjoner i jordbanens form rundt solen, i jordaksens helning og dens presesjon, eller slingring p\u00e5 godt norsk. Dette styrer hvor mye solinnstr\u00e5ling som n\u00e5r jorden, hvordan denne fordeles p\u00e5 ulike breddegrader og gjennom \u00e5rstidene. Endringene er sv\u00e6rt sm\u00e5, og det var lenge vanskelig \u00e5 forst\u00e5 at disse kunne f\u00f8re til s\u00e5 store klimavariasjoner. En uendelig stor forskningsinnsats fra matematiske og naturvitenskapelige fag har vist hvordan slike ytre klimap\u00e5drivere blir forsterket eller svekket av ulike interne mekanismer i jordens klimasystem.", "Klimavariasjoner er regelen og \u00e5rsakene er mange. Dette kan vi si etter mer enn 25 \u00e5rs forskning i, og prosjektledelse av, store nasjonale og internasjonale prosjekter. I dag, i v\u00e5r mellomistid, dekker isbreer cirka ti prosent av jordens overflate. Under siste istids maksimum, for \u00abbare\u00bb omtrent 20000 \u00e5r siden, var hele 30 prosent av jordoverflaten isdekket. I hele kvart\u00e6rperioden har istider vekslet med mellomistider. Innen hver av disse har det v\u00e6rt st\u00f8rre og mindre klimavariasjoner slik at isutbredelse, havniv\u00e5 og havstr\u00f8mmer varierte, og skoggrensen endret seg. Alt dette gir innsikt i naturlig klimavariabilitet. Det gir oss kunnskap om klimasystemet, hvor fort endringer g\u00e5r, og ikke minst gir det oss referanse for hvilke rammer det naturlige klimaet opererer innen. CO 2 -innholdet i atmosf\u00e6ren er i dag nesten 40 prosent h\u00f8yere enn i f\u00f8rindustriell tid. Geologiske data viser at det ikke har v\u00e6rt s\u00e5 h\u00f8yt i l\u00f8pet av de siste 800000 \u00e5r. Dette er tydelige signal fra paleoklimaforskningen om avvik fra de naturlige svingningene slik vi kjenner dem.", "Lille istid var en kj\u00f8lig periode som kulminerte omkring 1750. Vintrene var strenge, nedb\u00f8ren h\u00f8y og breene vokste. Vi vet mye om klimaet den gang fordi det finnes historiske data, og fordi perioden er grundig studert av paleoklimaforskere. Det m\u00e5tte imidlertid ogs\u00e5 andre fagdisipliner til for \u00e5 vise at klimaforverringen skyldtes en kombinasjon av lav solaktivitet og store vulkanutbrudd. Det blir fra enkelte hold hevdet at oppvarmingen vi har hatt de siste 100 \u00e5r er en naturlig oppvarming etter lille istid. Faktum er at oppvarmingen i siste halvdel av forrige \u00e5rhundre inntraff i en periode da de naturlige klimap\u00e5driverne skulle f\u00f8re til avkj\u00f8ling. Hva har vi l\u00e6rt av alt dette? Jo, at samarbeid mellom fagdisipliner er avgj\u00f8rende for \u00e5 finne ut hvordan klimaet har v\u00e6rt, hva som for\u00e5rsaket det, og hvordan det kan bli.", "Klimamodeller er helt n\u00f8dvendig for \u00e5 kunne forutse hvordan klimaet kan bli. For dem som tar seg bryet med \u00e5 studere rapportene til FNs klimapanel, er det \u00e5penbart hvor omfattende det vitenskapelige grunnlaget er, og hvor tydelig usikkerhetene med prognosene er kommunisert. Forbedring av disse modellene skjer p\u00e5 mange m\u00e5ter. En av disse er \u00e5 teste i hvor stor grad de kan simulere fortidens klima slik det er rekonstruert av geologer.", "Klimaskeptikere bruker det forhold at det alltid har v\u00e6rt klimavariasjoner som argument mot at vi mennesker kan p\u00e5virke klimaet. Dette blir helt feil. Fortidens naturlige klimavariasjoner er ikke et argument for at alt som skjer i dag, har naturlige \u00e5rsaker. Og det er heller ikke slik at dagens oppvarming ikke utgj\u00f8r noen trussel selv om det har v\u00e6rt varmere perioder tidligere. For 6\u20138000 \u00e5r siden levde menneskene p\u00e5 v\u00e5re breddegrader under varmere og t\u00f8rrere forhold enn det vi gj\u00f8r i dag. Dette er ikke s\u00e5 merkelig ettersom solinnstr\u00e5lingen p\u00e5 v\u00e5re breddegrader i denne perioden var h\u00f8yere enn i dag.", "At forskere diskuterer seg imellom, blir ogs\u00e5 misbrukt. Slike diskusjoner er normalt og et uttrykk for en vitenskapelig tiln\u00e6rming, der kritisk gjennomgang av forskningsdata og resultater bringer fagfeltet videre. Forskningens natur er sannhetss\u00f8kende. \u00c5pen, fri og kritisk forskning har tatt oss dit vi er i dag, og er helt n\u00f8dvendig for ytterligere \u00e5 forst\u00e5 klimasystemet. Det blir feil \u00e5 tvile p\u00e5 forskningsresultater bare fordi man ikke liker dem.", "Verken isbreer, havniv\u00e5 eller ekstremv\u00e6r bryr seg om endringene som skjer i dag, skyldes naturlige klimasvingninger alene, eller om klimaet i tillegg er p\u00e5virket av oss mennesker. Har vi mennesker r\u00e5d til \u00e5 la v\u00e6re \u00e5 bry oss? V\u00e5rt forskersvar er et klart nei!"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "880d6633fc132ba34d62c21367baa9312d4990a87bba2f116ef2456698aa84bf"}, {"field": "createtime", "value": "2016-10-12T07:28:46.000Z"}, {"field": "description", "value": "Det blir feil \u00e5 tvile p\u00e5 forskningsresultater bare fordi man ikke liker dem."}, {"field": "dominantimage", "value": "http://www.adressa.no/meninger/kronikker/article11777609.ece/6uaw3/ALTERNATES/w980-default/Svalbard_Bre.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/91b8e8dbc41aeba17c9360e5d66303202cd06615.jpg?59898ba8"}, {"field": "dominantthumbnaildimensions", "value": "300x169"}, {"field": "heading", "value": "Klima f\u00f8r og n\u00e5 \u2013 hva s\u00e5? -adressa.no"}, {"field": "id", "value": "91b8e8dbc41aeba17c9360e5d66303202cd06615"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["klima", "dag", "fortidens klima", "lille istid", "natur"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11777609.ece/6uaw3/ALTERNATES/w980-default/Svalbard_Bre.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klima f\u00f8r og n\u00e5 \u2013 hva s\u00e5?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2015/11/10/Klima-f%C3%B8r-og-n%C3%A5-%E2%80%93-hva-s%C3%A5-11777610.ece"}, {"field": "pageclass", "value": ["article"]}, {"field": "publishtime", "value": "2015-11-10T04:00:00.000Z"}, {"field": "recs-articleid", "value": "11777610"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-11-10T04:00:00.000Z"}, {"field": "recs-rawtitle", "value": "Klima f\u00f8r og n\u00e5 \u2013 hva s\u00e5? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det blir feil \u00e5 tvile p\u00e5 forskningsresultater bare fordi man ikke liker dem."}, {"field": "thumbnail", "value": "http://content-thumbnail.cxpublic.com/content/thumbnail200x150/91b8e8dbc41aeba17c9360e5d66303202cd06615.jpg?59898ba8"}, {"field": "thumbnailfullheightdimensions", "value": "200x1182"}, {"field": "timestamp", "value": "2017-08-08T10:00:08.000Z"}, {"field": "title", "value": "Klima f\u00f8r og n\u00e5 \u2013 hva s\u00e5?"}, {"field": "url", "value": "http://www.adressa.no/meninger/kronikker/2015/11/10/Klima-f%c3%b8r-og-n%c3%a5-%e2%80%93-hva-s%c3%a5-11777610.ece"}, {"field": "urlhash", "value": "91b8e8dbc41aeba17c9360e5d66303202cd06615"}], "score": 0.6662527, "siteId": "9222270286501375973", "id": "91b8e8dbc41aeba17c9360e5d66303202cd06615"}

