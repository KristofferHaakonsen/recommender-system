{"fields": [{"field": "modifiedtime", "type": "time", "value": "2016-03-15T06:16:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "I mange \u00e5r har barn og unge engasjert seg som milj\u00f8agenter. Milj\u00f8agentene, som omtaler seg som barnas milj\u00f8vernorganisasjon , jobber for \u00e5 gi barn troen p\u00e5 seg selv, fremtiden og at det nytter \u00e5 gj\u00f8re noe. De vil ogs\u00e5 inspirere voksne til \u00e5 ta milj\u00f8vennlige valg.", "N\u00e5 vil helseminister Bent H\u00f8ie kopiere konseptet p\u00e5 et annet omr\u00e5de: Kosthold.", "\u2014 Vi har stor tro p\u00e5 \u00e5 mobilisere barn til \u00e5 v\u00e6re agenter for et sunt og hyggelig m\u00e5ltid. Barna legger ofte premissene for hva som st\u00e5r p\u00e5 middagsbordet. Hvis barna blir mer bevisste og f\u00e5r mer kunnskap om mat, kan det ha betydning for hva hele familien spiser. Vi kan ogs\u00e5 f\u00e5 en voksengenerasjon med mer kunnskap, sier H\u00f8ie.", "Han p\u00e5peker at Milj\u00f8agentene har hatt stor betydning for at mange n\u00e5 kildesorterer. P\u00e5 samme m\u00e5te h\u00e5per han at matagenter kan inspirere til matglede, og et sunnere og mer b\u00e6rekraftig kosthold.", "Starter opp i 2017?N\u00e5 starter regjeringen arbeidet med en ny nasjonal handlingsplan for kosthold. Arbeidet sparkes i gang med konferansen \u00abM\u00e5ltidsglede \u2013 sunt for alle\u00bb i Stavanger tirsdag. Matagentprosjektet vil utredes videre i 2016, og m\u00e5let er oppstart i 2017. \u2014 Har du noen tanker om hvordan prosjektet skal organiseres?", "\u2014 Vi vil se om vi kan kopiere Milj\u00f8agentene og deres m\u00e5te \u00e5 jobbe p\u00e5. De har en medlemsorganisasjon for barn og unge, der ogs\u00e5 skoler og barnehager kan bli gruppemedlemmer. S\u00e5 har de nettside, medlemsblad og egen milj\u00f8rapport, blant annet. Det er et konsept vi ser fungerer, sier H\u00f8ie.", "Han ser for seg at matagentene vil v\u00e6re eldre barnehagebarn og yngre barneskolebarn. B\u00e5de konsept og m\u00e5lgruppe vil v\u00e6re en del av utredningen.", "H\u00f8ie \u00f8nsker \u00e5 samarbeide med b\u00e5de n\u00e6ringsliv og frivillig sektor for \u00e5 f\u00e5 til dette. Eat, med Gunhild Stordalen i spissen, er blant dem som vil bidra.", "\u2014 Dette er er prosjekt vi st\u00f8tter helhjertet og der vi gjerne vil bra med EAT-kunnskap. All \u00e6re til helseministeren og Tines konsernsjef for initiativet. Dette viser ogs\u00e5 hvor viktig det er at n\u00e6ringsliv og politikere jobber sammen. Det er helt i EATs \u00e5nd. Samtidig er det viktig \u00e5 involvere forskerne fra de ulike fagfeltene som omhandler mat, s\u00e5 vi er vi er sikre p\u00e5 at vi gj\u00f8r de rette tingene, skriver direkt\u00f8r i Eat, Gunhild Stordalen, i en e-post.", "Det var konsernsjef i Tine, Hanne Refsholt, som hadde id\u00e9en om \u00e5 gj\u00f8re barn til matagenter. Hun har fulgt med p\u00e5 Milj\u00f8agentene i mange \u00e5r, og mener det blant annet er deres fortjeneste at s\u00e5 mange bretter melkekartonger i dag.\u2014 Jeg begynte \u00e5 tenke p\u00e5 om det var mulig \u00e5 skape et konsept der vi fikk barna til \u00e5 \u00abdytte\u00bb litt p\u00e5 oss voksne innen mat ogs\u00e5, sier Refsholt.", "F\u00f8r jul tok hun id\u00e9en opp med Bent H\u00f8ie, og fikk positiv respons. N\u00e5 ser Refsholt og Stordalen frem til samarbeidet.", "\u2014 Usunt kosthold har n\u00e5 g\u00e5tt forbi r\u00f8yking som den viktigste risikofaktoren for sykdom. Skal vi lykkes med \u00e5 reversere epidemien av fedme og kroniske sykdommer, m\u00e5 vi ikke bare satse massivt p\u00e5 tidlig forebygging og innarbeiding av gode vaner hos barn og unge. Vi m\u00e5 ogs\u00e5 jobbe p\u00e5 tvers av sektorer og disipliner for \u00e5 tilrettelegge for at sunne, b\u00e6rekraftige matvalg blir lettvint, rimelig og praktisk for folk flest, skriver Stordalen.", "Hun p\u00e5peker ogs\u00e5 at hva vi legger p\u00e5 tallerkenen ogs\u00e5 er noe av det viktigste enkeltpersoner kan gj\u00f8re for \u00e5 bidra til bedre klima og milj\u00f8.", "I tillegg til Tine og Eat har NCD-alliansen, som best\u00e5r av Kreftforeningen, Diabetsforbundet, Nasjonalforeningen for folkehelse og Landsforeningen for hjerte- og lungesyke, sagt seg villig til \u00e5 bli med p\u00e5 matagentsamarbeidet.", "Milj\u00f8agentene setter pris p\u00e5 at helseminister H\u00f8ie trekker frem dem som et godt eksempel. Barnas milj\u00f8vernorganisasjon ble stiftet for ti \u00e5r siden og teller i dag 4600 barn og 30 lokallag over hele landet.", "\u2014 M\u00e5let v\u00e5rt er \u00e5 skape engasjement fra tidlig alder som de tar med seg videre. Vi jobber ogs\u00e5 inn mot barneskoler p\u00e5 store kampanjer og n\u00e5r dermed ut til veldig mange barn. Vi har et m\u00e5l om \u00e5 fremme barnas stemme og ta med dem p\u00e5 sp\u00f8rsm\u00e5l rundt klima og milj\u00f8, sier sjefsagent Are Shaw Waage.", "- Hvilke r\u00e5d har du til H\u00f8ie f\u00f8r han setter i gang dette?", "\u2014 Barn m\u00e5 f\u00e5 ansvar for de rette tingene, ogs\u00e5 m\u00e5 det v\u00e6re voksenpunkter som legger til rette, uten \u00e5 legge ordene i munnen p\u00e5 barna. Men det er ikke bare enkelt \u00e5 starte opp og f\u00e5 i gang dette. Vi har brukt mange \u00e5r p\u00e5 \u00e5 bygge det opp, sier Waage."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "20baf1cc3ff112af308f3cabce8c7a15ae70baa9eb3dc1383e292d405d2868c6"}, {"field": "createtime", "value": "2017-04-02T06:57:43.000Z"}, {"field": "description", "value": "Gunhild Stordalen og Eat skal samarbeide med helseminister Bent H\u00f8ie om \u00e5 gj\u00f8re barn til matagenter."}, {"field": "heading", "value": ["Vil at barn skal l\u00e6re voksne \u00e5 spise sunt -adressa.no", "Stordalen: - St\u00f8tter helhjertet", "- M\u00e5 satse massivt", "Milj\u00f8agentene"]}, {"field": "id", "value": "d369da9b6d2a08ac0762b0263e2c5f4b64c1e344"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "family-and-parenting"}, {"field": "kw-concept", "value": ["spise sunt", "l\u00e6re voksne", "st\u00f8tter helhjertet", "barn", "barnas milj\u00f8vernorganisasjon", "rette tingene", "satse massivt"]}, {"field": "kw-entity", "value": ["stordalen og eat", "m\u00e5ltidsglede", "refsholt og stordalen", "landsforeningen", "gunhild stordalen", "nasjonalforeningen", "eat", "tine", "kreftforeningen", "milj\u00f8agentene", "tine og eat", "diabetsforbundet"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["hanne refsholt", "bent h\u00f8ie", "are shaw waage"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/a226b52a-c239-4d12-9a18-beabf5247342?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil at barn skal l\u00e6re voksne \u00e5 spise sunt"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Vil-at-barn-skal-lare-voksne-a-spise-sunt-214173b.html"}, {"field": "pageclass", "value": ["article"]}, {"field": "publishtime", "value": "2016-03-15T06:16:13.000Z"}, {"field": "recs-articleid", "value": "214173"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-03-15T06:16:13.000Z"}, {"field": "recs-rawtitle", "value": "Vil at barn skal l\u00e6re voksne \u00e5 spise sunt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Gunhild Stordalen og Eat skal samarbeide med helseminister Bent H\u00f8ie om \u00e5 gj\u00f8re barn til matagenter."}, {"field": "thumbnail", "value": "http://content-thumbnail.cxpublic.com/content/thumbnail200x150/d369da9b6d2a08ac0762b0263e2c5f4b64c1e344.jpg?59092a67"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T00:55:03.000Z"}, {"field": "title", "value": "Vil at barn skal l\u00e6re voksne \u00e5 spise sunt"}, {"field": "url", "value": "http://www.adressa.no/100Sport/sprek/Vil-at-barn-skal-lare-voksne-a-spise-sunt-214173b.html"}, {"field": "urlhash", "value": "d369da9b6d2a08ac0762b0263e2c5f4b64c1e344"}], "score": 0.7531869, "siteId": "9222270286501375973", "id": "d369da9b6d2a08ac0762b0263e2c5f4b64c1e344"}

