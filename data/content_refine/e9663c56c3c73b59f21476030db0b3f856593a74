{"fields": [{"field": "modifiedtime", "type": "time", "value": "2012-04-16T21:38:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "odd s. midtskog r\u00e5dgiver i sentrumsplanlegging"}, {"field": "body", "value": ["Saken oppdateres.", "For en tid tilbake var jeg p\u00e5 en studietur til vestkysten av USA for \u00e5 se p\u00e5 trender i byutvikling. Spesielt fokus ble satt p\u00e5 trendstaten California, og statens \u00e5rlige sentrumskonferanse var med i programmet. Valget av USA skyldes at byutvikling der ikke er sv\u00e6rt forskjellig fra Norge.", "Dimensjonene er forskjellige, men utviklingen preges begge steder av mangel p\u00e5 urbane tradisjoner og mye tilgjengelig areal. Stor spredning av boliger og sentrumsfunksjoner har gitt et bilbasert og bilavhengig samfunn, og en utvikling som er vanskelig \u00e5 snu. I USA begynte imidlertid denne utviklingen tidligere, og de ligger kanskje 10-20 \u00e5r foran oss. Dette gj\u00f8r USA interessant som objekt for \u00e5 studere f\u00f8lger, og hvordan man kan unng\u00e5 dem.", "Det elementet som har p\u00e5virket by- og sentrumstvikling mest, er detaljhandel. Shoppingmalls (kj\u00f8pesentra) er en amerikansk oppfinnelse, men knapt noe land har v\u00e6rt flinkere til \u00e5 ta etter enn Norge. Effektene av denne trenden har v\u00e6rt mer negative i Norge enn i USA, av to hoved\u00e5rsaker: For det f\u00f8rste har denne utviklingen g\u00e5tt sv\u00e6rt fort hos oss. I l\u00f8pet av 25 \u00e5r har kj\u00f8pesentrene overtatt n\u00e6r halvparten av detaljhandelen. For det andre er v\u00e5re byer sm\u00e5. Det oppst\u00e5r en betydelig mer dramatisk og synlig effekt n\u00e5r en by p\u00e5 20-50 tusen innbyggere f\u00e5r et kj\u00f8pesenter enn n\u00e5r det bygges i en millionby. Store byer t\u00e5ler kj\u00f8pesentra bedre enn sm\u00e5.", "Mens vi i Norge ufortr\u00f8dent fortsetter kj\u00f8pesenterutbyggingen, har det fra USA kommet klare signaler om at denne trenden er i ferd med \u00e5 snu. Publikum vil tilbake til sentrum. Forklaringen er at man opplever kj\u00f8pesenterutviklingen som styrt og kunstig, slik at nye og originale butikker ikke f\u00e5r utvikle seg. I kj\u00f8pesentra f\u00e5r stort sett bare landsomfattende og internasjonale kjeder etablere seg, og handelsmilj\u00f8et utenfor svekkes slik at nye og lokale initiativ f\u00e5r d\u00e5rlige vekstvilk\u00e5r. Det er ytterst interessant \u00e5 se hva som skjer n\u00e5r utbyggere registrerer de nye trendene i opinionen.", "Kj\u00f8pesentereierne har blitt sv\u00e6rt sterke. I Norge kontrollerer det st\u00f8rste selskapet over 50 kj\u00f8pesentra. I USA har slike selskaper f\u00e5tt utvikle seg over mye lenger tid, og med et betydelig st\u00f8rre marked har de vokst seg enda sterkere enn her hjemme. Den markedskontrollen de har opparbeidet gir de ikke fra seg uten videre. Siden det er utleie kj\u00f8pesentrene tjener penger p\u00e5, skulle man kanskje tro at investering i sentrumseiendom ble interessant n\u00e5r trenden g\u00e5r mot \u00f8kt bruk av sentrum? Det er imidlertid ikke det som skjer.", "I USA ser vi n\u00e5 at n\u00e5r de tradisjonelle malls blir mindre popul\u00e6re, m\u00f8ter investorene publikums \u00f8nsker p\u00e5 en helt annen m\u00e5te enn \u00e5 f\u00f8lge med til sentrum. I stedet bygger de sine egne \u00abbyer\u00bb! The Grove i utkanten av Los Angeles er en slik by, eid av Caruso Affiliated, et stort og tradisjonelt kj\u00f8pesenterselskap. Da Jeg bes\u00f8kte The Grove, m\u00e5 jeg innr\u00f8mme at opplevelsen var surrealistisk. Andre uten innsikt i problematikken tenker kanskje ikke slik, derfor lykkes man ogs\u00e5 med eksperimentet.", "The Grove ser ut som et intimt, trivelig bysentrum hvor alt er lagt til rette p\u00e5 beste m\u00e5te. Alle butikker er i avdelte lokaler med inngang fra gaten. I omr\u00e5det finnes en rekke gourmetrestauranter, og byen har kino, teater og profesjonell gateunderholdning hver dag. Universell utforming er gjennomf\u00f8rt til det perfekte. Det er mulig n\u00e5r hele byen bygges som ett prosjekt. Byen ser ut som om den best\u00e5r av separate, individuelle bygninger fra forskjellige tidsepoker, og noen hadde ikke stukket seg ut om de sto i Roma. Parkomr\u00e5det har fontener og beplantninger jeg ikke har sett maken til i noen norsk by. Monumentale s\u00f8yler og skulpturer gir inntrykk av at man befinner seg p\u00e5 et sted med historiske tradisjoner og \u00e6rerik fortid. Installasjonene er i ekte og solide materialer, men motivene har ingen ting med virkeligheten \u00e5 gj\u00f8re. Det meste virker sv\u00e6rt ekte, selv om dette kunne v\u00e6re Disneyland eller Hollywood. Noe som virker kunstig, er trikkeskinnene som skal gi inntrykk av at dette er en gammel by med tradisjoner. For det g\u00e5r ingen trikk, og det skal det trolig aldri gj\u00f8re heller.", "N\u00e5r en slik kunstig by blir en suksess, skyldes det bl.a. at eieren har kontroll over infrastrukturen. Det betyr bl.a. at de fleste av den ekte byens ulemper kan fjernes. F.eks. ved at den har nok parkering i P-hus med utgang til torget midt i byen.", "Kontroll er \u00e5rsaken til at kj\u00f8pesentereierne ikke satser p\u00e5 eiendom i sentrum. De \u00f8nsker \u00e5 kontrollere sine egne verdener hvor offentlige myndigheter ikke kan gripe inn med forstyrrende regulering, anleggsarbeid etc. De \u00f8nsker \u00e5 bestemme hvem som skal slippe inn p\u00e5 sine omr\u00e5der. De vil uten innblanding fra andre g\u00e5rdeiere bestemme profil p\u00e5 omr\u00e5det, hvilket innhold og hvilke leietakere det skal ha, hva som b\u00f8r ligge hvor, osv. Alt elementer de vet er viktige for \u00e5 lykkes i konkurransen. De har forst\u00e5tt at vinner blir den som kontrollerer et omr\u00e5de og kan markedsf\u00f8re det som en helhet. Det har de l\u00e6rt gjennom 50-60 \u00e5r med kj\u00f8pesenterutvikling.", "Det forunderlige er at de som \u00f8nsker vitalisering av sentrum ikke har forst\u00e5tt dette. N\u00e5r s\u00e5 f\u00e5 byer i Norge har lyktes med revitalisering av sitt sentrum, skyldes det manglende forst\u00e5else for at problemet ikke dreier seg om konkurranse mellom butikker i og utenfor kj\u00f8pesentra, men om konkurranse om de beste leietakerne. Kj\u00f8pesentereierne ligger langt foran g\u00e5rdeiere og lokale myndigheter n\u00e5r det gjelder \u00e5 legge til rette for handel.", "Vil vi f\u00e5 private byer som The Grove i Norge? Det er ikke mitt poeng. Min hensikt er \u00e5 vise at sentrum ikke er interessant nok for de mest profesjonelle. Det er s\u00e5 lite interessant at de finner p\u00e5 hva som helst for \u00e5 unng\u00e5 \u00e5 satse i sentrum. Dersom bykommuner og g\u00e5rdeiere virkelig \u00f8nsker vitalisering og \u00f8konomisk avkastning i sentrum, m\u00e5 de skaffe seg kompetanse og innsikt som gj\u00f8r dem i stand til \u00e5 legge til rette for, og konkurrere om de gode leietakerne.", "odd.midtskog@sentrumsutvikling.no"]}, {"field": "category0", "value": "meninger"}, {"field": "contenthash", "value": "a8545df98c61fbe371f348d278fb0aeab4557ca51c784797e899499755fd09ea"}, {"field": "createtime", "value": "2017-05-01T04:43:58.000Z"}, {"field": "description", "value": "Mens vi i Norge ufortr\u00f8dent fortsetter kj\u00f8pesenterutbyggingen, har det fra USA kommet klare signaler om at denne trenden er i ferd med \u00e5 snu. Publikum vil tilbake til sentrum."}, {"field": "dominantimage", "value": "http://www.adressa.no/incoming/article1330095.ece5/ALTERNATES/w980-default/Odd%20S%20Midtskog"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9663c56c3c73b59f21476030db0b3f856593a74.jpg?5934fbca"}, {"field": "dominantthumbnaildimensions", "value": "300x169"}, {"field": "heading", "value": "Sentrumsutvikling under lupen -adressa.no"}, {"field": "id", "value": "e9663c56c3c73b59f21476030db0b3f856593a74"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["ufortr\u00f8dent fortsetter", "kj\u00f8pesentra", "kommet klare signaler", "ufortr\u00f8dent fortsetter kj\u00f8pesenterutbyggingen", "trenden", "sentrum", "utvikle", "kontroll", "byer", "kommet klare", "fortsetter kj\u00f8pesenterutbyggingen", "klare signaler"]}, {"field": "kw-entity", "value": ["the grove", "p-hus", "caruso affiliated", "disneyland"]}, {"field": "kw-location", "value": ["california", "hollywood", "los angeles", "roma", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1330095.ece5/ALTERNATES/w980-default/Odd%20S%20Midtskog"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sentrumsutvikling under lupen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1398413.ece"}, {"field": "pageclass", "value": ["article"]}, {"field": "publishtime", "value": "2009-10-14T07:30:47.000Z"}, {"field": "recs-articleid", "value": "1303427"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-14T07:30:47.000Z"}, {"field": "recs-rawtitle", "value": "Sentrumsutvikling under lupen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mens vi i Norge ufortr\u00f8dent fortsetter kj\u00f8pesenterutbyggingen, har det fra USA kommet klare signaler om at denne trenden er i ferd med \u00e5 snu. Publikum vil tilbake til sentrum."}, {"field": "thumbnail", "value": "http://content-thumbnail.cxpublic.com/content/thumbnail200x150/e9663c56c3c73b59f21476030db0b3f856593a74.jpg?5934fbca"}, {"field": "thumbnailfullheightdimensions", "value": "200x1830"}, {"field": "timestamp", "value": "2017-06-05T06:35:54.000Z"}, {"field": "title", "value": "Sentrumsutvikling under lupen"}, {"field": "url", "value": "http://www.adressa.no/meninger/article1398413.ece"}, {"field": "urlhash", "value": "e9663c56c3c73b59f21476030db0b3f856593a74"}], "score": 0.72074085, "siteId": "9222270286501375973", "id": "e9663c56c3c73b59f21476030db0b3f856593a74"}

