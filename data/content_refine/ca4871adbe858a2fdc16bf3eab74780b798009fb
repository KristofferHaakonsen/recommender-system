{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda lund nilsson"}, {"field": "body", "value": ["Saken oppdateres.", "- 1052 timer, sier Kjetil Harket, der han sitter hjemme i farmorstolen i Skien og snakker om den store svennepr\u00f8ven \u2013 det m\u00f8ysommelige arbeidet det var \u00e5 gjenskape Hans J. Wegners Gjeddeskap fra 1944.", "Motivet p\u00e5 fronten er en gjedde p\u00e5 innsj\u00f8ens bunn, satt sammen av flere enn 3500 trebiter, og det tok ham alts\u00e5 1052 timer.", "I snakkende stund st\u00e5r mesterverket i et hj\u00f8rne av stuen, men n\u00e5r dette leses har det en av hedersplassene p\u00e5 museet i T\u00f8nder, Wegners f\u00f8deby, i anledning 100-\u00e5rsjubileet.", "Originalskapet st\u00e5r i Designmuseum Danmark i K\u00f8benhavn, der Harket selv s\u00e5 det f\u00f8rste gang som student.", "- Jeg hadde s\u00e5 vidt h\u00f8rt om \u00abfiskeskapet\u00bb til Wegner, og ante ikke hva det innebar. Jeg ble st\u00e5ende som lamsl\u00e5tt og studere det i sikkert \u00e9n time. S\u00e5 lenge at l\u00e6reren kom bort og spurte om jeg ikke ville lage det som svennepr\u00f8ve. Jeg husker jeg tenkte \u00abhaha, s\u00e6rlig\u00bb, i en blanding av beundring og avmakt.", "Men avmakten svant, f\u00f8r den kanskje vokste litt igjen, der mot slutten:", "- Jeg var b\u00e5de sliten og umotivert etter \u00e5 ha pushet ferdighetsgrensene gjennom hele studiet \u2013 m\u00e5let har hele tiden v\u00e6rt \u00e5 pr\u00f8ve s\u00e5 mange retninger som mulig. Men jeg visste jo at skapet og svennepr\u00f8ven var s\u00e5 viktig for meg, at det ikke var noen vei tilbake.", "Les ogs\u00e5:  Innreder med m\u00f8bler fra s\u00f8pla", "Fra en skuff i skapet fisker Harket frem et brev fra Wegners datter Marianne Wegner, som selv er arkitekt og m\u00f8beldesigner og etter hvert ga tillatelse til prosjektet. I dette skriver hun at hun er imponert over hva han har f\u00e5tt til.", "Hun forteller ogs\u00e5 om sin far, og hvordan han satt hjemme i den lille leieleiligheten i \u00c5rhus og puslet og skar, sm\u00e5 biter av fin\u00e9r. Det var sommer og veldig varmt, men han turte ikke \u00e5pne vinduet i frykt for at vinden skulle ta tak i mylderet av l\u00f8vtynn fin\u00e9r og sabotere puslespillet.", "En intarsia kan beskrives som en avansert form for tremosaikk, der biter av n\u00f8ye utvalgt fin\u00e9r skj\u00e6res n\u00f8yaktig til, s\u00e5 de glir perfekt inn i motivet som er sk\u00e5ret ut av bakgrunnen. Bitene er gjerne under \u00e9n millimeter tykke, og n\u00f8ye valgt etter val\u00f8r og struktur.", "Med feil fin\u00e9rvalg, kan deler av motivet forsvinne.", "Man g\u00e5r gjerne p\u00e5 noen blundere underveis.", "- Folk tror gjerne at n\u00e5r man bestemmer seg for \u00e5 lage skapet, er det fordi man vet hvordan. I virkeligheten handler det om \u00e5 t\u00f8ye grensene hele tiden. Da intarsiaen var ferdig og motivet skulle pusses, s\u00e5 pusset jeg gjennom p\u00e5 tre steder, forteller Harket.", "S\u00e5 var det p\u00e5\u2019n igjen, med \u00e5 pr\u00f8ve \u00e5 finne en bakgrunnsfin\u00e9r med samme m\u00f8nsterpasning som den opprinnelige. Lage nytt utsnitt, overf\u00f8re, sage og lime. Bit for bit for bit.", "Les ogs\u00e5:  Inge har laget alle m\u00f8blene og blomsterkassene av paller", "I bokhyllen til Kjetil Harket st\u00e5r sm\u00e5 boller med pinnsvinpigger. P\u00e5 veggen henger en hodepryd med fj\u00e6r og vakre broderier.", "- Jeg har v\u00e6rt fascinert av indianere fra jeg var liten. Den indianske kulturen romantiseres jo ofte \u2013 jeg tror ikke den er, eller var romantisk \u2013 men det er noe med de sterke skikkelsene, livssynet og h\u00e5ndverket.", "Han begynte med \u00e5 tegne indianerportretter, og snart laget han piler og buer, og fant stor glede i \u00e5 studere treslagenes unike egenskaper.", "P\u00e5 spisestuebordet ligger tre skinn som venter p\u00e5 \u00e5 bli garvet. R\u00e5huden er skrapt ren, og pusset. F\u00f8r brukte man stein til pussingen, Harket bruker sandpapir. S\u00e5 legger han en grisehjerne og \u00e5tte deler vann i en gryte, moser og varmer blandingen til kokepunktet.", "N\u00e5r den tynne suppen er avkj\u00f8lt, begynner jobben med \u00e5 dynke og vri opp, fem til ti ganger, til alt fettet er igjen i skinnet. S\u00e5 skal det strekkes mens det t\u00f8rker.", "\u00c5 gj\u00f8re en r\u00e5hud om til skinn er syv timers hardt arbeid, men kjenn hvor mykt det er?", "- Indiansk h\u00e5ndverk har absolutt kondisjonert t\u00e5lmodigheten min. Jeg tror man nesten m\u00e5 inn i en slags meditasjon for \u00e5 holde ut. De gangene jeg kommer inn i den typen inspirasjonssig i jobben, s\u00e5 flyter tiden. Men mye krever faktisk vilje.", "Det var p\u00e5 slutten av \u00e5ttitallet, og Kjetil Harket hadde flyttet til USA for \u00e5 bli skuespiller.", "Men s\u00e5 var det alts\u00e5 disse indianerne. Gjenstandene han s\u00e5 p\u00e5 museer i New York, kulturen, traff ham s\u00e5 hardt. Han visste det ikke da, at det var indianerne som p\u00e5 en m\u00e5te skulle stake ut veien for ham. Noen \u00e5r senere hadde han flyttet hjem til Norge, han skulle holde et buemakerkurs, og s\u00e5 viste det seg at en av deltagerne hadde g\u00e5tt m\u00f8belsnekkerkurs.", "- Det er litt rart; Jeg har egentlig aldri v\u00e6rt s\u00e5 opptatt av m\u00f8bler, men det var noe med tittelen m\u00f8belsnekker som tente en gnist, forteller Harket.", "I 2000 tok han valget, og to \u00e5r senere kom han inn p\u00e5 den anerkjente m\u00f8belsnekker- og designskolen Carl Malmsten Center i Stockholm.", "- Jeg har ikke angret en dag p\u00e5 valget jeg tok, jeg skj\u00f8nte fort at jeg hadde mer umiddelbart talent for dette. Jeg s\u00f8kte meg til Sverige for \u00e5 bli det beste jeg kunne bli innen yrket, den utdannelsen finnes dessverre ikke her.", "Les ogs\u00e5:  Vi kj\u00f8per flere, men rimeligere m\u00f8bler", "Siden 2006 har Harket drevet sin egen virksomhet. Verkstedet ligger bare fem minutters kj\u00f8ring fra Harkets blekgule jugendhus i Skien.", "P\u00e5 veggene hersker sirlig orden. Her dufter av ferskt treverk, og hunden Thea har sin egen stol. Det er lett \u00e5 romantisere m\u00f8belsnekkeryrket ogs\u00e5. Men virkeligheten er at det er mye arbeid utenom selve h\u00e5ndverket, og det krever \u00e5 skifte fokus.", "Man skal dessuten ha tungen rett i munnen \u2013 en gang endte han med \u00e5 ofre en fingertupp for et skrin.", "- Designprosessen er gjerne en blanding av frustrasjon og inspirasjon, fordi det er s\u00e5 mange elementer og momenter som m\u00e5 plasseres i riktig rekkef\u00f8lge. Jeg er kanskje inne i en stram tankeprosess, og s\u00e5 ringer telefonen og jeg m\u00e5 begynne p\u00e5 nytt.", "Men s\u00e5 er det f\u00f8lelsen han f\u00e5r n\u00e5r han l\u00f8ser et teknisk problem han har grublet p\u00e5, eller legger siste h\u00e5nd p\u00e5 et verk.", "- Styrken min ligger i mangfoldet og utf\u00f8relsen, jeg kan bare ikke produsere s\u00e5 store volum \u2013 av den enkle grunn at jeg er \u00e9n mann, og godt h\u00e5ndverk tar tid. Men jeg synes det er viktig at det jeg driver med finnes, at noen b\u00e6rer en fakkel for h\u00e5ndverkstradisjoner og gammel kunnskap. Hvis ingen har spisskompetanse, og middelm\u00e5dighet er eneste standard, blir omgivelsene ganske triste. Drivkraften min er \u00e5 ber\u00f8re, og det f\u00f8les fint n\u00e5r noen blir truffet av det jeg gj\u00f8r.", "Dekupere:", "Dekupere, dele opp, skj\u00e6re i stykker, klippe eller skj\u00e6re ut, f.eks. i dekup\u00f8rarbeid. (Store norske leksikon)", "Intarsia:", "M\u00f8beldekor, der ulike biter av fin\u00e9r fra forskjellige treslag skj\u00e6res eller sages til for \u00e5 danne et m\u00f8nster eller bilde sammen med m\u00f8belets overflate. Fin\u00e9rens ulike strukturer, val\u00f8rer og former er med \u00e5 danne et levende motiv med et unikt fargespill.", "Fin\u00e9r:", "Fin\u00e9r, et tynt ark eller en skive av tre, som lages ved at en ofte flere tonn tung t\u00f8mmerstokk m\u00f8rnes ved hjelp av vann, f\u00f8r den st\u00f8tes mot et sylskarpt knivblad. Fin\u00e9r til et stykke m\u00f8bel lages gjerne av fin\u00e9r fra samme stokk, for \u00e5 f\u00e5 lik struktur og val\u00f8r.", "Les ogs\u00e5:  Ikke vask gamle trem\u00f8bler med for mye s\u00e5pe og vann", "Kjetil Harkets facebookside finner du her", "2. april ville den danske m\u00f8beldesigneren og arkitekten Hans J. Wegner fylt 100 \u00e5r.", "5. april \u00e5pner Prins Joachim utstillingen ved museet i Wegners f\u00f8deby T\u00f8nder, der Kjetil Harkets reproduksjon av Gjeddeskapet skal stilles ut til november.", "Gjeddeskapet ble f\u00f8rst laget av Hans J. Wegner i 1944, med motiv inspirert av barndommen i T\u00f8nder, en gjedde p\u00e5 innsj\u00f8ens bunn.", "\u2013 Skapet var ogs\u00e5 en kommentar til den strenge funksjonalismen p\u00e5 den tiden: Med d\u00f8rene lukket er skapet helt    \u00abfunkis\u00bb, men innenfor eksploderer det i maksimalisme. D\u00f8rene beskytter dessuten intarsiaen mot sollys og slitasje, sier Kjetil Harket."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "3bf860cbc25b0497844c83c798e81db3db418f040660617108fe8bc496beb167"}, {"field": "createtime", "value": "2015-09-11T18:53:08.000Z"}, {"field": "description", "value": "Motivet er satt sammen av 3500 trebiter, men m\u00f8belsnekkeren ga aldri opp."}, {"field": "dominantimage", "value": "http://www.adressa.no/incoming/article9476387.ece/ALTERNATES/w980-default/afp000683727-GxyXrCseti.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca4871adbe858a2fdc16bf3eab74780b798009fb.jpg?58850f35"}, {"field": "dominantthumbnaildimensions", "value": "300x169"}, {"field": "heading", "value": ["Kjetil brukte 1052 timer p\u00e5 svennepr\u00f8ven -adressa.no", "Intrikat flisespikkeri", "Lidenskap og h\u00e5ndverk", "Veikrysset", "Mangfold", "Fra ordboken", "Wegner 100 \u00e5r"]}, {"field": "id", "value": "ca4871adbe858a2fdc16bf3eab74780b798009fb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["h\u00e5ndverk", "timer", "fint", "skapet", "motiv", "m\u00f8bel", "indiansk", "innsj\u00f8ens bunn"]}, {"field": "kw-entity", "value": ["hans j. wegners gjeddeskap", "prins joachim", "wegners gjeddeskap", "wegner", "inge", "gjeddeskapet", "thea", "designmuseum danmark", "hans j. wegner"]}, {"field": "kw-location", "value": ["stockholm", "k\u00f8benhavn", "\u00e5rhus", "sverige", "t\u00f8nder", "skien", "new york", "norge"]}, {"field": "kw-pageclass", "value": "article"}, {"field": "kw-person", "value": ["kjetil harket", "marianne wegner", "carl malmsten center"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9476387.ece/ALTERNATES/w980-default/afp000683727-GxyXrCseti.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjetil brukte 1052 timer p\u00e5 svennepr\u00f8ven"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9476591.ece"}, {"field": "pageclass", "value": null}, {"field": "publishtime", "value": "2014-04-08T17:42:27.000Z"}, {"field": "recs-articleid", "value": "9476591"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-04-08T17:42:27.000Z"}, {"field": "recs-rawtitle", "value": "Kjetil brukte 1052 timer p\u00e5 svennepr\u00f8ven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Motivet er satt sammen av 3500 trebiter, men m\u00f8belsnekkeren ga aldri opp."}, {"field": "thumbnail", "value": "http://content-thumbnail.cxpublic.com/content/thumbnail200x150/ca4871adbe858a2fdc16bf3eab74780b798009fb.jpg?58850f35"}, {"field": "thumbnailfullheightdimensions", "value": "200x2861"}, {"field": "timestamp", "value": "2017-01-22T19:59:49.000Z"}, {"field": "title", "value": "Kjetil brukte 1052 timer p\u00e5 svennepr\u00f8ven"}, {"field": "url", "value": "http://www.adressa.no/forbruker/hjem/article9476591.ece"}, {"field": "urlhash", "value": "ca4871adbe858a2fdc16bf3eab74780b798009fb"}], "score": 0.9925398, "siteId": "9222270286501375973", "id": "ca4871adbe858a2fdc16bf3eab74780b798009fb"}

