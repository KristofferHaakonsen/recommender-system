{"fields": [{"field": "modifiedtime", "type": "time", "value": "2016-09-30T13:05:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trafikksikkerhet", "Trafikk", "Helse"]}, {"field": "author", "value": "camilla kilnes"}, {"field": "body", "value": ["Saken oppdateres.", "Monica Cesilie Pedersen (39) fra Malvik i S\u00f8r-Tr\u00f8ndelag gikk ut i Adresseavisen denne uken og fortalte at hun ikke klarer \u00e5 f\u00e5 festet sikkerhetsbeltet i bussen \u2014 hun er for kraftig. Hun synes det er flaut at andre passasjerer m\u00e5 se p\u00e5 at hun sitter usikret n\u00e5r hun reiser med buss.", "Leder i Landsforeningen for overvektige, Mari-Mette Graff, forteller at Monica Cesilie ikke er den eneste som har opplevd dette ubehaget.", "\u2014 Hun er p\u00e5 ingen m\u00e5te den eneste. I Norge er halvparten av innbyggerne overvektige, og det er rundt 100.000 nordmenn som har sykelig overvekt. Alle disse vil trolig ha problemer med \u00e5 f\u00e5 p\u00e5 seg enkelte av bussbeltene, sier hun til Adresseavisen.", "Det er respektl\u00f8st overfor passasjerene som engster seg for en ulykke og som ikke f\u00e5r p\u00e5 seg bussbeltet. Mari-Mette Graff, Landsforeningen for overvektige", "Fedme kan f\u00e5 forskjellige utslag fra person til person, og enkelte kan f\u00e5 overvekten fordelt p\u00e5 hele kroppen, mens andre f\u00e5r det meste p\u00e5 magen.\u2014 Jeg regner med at busselskapene mener at alle passasjerer er like verdifull, sier hun.", "Hun synes busselskap som har for korte sikkerhetsbelter eller mangler setebelteforlengere fraskriver seg ansvaret.", "- Sikkerhet er ikke den enkelte passasjers ansvar. Busselskapet m\u00e5 ivareta sikkerheten til alle. Folk som sitter usikret utgj\u00f8r en risiko, b\u00e5de for seg selv og andre passasjerer, sier hun, og viser til Statens vegvesens aktuelle kampanje som viser en video av barn som gj\u00f8r beltekontroll om bord i en buss.", "\u2014 Det er ikke uten grunn at Statens vegvesen refererer til en l\u00f8s elefant i videoen, sier hun.", "Se forskjeller med og uten refleks", "Veier du 90 kilo blir du 2,4 tonn tung dersom bussen kolliderer i 80 kilometer i timen.", "\u2014 Jeg forst\u00e5r ikke hva slags menneskesyn busselskapene formidler dersom de mener at passasjerene skal ta ansvaret for sin egen sikkerhet. Jeg mener ogs\u00e5 at de som lyser ut anbudene har v\u00e6rt for vage p\u00e5 dette punktet, sier Graff videre.", "Stadig flere voksne menn og kvinner passerer grensen for det som Verdens helseorganisasjon definerer som overvekt og fedme.", "\u2014 Vi kan ikke late som dette ikke er et \u00f8kende problem. Det er respektl\u00f8st overfor passasjerene som engster seg for en ulykke og som ikke f\u00e5r p\u00e5 seg bussbeltet, mener Graff.", "Nylig ble det for f\u00f8rste gang gjennomf\u00f8rt nasjonale beltekontroller i buss med ileggelse av gebyr. Men Graff er ikke opptatt av den \u00f8konomiske siden.", "- Jeg kj\u00f8per en vare av busselskapene, og jeg forventer en trygg transport fra A til B. Har man vunnet anbud p\u00e5 en transportetappe, s\u00e5 regner man med at det er i overensstemmelse med trygg trafikkopplevelse med samtlige involverte, sier hun.", "Hun tror enkelte busselskap tar det for gitt at det vil v\u00e6re stigmatiserende \u00e5 sp\u00f8rre etter setebelteforlenger, men hun synes ikke at noen skal anta noe om tankene og f\u00f8lelsene til overvektige.\u2014 Jeg har ikke behov for at andre skal ta hensyn til det de tror er mine f\u00f8lelser. Jeg vil ha en trygg busstur. Da er det mer stigmatiserende at folk unng\u00e5r \u00e5 sette seg i n\u00e6rheten av meg fordi jeg utgj\u00f8r en risiko n\u00e5r jeg sitter der uten setebelte, understreker Graff.", "Regiondirekt\u00f8r i Tr\u00f8ndelag, Jon Olav S\u00e6tertr\u00f8, i Nettbuss AS, opplyser at det er veldig lite ettersp\u00f8rsel etter setebelteforlengere blant kundene.", "\u2014 Vi har vurdert de praktiske forholdene. Dette er en l\u00f8s gjenstand som m\u00e5 l\u00e5nes ut av sj\u00e5f\u00f8ren etter foresp\u00f8rsel fra dem som \u00f8nsker det. V\u00e5r erfaring er at slike gjenstander i variabel grad vil bli levert til sj\u00e5f\u00f8ren, og da er det alltid mulighet for at de forsvinner fra bussen, sier han.", "Han forteller at de har v\u00e6rt i kontakt med oppdragsgiver AtB i etterkant av saken om Monica Cesilie.", "\u2014 Vi har busser som tilfredsstiller krav som ligger i kj\u00f8ret\u00f8yforskriftene. Men AtB kan stille krav i anbudskontrakten som g\u00e5r utover disse forskriftene. Det foreligger ikke krav om setebelteforlengere i dagens kontrakt, men begge parter er interessert i \u00e5 finne ut hvordan vi skal l\u00f8se utfordringer som dukker opp. Vi f\u00e5r da finne ut hvem som tar kostnaden ved en eventuell endring i kravene, sier S\u00e6tertr\u00f8.", "Generalsekret\u00e6r Lilly Ann Elvestad i Funksjonshemmedes Fellesorganisasjon er ogs\u00e5 kjent med at mange har de samme utfordringene som Monica Cesilie n\u00e5r det gjelder for korte setebelter p\u00e5 buss.", "\u2014 Vi mener at det b\u00f8r ligge et prinsipp om likeverdighet til grunn. Det b\u00f8r v\u00e6re tilgjengelige belteforlengere i alle busser, som kan deles ut til passasjerene ved behov. Slik er ordningen p\u00e5 fly i dag, sier hun.", "Funksjonshemmedes Fellesorganisasjon utfordrer samferdselsminister Ketil Solvik-Olsen til \u00e5 g\u00e5 utover gjeldende, europeisk regelverk og p\u00e5legge busselskapene \u00e5 utstyre alle busser med minimum to belteforlengere.", "\u2014 Slik hindrer vi diskriminering og ivaretar sikkerheten til b\u00e5de overvektige, gravide og medpassasjerer, sier Elvestad.", "Samferdelsminister Ketil Solvik-Olsen vil sterkt oppfordre bransjen til \u00e5 finne gode l\u00f8sninger slik at alle passasjerer kan bruke setebelte.", "\u2014 Bransjen b\u00f8r samarbeide med sine leverand\u00f8rer, slik at standardbeltene f\u00e5r en ny og forbedret utforming. Universell utforming er et viktig prinsipp i kollektivtransporten. P\u00e5 kort sikt kan dette handle om at belteforlengere blir tilgjengelig, sier han til Adresseavisen."]}, {"field": "category0", "value": "bil"}, {"field": "contenthash", "value": "058d5d43bf485bf78dda1ed4eaf8b78e3106f3c6364c625ead2cc3aeb1908237"}, {"field": "createtime", "value": "2016-12-16T09:10:47.000Z"}, {"field": "description", "value": "Landsforeningen for overvektige mener busselskap m\u00e5 ta sikkerheten for alle passasjerer p\u00e5 alvor."}, {"field": "heading", "value": ["- Minst 100.000 vil ha problemer med bussbeltene i Norge -adressa.no", "- Alle like verdifulle", "\u2014 \u00d8kende problem", "- Forventer trygg transport", "\u2014 Lite ettersp\u00f8rsel", "Vil ha samme ordning som p\u00e5 fly", "Sterk oppfordring til bransjen"]}, {"field": "id", "value": "0cb20223fc38229a393ba55b24456e2eddaacc97"}, {"field": "keyword", "value": ["Trafikksikkerhet", "Trafikk", "Helse"]}, {"field": "keywords", "value": "Trafikksikkerhet,Trafikk,Helse"}, {"field": "kw-category", "value": "bil"}, {"field": "kw-classification", "value": "health-and-fitness"}, {"field": "kw-company", "value": "nettbuss as"}, {"field": "kw-concept", "value": ["\u00f8kende problem", "passasjers", "sterkt oppfordre", "ivareta sikkerheten", "overvektige", "busselskap", "trygg transport", "sitter usikret", "buss"]}, {"field": "kw-entity", "value": ["landsforeningen", "trafikk", "b. har", "verdens", "helse", "funksjonshemmedes fellesorganisasjon", "adresseavisen", "statens", "atb"]}, {"field": "kw-location", "value": ["s\u00f8r-tr\u00f8ndelag", "malvik", "tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["monica cesilie", "monica cesilie pedersen", "ketil solvik-olsen", "jon olav s\u00e6tertr\u00f8", "lilly ann elvestad", "mari-mette graff"]}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/fc6eccd6-9328-49f1-adaf-5415e87114d6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Minst 100.000 vil ha problemer med bussbeltene i Norge"}, {"field": "og-type", "value": "article"}, {"field": "og-url", "value": "http://www.adressa.no/bil/--Minst-100000-vil-ha-problemer-med-bussbeltene-i-Norge-334b.html"}, {"field": "pageclass", "value": ["article"]}, {"field": "publishtime", "value": "2016-09-30T12:55:17.000Z"}, {"field": "recs-articleid", "value": "334"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2016-09-30T12:55:17.000Z"}, {"field": "recs-rawtitle", "value": "- Minst 100.000 vil ha problemer med bussbeltene i Norge -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Landsforeningen for overvektige mener busselskap m\u00e5 ta sikkerheten for alle passasjerer p\u00e5 alvor."}, {"field": "thumbnail", "value": "http://content-thumbnail.cxpublic.com/content/thumbnail200x150/0cb20223fc38229a393ba55b24456e2eddaacc97.jpg?59090a16"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T22:37:10.000Z"}, {"field": "title", "value": "- Minst 100.000 vil ha problemer med bussbeltene i Norge"}, {"field": "url", "value": "http://www.adressa.no/bil/--Minst-100000-vil-ha-problemer-med-bussbeltene-i-Norge-334b.html"}, {"field": "urlhash", "value": "0cb20223fc38229a393ba55b24456e2eddaacc97"}], "score": 0.8970458, "siteId": "9222270286501375973", "id": "0cb20223fc38229a393ba55b24456e2eddaacc97"}

