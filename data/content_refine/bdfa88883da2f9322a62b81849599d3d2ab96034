{"fields": [{"field": "modifiedtime", "type": "time", "value": "2016-11-20T09:42:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "mette bugge"}, {"field": "body", "value": ["Saken oppdateres.", "Ja, mener Anders Hall Gr\u00f8terud (46), som har tittet inn i glasskulen.", "Gr\u00f8terud har jobbet med fysisk aktivitet hele sitt voksne liv: Han har v\u00e6rt aktivitetsleder for barn, landslagstrener i triatlon, leder i SATS og kommunikasjonsr\u00e5dgiver innen folkehelse.", "N\u00e5 kombinerer han jobben ved Barratt Due Musikkinstitutt med \u00e5 v\u00e6re daglig leder i Aktivitetsalliansen og en av \u00abbakmennene\u00bb i Aktivitet som medisin.Har du f\u00e5tt med deg denne saken?", "Her er hans sp\u00e5dommer:", "Om ti \u00e5r er sittende m\u00f8ter som varer mer enn et par timer like merkelig som \u00e5 r\u00f8yke p\u00e5 jobb er blitt i dag. Da vet alle hvor skadelig stillesitting kan v\u00e6re, og man har s\u00f8rget for \u00e5 legge til rette for \u00e5 kunne reise seg n\u00e5r man vil, ha st\u00e5ende og g\u00e5ende m\u00f8ter og naturlig aktive pauser i l\u00f8pet av dagen.", "Det \u00e5 ta vare p\u00e5 styrken, balansen og smidigheten er avgj\u00f8rende for \u00e5 v\u00e6re kjapp, frisk og selvhjulpen lenge. Regelmessig styrke vil holde det naturlige forfallet som starter fra 40-50-\u00e5rsalderen i sjakk, og det er aldri for sent \u00e5 begynne. Litt styrke hver dag, eller en halv time et par ganger i uken, det skal ikke mye til. N\u00e5r flere f\u00e5r \u00f8ynene opp for de enorme gevinstene av \u00e5 styrke musklene, vil det bli like vanlig \u00e5 trene styrke som \u00e5 pusse tennene.", "Lest saken om en av Norges sprekeste bussj\u00e5f\u00f8rer?", "Valg av aktivitet er basert p\u00e5 et individuelt behov, og anerkjennelsen av det gj\u00f8r at vi slutter \u00e5 si at det ene er bedre enn det andre. Det beste aktiviteten er den du f\u00e5r gjort. For noen er trening inne det vi rekker om kvelden, for andre gir turen ute i helgen overskudd, mens noen \u00f8nsker trening inne for \u2013 senere \u2013 \u00e5 f\u00e5 bedre opplevelser ute.", "Aktivitet som medisin vil bli fullt ut anerkjent som supplerende og alternativ behandlingsform av fastlegen din og andre helsearbeidere. Fysisk aktivitet f\u00e5r mer fokus i utdanningen, verkt\u00f8yene blir bedre, insentivene legene f\u00e5r for \u00e5 snakke om \u00abinaktivitetsavvenning\u00bb likestilles med r\u00f8ykesluttsamtaler og legen har l\u00e6rt seg menyen av aktivitetstilbud i n\u00e6rmilj\u00f8et sitt vel s\u00e5 godt som felleskatalogen.", "Fysisk aktivitet og trening g\u00e5r fra apper og spillkonsoller, til \u00e5 omfatte stadig st\u00f8rre grupper i befolkningen. Pok\u00e9mon GO appellerer til mange, men n\u00e5r kommer Norsk Tipping med sitt f\u00f8rste spill som bel\u00f8nner fysisk aktivitet? Eller hva med Statens aktivitetslotteri? Dette er ikke bare n\u00f8dvendige l\u00f8sninger, de kommer ogs\u00e5 til \u00e5 bli popul\u00e6re etter hvert som folk bli klar over gevinsten av \u00e5 bevege seg.", "Lei av \u00e5 sm\u00f8re ski?", "P\u00e5 samme m\u00e5te som politikerne i dag inntar milj\u00f8perspektivet p\u00e5 de fleste politiske beslutninger f\u00f8r de tas, vil ogs\u00e5 folkehelseperspektivet vinne frem i \u00abkvalitetssjekken\u00bb; vil dette vedtaket f\u00f8re til bedre helse eller mer fysisk aktivitet? Ved alternative l\u00f8sninger foretrekkes det sunneste valget.", "Nye behov og retningslinjer for fellesomr\u00e5der og bygg vi ferdes i vil ta hensyn til at mennesket er skapt for naturlig bevegelse. Vi f\u00e5r bygninger med like sterk synliggj\u00f8ring av trappen som av heisen, m\u00f8terom som er bygget for \u00e5 st\u00e5/bevege seg, sykkelparkering og dusjmuligheter like viktig som bilparkering og polering.", "Bedrifters samfunnsansvar vil i st\u00f8rre grad handle om folkehelse ved at virksomhetene engasjerer seg i, og st\u00f8tter tiltak knyttet til, sunnere kosthold og mer aktivitet. Ikke bli overrasket om for eksempel Kiwi innf\u00f8rer rabatt til kunder som g\u00e5r eller sykler til butikken.", "Se for deg en aktivitetskake som til sammen gir optimal helsegevinst: Ett stykke hverdagsaktivitet (hagearbeid, ta trappen osv.), ett stykke moderat kondisjonsaktivitet (som \u00e5 g\u00e5), et lite stykke kondisjonstrening (bli svett og andpusten et par ganger i uken) og et lite stykke muskelstyrkende aktivitet (f.eks styrketrening to ganger i uken). En baker har ofte h\u00f8y hverdagsaktivitet og m\u00e5 supplere med kondisjon og styrke, mens en \u00abkontorrotte\u00bb som trener til Birken har behov for mer hverdagsaktivitet, styrketrening og mindre stillesitting. R\u00e5dene vil bli skreddersydd til hver enkelt og kakemodellen gj\u00f8r det enkelt \u00e5 forst\u00e5 hva man trenger.", "Ny forskning:", "Trening og aktivitet styrker hjernen og det psykiske, og det faktum at vi blir smartere, gladere og mentalt sterkere av \u00e5 trene vil etter hvert bli den viktigste grunnen til at folk tar et aktivt valg om \u00e5 bevege seg mer.", "Anne Thidemann er skeptisk til om sp\u00e5dommene sl\u00e5r til.", "Hun er direkt\u00f8r for Virke Trening, som er en paraplyorganisasjon for treningssentre i Norge.", "- Jeg synes det er mange fine \u00f8nskedr\u00f8mmer i forslagene fra Anders Hall Gr\u00f8terud, men jeg er nok mer realistisk med tanke p\u00e5 den n\u00e6re fremtid, selv om jeg jo kan h\u00e5pe p\u00e5 at han f\u00e5r rett. Dette kommer ikke av seg selv, og fordrer nye virkemidler, sier hun.", "\u2014 I Norge er det over 2,6 millioner sysselsatte. Som arbeidsgiverorganisasjon vet vi at mange arbeidsgivere b\u00e5de vil og kan ta et ansvar, men da m\u00e5 de stimuleres. \u00c5 fjerne skatt p\u00e5 trening er et strukturelt virkemiddel som kan bidra til \u00e5 aktivisere grupper som i dag er inaktive, sier Thidemann.", "Hun kjenner til at Sverige har friskvernbidrag (skattefritt bidrag).", "\u2014 Det har medf\u00f8rt at dobbelt s\u00e5 mange arbeidstagere er aktive i lys av den stimuleringen dette bidraget gir. Regelverket m\u00e5 likestille store og sm\u00e5 bedrifter, og tilpasses et moderne og fleksibelt arbeidsliv. Dagens regelverk tar utgangspunkt i gamle strukturer. Det m\u00e5 ikke v\u00e6re bedriftsidrettslagets aktiviteter som skal styre folk valg av aktiviteter. Egne valg av aktivitet m\u00e5 stimuleres og st\u00f8ttes. Det gir mer varige effekter.", "I et varmtvannsbasseng i Oslo trimmer Dagheid Solholm (50) og Linda Djupvik (45). De gj\u00f8r alt de kan for \u00e5 lindre smerter og holde revmatismen under kontroll. De h\u00e5per Anders Gr\u00f8terud f\u00e5r rett i mange av sine sp\u00e5dommer.", "\u2014 I fremtiden tror jeg man m\u00e5 skreddersy opplegg for hver enkelt. Man kan ikke be en elefant klatre i tr\u00e6r, sier Solholm", "Hun har ogs\u00e5 sans for sp\u00e5dommen om g\u00e5ende m\u00f8ter. Selv har sosionomen ofte samtaler med klienter mens de beveger seg, istedenfor \u00e5 sitte p\u00e5 et kontor.", "\u2014 Jeg synes at man i hverdagen har for f\u00e5 naturlige arenaer \u00e5 bevege seg p\u00e5, og at det er for mye stillesitting. Vi fjernstyrer veldig mye. Derfor har jeg sansen for at man kan f\u00e5 rabatt ved \u00e5 g\u00e5 til butikken, i stedet for \u00e5 kj\u00f8re bil, legger hun til.", "Djupvik startet med vanntrening p\u00e5 bl\u00e5 resept for tolv \u00e5r siden. Hun kan ikke gj\u00f8re ordin\u00e6re styrke\u00f8velser, men har slyngetrening med en fysioterapeut. Djupvik har sans for at styrketrening blir som \u00e5 pusse tennene.", "\u2014 Jeg ser at s\u00f8nnen min p\u00e5 11,5 \u00e5r liker styrketrening. Han driver med det p\u00e5 skolen og hjemme, og er oppfordret av skolen til \u00e5 involvere foreldrene. Mannen min er med. N\u00e5r skolen gj\u00f8r s\u00e5nn og f\u00e5r de unge med seg, tenker jeg at det blir mer vanlig for den oppvoksende generasjon, sier hun.", "Solholm mener trening lett f\u00e5r et h\u00f8ystatuspreg.", "\u2014 Men jeg tenker at hverdagsbevegelsen er det riktige for de fleste. Ikke undervurder den. Det kan v\u00e6re \u00e5 sv\u00f8mme, g\u00e5 turer, ta trappen og drive med sn\u00f8m\u00e5king. For meg er det aktiv vannbehandling, sier Solholm.", "- Er det overformynderi dersom legen f\u00e5r mer \u00e5 si n\u00e5r det gjelder pasienter og aktivitet?", "\u2014 Nei. Jeg synes det \u00e5 bruke den kunnskapen vi har om hva som gj\u00f8r befolkningen frisk, er lurt. Vi ville aldri hatt r\u00f8ykeloven, og nedgang i r\u00f8yking, dersom vi tenkte slik. Det vi vet er at helser\u00e5d kan skape et klasseskille, fordi de som har mye ressurser og kunnskap, tilegner seg informasjon p\u00e5 en lettere m\u00e5te, sier Solholm.", "Aktivitetsalliansen best\u00e5r av syv kjente akt\u00f8rer innen fysisk aktivitet, livsstil og forebyggende helse: Gjensidigestiftelsen, Den Norske Turistforening, VIRKE trening, Skiforeningen, Syklistenes Landsforening, Sportsbransjen og Grete Roede.", "Alliansen har siden 2012 jobbet for \u00e5 legge til rette og fjerne hindringer for fysisk aktivitet og driver blant annet kampanjen Heia deg.", "I 2016 er hovedfokuset Aktivitet som medisin, der m\u00e5let er \u00e5 f\u00e5 flere leger til \u00e5 bruke fysisk aktivitet i forebygging og behandling.", "Nettsted:www.aktivitetsalliansen.no", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "48a3e721db24397e7e5345589d81e36d990619035cb8c900c6b6ddc838e90dd7"}, {"field": "createtime", "value": "2016-12-02T01:02:24.000Z"}, {"field": "description", "value": "Stillesitting blir like merkelig som r\u00f8yking, styrketrening like vanlig som morgenstellet, og du f\u00e5r rabatt ved \u00e5 g\u00e5 til butikken for \u00e5 handle. Er det slik fremtiden blir?"}, {"field": "heading", "value": ["10 sp\u00e5dommer for fysisk aktivitet i fremtiden -adressa.no", "1. Vi vil st\u00e5 og g\u00e5 i m\u00f8ter.", "2. Styrketrening blir like vanlig som \u00e5 pusse tennene.", "3. Vi likestiller aktivitet.", "4. Vi f\u00e5r flere aktivitetsleger.", "5. Vi spiller oss aktive.", "6. Det blir folkehelsetesting av politiske vedtak.", "7. Aktiv design gj\u00f8r det lettere \u00e5 bevege seg.", "8. Bedrifter tar samfunnsansvar med folkehelsefokus.", "9.Vi skreddersyr anbefalingene om aktivitet.", "10. Mentale effekter gir ny motivasjon.", "\u2014 Mange fine \u00f8nskedr\u00f8mmer", "- M\u00e5 skreddersy opplegg"]}, {"field": "id", "value": "bdfa88883da2f9322a62b81849599d3d2ab96034"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "norsk tipping"}, {"field": "kw-concept", "value": ["aktiv", "fysisk aktivitet"]}, {"field": "kw-entity", "value": ["kiwi", "barratt due musikkinstitutt", "sportsbransjen og grete roede", "heia", "syklistenes landsforening", "aktivitet", "dagheid solholm", "aktivitetsalliansen", "skiforeningen", "den norske turistforening", "birken", "virke trening", "statens"]}, {"field": "kw-location", "value": ["norge", "sverige", "oslo"]}, {"field": "kw-pageclass", "value": "article"}, {"field": "kw-person", "value": ["anders hall gr\u00f8terud", "anne thidemann", "anders gr\u00f8terud", "grete roede", "linda djupvik"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/da0b3beb-2095-403e-8b22-cbd8f42fc318?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "10 sp\u00e5dommer for fysisk aktivitet i fremtiden"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/10-spadommer-for-fysisk-aktivitet-i-fremtiden-223776b.html"}, {"field": "pageclass", "value": ["article"]}, {"field": "publishtime", "value": "2016-11-20T08:54:11.000Z"}, {"field": "recs-articleid", "value": "223776"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-11-20T08:54:11.000Z"}, {"field": "recs-rawtitle", "value": "10 sp\u00e5dommer for fysisk aktivitet i fremtiden -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Stillesitting blir like merkelig som r\u00f8yking, styrketrening like vanlig som morgenstellet, og du f\u00e5r rabatt ved \u00e5 g\u00e5 til butikken for \u00e5 handle. Er det slik fremtiden blir?"}, {"field": "thumbnail", "value": "http://content-thumbnail.cxpublic.com/content/thumbnail200x150/bdfa88883da2f9322a62b81849599d3d2ab96034.jpg?5997fee6"}, {"field": "thumbnailfullheightdimensions", "value": "200x1950"}, {"field": "timestamp", "value": "2017-08-19T09:03:34.000Z"}, {"field": "title", "value": "10 sp\u00e5dommer for fysisk aktivitet i fremtiden"}, {"field": "url", "value": "http://www.adressa.no/100Sport/sprek/10-spadommer-for-fysisk-aktivitet-i-fremtiden-223776b.html"}, {"field": "urlhash", "value": "bdfa88883da2f9322a62b81849599d3d2ab96034"}], "score": 0.70209956, "siteId": "9222270286501375973", "id": "bdfa88883da2f9322a62b81849599d3d2ab96034"}

