{"fields": [{"field": "modifiedtime", "type": "time", "value": "2012-04-23T11:56:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I Adresseavisen mandag 14. april f\u00e5r kapellan Kjell Ivar Berger betydelig spalteplass til et uredelig og delvis uetterrettelig leserbrev, fullt av halve og hele usannheter og retoriske ressonnementer, hvor han med sterke og til dels udokumenterbare p\u00e5stander gj\u00f8r sitt beste for \u00e5 tale usant om sin neste. \u00c5 kommentere alle hans besv\u00e6ringer vil f\u00f8re for langt. Jeg ber derfor om spalteplass til \u00e5 g\u00e5 i rette med noen av dem.", "Besv\u00e6ring 1: Det kan se ut som om Berger mener at Human-Etisk Forbund (HEF) farer med fusk n\u00e5r vi \u00e5rlig presenterer v\u00e5re statistikker over oppslutningen om Borgerlig Konfirmasjon (BK). Det gj\u00f8r vi selvsagt ikke. Vi f\u00e5r v\u00e5re elevtall fra kommunene. P\u00e5 bakgrunn av disse lager vi statistikker som viser noe om utvikling og oppslutning. At oppslutningen \u00f8ker om b\u00e5de kirkelig og borgerlig konfirmasjon samme \u00e5r, er ikke s\u00e5 vanskelig \u00e5 forst\u00e5, all den tid ungdomskullet i \u00e5r er betydelig st\u00f8rre i \u00e5r i forhold til i fjor. Disse tallene vil med n\u00f8dvendighet g\u00e5 noe opp og ned, b\u00e5de fra \u00e5r til \u00e5r, og fra kommune til kommune. I f.eks. Skaun kommune har BK hatt en oppslutnings\u00f8kning p\u00e5 over 60 %. Tilsvarende for Kl\u00e6bu kommune er en nedgang p\u00e5 ca. 13%. Jeg er s\u00e5ledes ikke i tvil om at kirken har opplevd en 20% \u00f8kning enkelte steder. Dette er enkel regning, og verken mystikk eller s\u00e5kalte egne beregninger.", "Besv\u00e6ring 2: Berger mener HEF er p\u00e5 tynn is b\u00e5de historisk og spr\u00e5klig ved \u00e5 bruke ordet \"konfirmasjon.\" Jeg vet ikke for hvem isen er tynnest, men jeg ville nok v\u00e6rt litt varsom med \u00e5 ta p\u00e5 meg sk\u00f8yter dersom jeg var i Bergers sokkelest. Overgangsriter finnes i alle kulturer, og har gjort det til enhver tid. Da Foreningen for Borgerlig Konfirmasjon (ikke Human-Etisk Forbund) etablerte BK i 1950, med den f\u00f8ste seremonien i 1951, var det ikke for \u00e5 konkurrere med kirken. Med fare for \u00e5 forundre Berger vil jeg fortelle ham at dette ble gjort av den enkle grunn at det ogs\u00e5 p\u00e5 den tiden fantes unge som etter egne funderinger hadde kommet fram til at de \u00f8nsket \u00e5 ta vare p\u00e5 den norske konfirmasjonstradisjonen, men uten \u00e5 ikle den en religi\u00f8s drakt. Verken Foreningen for Borgerlig Konfirmasjon, og senere Human-Etisk Forbund (stiftet i 1956) har omdefinert konfirmasjonsbegrepet. Vi har heller ikke gjort det til et sosialt rite uten innhold. Kort fortalt: Ordet konfirmasjon betyr i v\u00e5r kulturkrets \u00e5 bekrefte (to confirm p\u00e5 engelsk). Ogs\u00e5 i f.eks. tr\u00f8ndersk dagligspr\u00e5k finner vi ordet brukt, da i den forstand \u00e5 sette noe eller noen p\u00e5 plass (f.eks. uv\u00f8ren ungdom eller uetterrettelige prester).", "Berger kaller dette et spr\u00e5kr\u00f8veri. Men den st\u00f8rste r\u00f8veren er nok Bergers egen arbeidsgiver og han selv. De har tatt et allment brukt ord, gitt det et kirkelig innhold, og derigjennom fors\u00f8kt \u00e5 monopolisere det. De lyktes i noen generasjoner. Vi har n\u00e5 avmonopolisert kirkens bruk av ordet og tatt det tilbake som en del av folkets alminnelige eie. Tydeligvis til ergrelse for Berger, men sannsynligvis til glede for det store flertallet.", "Spr\u00e5ket er folkets, og verken kirkens eller HEFs.", "Besv\u00e6ring 3: Berger hevder frimodig at HEF har sluttet \u00e5 kalle avslutningsh\u00f8ytideligheten for Konfirmasjon og g\u00e5tt over til \u00e5 kalle den Ungdomsfest. Nei da, Berger, det har vi ikke gjort. Faktum er at vi alltid har kalt den store avslutnigsh\u00f8ytideligheten for Ungdomsfest. Fordi det er en fest for ungdommen.", "Besv\u00e6ring 4: Berger hevder at HEF \u00ab...har utplassert sine representanter i l\u00e6rerkollegiet, og de rapporterer n\u00e5r prest eller kapellan kommer - og forbundets sekret\u00e6r dukker opp dagen etter.\u00bb Jeg f\u00e5r si som husets 12-\u00e5ring: \u00abDet er ikke rart du har det travelt som springer etter prester og kapellaner hele dagen.\u00bb For forbundets sekret\u00e6r er undertegnede. -Sannheten er: De f\u00e5 bes\u00f8k jeg foretar p\u00e5 skolene i Trondheims-omr\u00e5det skjer i perioden mai - september. I 2002 bes\u00f8kte jeg Kl\u00e6bu ungdomsskole, Blussuvold skole og Huseby skole. Det ble tre skoler. I 2001 bes\u00f8kte jeg Charlottenlund skole, Ugla skole, Selsbakk skole, Breidablikk skole og Sunnland skole. Det ble fem skoler. Jeg skulle gjerne visst ved hvilke skoler HEF har representanter i l\u00e6rerkollegiet. Er det noen av disse?", "Besv\u00e6ring 5: Berger besv\u00e6rer seg ogs\u00e5 over (min?) lettvint(e) demagogi, og g\u00e5r ganske v\u00e6re konkret og fortelle p\u00e5 hvilken skole og n\u00e5r jeg skal ha uttalt at \u00ab...i kirken m\u00e5 vi bare lese bibelen og pugge de ti bud, mens man i den borgerlige undervisning l\u00e6rer \u00e5 tenke selv og ta ansvar for egne handlinger.\u00bb De sv\u00e6rt f\u00e5 gangene jeg er ute i skolen og informerer om BK, gj\u00f8r jeg nettopp det. Og intet annet. Dersom elevene sp\u00f8r om kirkelig konfimasjon henviser jeg dem til prest og kapellan, eller for den saks skyld l\u00e6reren, uten at jeg mistenker ham eller henne for \u00e5 v\u00e6re \u00abkirkens representanter i l\u00e6rerkollegiet.\u00bb", "Besv\u00e6ring 6: Berger hevder at det eksisterer en avtale mellom Kirken og HEF om at konfirmantkurset skulle strekke seg over hele skole\u00e5ret, for at tidsaspektet ikke skulle bety noe for konfirmantene. Det skulle v\u00e6rt interessant \u00e5 vite hvor Berger har denne avtalen fra. Jeg har v\u00e6rt aktiv i HEF i 20 \u00e5r, og ansatt i 16 av disse, og har aldri h\u00f8rt om denne. Jeg vil gjerne vite n\u00e5r denne avtalen ble inng\u00e5tt, hvem som gjorde den p\u00e5 vegne av v\u00e5re respektive organisasjoner, og hva ordlyden i den er.", "Besv\u00e6ring 7: Berger mener videre at HEF n\u00e5 har brutt denne avtalen, ved \u00e5 korte ned kurset og krever kun halvparten av timetallet som kirken krever. Faktum er at kurstiden er utvidet fra 12-16 timer de fleste steder til 25 - 45 timer, avhengig av den enkelte lokale arrang\u00f8rs kapasitet (vi er ikke i den priviligerte situasjon at vi har stats- og kommunel\u00f8nnede konfirmantmedarbeidere). I Trondheim starter vi n\u00e5 kurset med kofirmantleir i oktober, holder dobbelttime en kveld annenhver uke, og avslutter med Ungdomsfesten tidlig i mai. Dette blir til sammen 32 timer. De \u00e5rene vi arrangerer rollespillet P\u00e5 flukt kommer det samlede timetallet opp i 45. Vi er ikke s\u00e5 verst forn\u00f8yd med dette, all den tid v\u00e5re kursledere gj\u00f8r denne jobben p\u00e5 sin fritid.", "Til slutt: N\u00e5r det gjelder innholdet og form\u00e5let med Borgerlig Konfirmasjon har vi den beste samvittighet. Gjennom kurset fors\u00f8ker vi \u00e5 bevisstgj\u00f8re konfirmantene p\u00e5 deres egne holdninger til ulike livssp\u00f8rsm\u00e5l, og til \u00e5 styrke deres selvbilde. Jeg h\u00e5per det ikke er noe galt med det ogs\u00e5.", "Det er for s\u00e5 vidt korrekt at vi tilpasser kurset en smule slik at det skal v\u00e6re tilgjengelig for flest mulig. Vi lar konfirmantene f\u00e5 velge mellom ukens fire f\u00f8rste dager som kursdager. Ungdom flest har mange jern i ilden. Det er idrett, musikk og andre fritidsaktiviteter, skole, venner og familie. Jeg kan ikke se hva som er s\u00e5 galt med \u00e5 tilrettelegge forholdene slik at det er mulg \u00e5 f\u00e5 et konfirmansjonskurs til \u00e5 passe inn i en ellers s\u00e5 hektisk hverdag?", "Jeg finner ogs\u00e5 Bergers selvforherligelse og mangel p\u00e5 egen og kirkelig selvkritikk forunderlig. Her bruker han ca. 1 080 spaltemillimeter p\u00e5 \u00e5 skjelle ut HEF for uredelighet. Inkludert i dette er 24 millimeter beskrivelse av egen fortreffelighet. Ja, ja, ham om det. Men jeg tror at hovmod regnes som en av de syv d\u00f8dssynder, som for\u00f8vrig visstnok st\u00e5r for fall ...", "Berger underkjenner de unges evne til \u00e5 resonnere selv, og deres rett til \u00e5 gj\u00f8re egne valg. Vi lever i et fritt og demokratisk land. Dersom befolkningen skal kunne gj\u00f8re valg, m\u00e5 de kjenne de alternativene man velger mellom. Slik er det ogs\u00e5 med ungdom. I juni hvert \u00e5r sender HEF en informasjonsbrosjyre hjem til alle ungdommer som g\u00e5r i \u00e5ttende klasse. Her f\u00e5r de vite litt om Borgerlig Konfirmasjon. De kan melde seg p\u00e5 hvis de \u00f8nsker det, eller de kan kaste brosjyren i s\u00f8pla. De fleste kaster den, men stadig flere bruker den. Dette er en demokratisk rettighet de unge har. Man kan selvsagt \u00f8nske \u00e5 avskaffe denne rettigheten, men da fraskriver man seg samtidig retten til selv \u00e5 kalle seg demokrat.", "B\u00e5de HEF og jeg t\u00e5ler slik usaklig og uetterrettelig kritikk som Berger har servert oss. De han rammer er i stedet de nesten 10 000 borgelige konfirmanter i Norge, som etter egen vurdering har bestemt seg for \u00e5 videref\u00f8re denne flotte tradisjonen v\u00e5r, ved selv \u00e5 gj\u00f8re sitt valg. Dette burde konfirmantene f\u00e5tt honn\u00f8r for, og ikke spitord fra en voksen som burde vite bedre.", "Organisasjonsselret\u00e6r", "Human-Etisk Forbund Prinsesse M\u00e4rtha Louise overvar 50-\u00e5rsjubileet for borgerlig konfirmasjon i Oslo r\u00e5dhus i 2001."]}, {"field": "category0", "value": "meninger"}, {"field": "contenthash", "value": "7f5f2ce6e7c3e4c4eba26483de5c4c6377a0c707d6ec189e82a825d63055d5b8"}, {"field": "createtime", "value": "2017-04-20T18:16:31.000Z"}, {"field": "description", "value": "\u00abBerger underkjenner de unges evne til \u00e5 resonnere selv, og deres rett til \u00e5 gj\u00f8re egne valg.\u00bb"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fd0fb140b4a47c0a1e6216da64cf863370b3916.jpg?58f8faff"}, {"field": "dominantthumbnaildimensions", "value": "256x256"}, {"field": "heading", "value": "Uverdig v\u00e5rtegn! -adressa.no"}, {"field": "id", "value": "5fd0fb140b4a47c0a1e6216da64cf863370b3916"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["besv\u00e6rer", "borgerlig konfirmasjon", "kirken", "konfirmasjon", "skole", "egne", "borgerlig"]}, {"field": "kw-entity", "value": ["breidablikk", "huseby", "blussuvold", "forbund prinsesse m\u00e4rtha louise", "foreningen for borgerlig konfirmasjon", "ugla", "human-etisk forbund", "borgerlig konfirmasjon", "selsbakk", "kirken", "ungdomsfest", "sunnland", "adresseavisen", "ungdomsfesten"]}, {"field": "kw-location", "value": ["kl\u00e6bu", "trondheim", "oslo", "charlottenlund", "norge"]}, {"field": "kw-pageclass", "value": "article"}, {"field": "kw-person", "value": "kjell ivar berger"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uverdig v\u00e5rtegn!"}, {"field": "og-type", "value": "article"}, {"field": "og-url", "value": "http://www.adressa.no/meninger/article64102.ece"}, {"field": "pageclass", "value": ["article"]}, {"field": "publishtime", "value": "2003-04-28T06:30:49.000Z"}, {"field": "recs-articleid", "value": "2572116"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-04-28T06:30:49.000Z"}, {"field": "recs-rawtitle", "value": "Uverdig v\u00e5rtegn! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abBerger underkjenner de unges evne til \u00e5 resonnere selv, og deres rett til \u00e5 gj\u00f8re egne valg.\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/5fd0fb140b4a47c0a1e6216da64cf863370b3916.jpg?58f8faff"}, {"field": "thumbnailfullheightdimensions", "value": "200x1509"}, {"field": "timestamp", "value": "2017-04-20T18:16:31.000Z"}, {"field": "title", "value": "Uverdig v\u00e5rtegn!"}, {"field": "url", "value": "http://www.adressa.no/meninger/article64102.ece"}, {"field": "urlhash", "value": "5fd0fb140b4a47c0a1e6216da64cf863370b3916"}], "score": 0.4876262, "siteId": "9222270286501375973", "id": "5fd0fb140b4a47c0a1e6216da64cf863370b3916"}

