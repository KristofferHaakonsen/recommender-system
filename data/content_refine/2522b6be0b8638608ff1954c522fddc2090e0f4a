{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- \u00c5 straffe oss alle sammen for oppf\u00f8rselen til noen ganske f\u00e5, f\u00f8les veldig urettferdig, sier Tuva Nerg\u00e5rd R\u00f8nne (18).", "Hun er elev i 3. klasse ved Strinda videreg\u00e5ende skole der russeballet sist tirsdag b\u00e5de varte og rakk - faktisk helt inn i neste skoledag. Ca 40 av de mest festglade tok buss direkte fra festlokalet p\u00e5 Ranheim kl. 7.00 om morgenen og til skolen. Der la de seg til \u00e5 sove p\u00e5 scenen i skolens gymsal.", "- Dette er tradisjon. Ogs\u00e5 tidligere \u00e5r har elever i fullt festskrud dratt rett fra juleballet og til skolen, forteller russepresident Mathias Seierstad Haugan (18).", "Han hevder \u00e5 ha f\u00e5tt tillatelse fra skolens inspekt\u00f8r til \u00e5 starte skoledagenetter juleballet, p\u00e5 denne m\u00e5ten. Haugan var selv med i bussen som fraktet de mest utholdende festdeltakerne fra festlokalet sist onsdag.", "Haugan innr\u00f8mmer at enkelte i gruppen var i en slik tilstand at de kanskje burde ha holdt seg borte fra skolen. Ut over formiddagen ble det ogs\u00e5 rapportert om flere uheldige enkeltepisoder, bl.a. oppkast i en gang og et veltet vaskestativ, noe skolens renholdere satte liten pris p\u00e5.", "- Jeg forst\u00e5r godt at skolens ledelse reagerer p\u00e5 slike episoder. Fyll og \u00e5penbar bakfyll b\u00f8r ikke aksepteres p\u00e5 en skole. Men \u00e5 straffe samtlige 150 elever i 3. klasse for oppf\u00f8rselen til noen ganske f\u00e5, det er en kraftig overreaksjon, p\u00e5peker Haugan og f\u00e5r st\u00f8tte av Tuva Nerg\u00e5rd R\u00f8nne.", "- Jeg skj\u00f8nte ingen ting da meldingen om utvisningen kom over skolens h\u00f8yttaleranlegg et stykke ut i storefri sist onsdag. Selv hadde jeg forlatt festen i god tid til \u00e5 komme meg hjem og i seng f\u00f8r neste skoledag. Jeg var verken full eller i bakrus da jeg kom p\u00e5 skolen, sier R\u00f8nne.", "Hun p\u00e5peker at utvisningen ogs\u00e5 rammet elever som ikke deltok p\u00e5 juleballet. Disse elevene har reagert sterkt p\u00e5 skoleledelsens kollektive straffereaksjon.", "Rektor Annbj\u00f8rg Ulset Evensen bekreftet at samtlige elever i skolens fem 3.-klasser ble sendt hjem etter storefri sist onsdag.", "- Skolens ledelse \u00f8nsker \u00e5 markere en gang for alle at fyll ikke aksepteres p\u00e5 skolen i skoletiden. Vi var klar over at reaksjonen ville ramme b\u00e5de skyldige og uskyldige, men der og da ans\u00e5 vi det som sv\u00e6rt vanskelig \u00e5 plukke ut noen f\u00e5 og sende dem hjem, sier rektor.", "- Det hevdes at elever ogs\u00e5 tidligere \u00e5r har kommet direkte fra juleballet til skolen uten at noen har reagert?", "- Det er mulig, men denne gangen var de sv\u00e6rt mange. Det oppsto ogs\u00e5 situasjoner som vi m\u00e5tte reagere p\u00e5, sier rektor.", "Minus i oppf\u00f8rsel", "- Elever som ikke deltok p\u00e5 festen synes det er sv\u00e6rt urettferdig at de skal straffes for noe andre har gjort?", "- Det forst\u00e5r vi. Som rektor vil jeg ogs\u00e5 g\u00e5 inn for at hjemsendelsen ikke registreres som frav\u00e6r p\u00e5 elevenes vitnem\u00e5l. Men vi h\u00e5per at samtlige russ n\u00e5 har oppfattet at skolens ledelse har en sv\u00e6rt restriktiv holdning til fyll i skoletiden. Dette er adferd vi ikke kan akseptere, sier Ulset Evensen.", "Hun ser ikke bort ifra at elevene som oppf\u00f8rte seg d\u00e5rligst etter juleballet, vil f\u00e5 en reaksjon i form av nedsatt oppf\u00f8rselskarakter.", "- Over nytt\u00e5r m\u00e5 vi ha en prat med alle l\u00e6rerne i 3.-klassene om denne saken, vi st\u00e5r straks overfor et nytt karakteroppgj\u00f8r, sier rektor.", "Russepresident Mathias Seierstad Haugan har ingenting imot at elever som fortjener straff, blir straffet:", "- Hovedsaken er at de som oppf\u00f8rte seg skikkelig dagen etter juleballet, unng\u00e5r enhver form for straff. Noe annet ville v\u00e6re fryktelig urettferdig. Vi i russestyret er helt enig med rektor i at fyll ikke skal forekomme p\u00e5 skolen i skoletiden, sier Haugan."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "5879773e3cbfcbb872d884e8f78f10639868b34726eb696e45283a3a6b2c0180"}, {"field": "createtime", "value": "2015-12-17T22:04:11.000Z"}, {"field": "description", "value": "Bare et f\u00e5tall av elevene var fulle, likevel besluttet rektor at hele russekullet skulle utvises for resten av dagen. B\u00e5de elever og foreldre reagerer sterkt p\u00e5 denne formen for kollektiv avstraffelse."}, {"field": "dominantimage", "value": "http://www.adressa.no/incoming/article1080583.ece5/ALTERNATES/w980-default/ver2%20Stridaruss1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2522b6be0b8638608ff1954c522fddc2090e0f4a.jpg?58966d71"}, {"field": "dominantthumbnaildimensions", "value": "300x169"}, {"field": "heading", "value": "150 russ utvist for fyll -adressa.no"}, {"field": "id", "value": "2522b6be0b8638608ff1954c522fddc2090e0f4a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["skolens ledelse", "skole", "elev"]}, {"field": "kw-entity", "value": ["strinda", "ranheim"]}, {"field": "kw-pageclass", "value": "article"}, {"field": "kw-person", "value": ["ulset evensen", "tuva nerg\u00e5rd r\u00f8nne", "mathias seierstad haugan", "annbj\u00f8rg ulset evensen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1080583.ece5/ALTERNATES/w980-default/ver2%20Stridaruss1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "150 russ utvist for fyll"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article35784.ece"}, {"field": "pageclass", "value": null}, {"field": "publishtime", "value": "2003-12-22T23:25:03.000Z"}, {"field": "recs-articleid", "value": "2524876"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-12-22T23:25:03.000Z"}, {"field": "recs-rawtitle", "value": "150 russ utvist for fyll -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Bare et f\u00e5tall av elevene var fulle, likevel besluttet rektor at hele russekullet skulle utvises for resten av dagen. B\u00e5de elever og foreldre reagerer sterkt p\u00e5 denne formen for kollektiv avstraffelse."}, {"field": "thumbnail", "value": "http://content-thumbnail.cxpublic.com/content/thumbnail200x150/2522b6be0b8638608ff1954c522fddc2090e0f4a.jpg?58966d71"}, {"field": "thumbnailfullheightdimensions", "value": "200x1321"}, {"field": "timestamp", "value": "2017-02-05T00:10:25.000Z"}, {"field": "title", "value": "150 russ utvist for fyll"}, {"field": "url", "value": "http://www.adressa.no/nyheter/trondheim/article35784.ece"}, {"field": "urlhash", "value": "2522b6be0b8638608ff1954c522fddc2090e0f4a"}], "score": 0.83456635, "siteId": "9222270286501375973", "id": "2522b6be0b8638608ff1954c522fddc2090e0f4a"}

