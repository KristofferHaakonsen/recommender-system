{"fields": [{"field": "modifiedtime", "type": "time", "value": "2012-06-20T11:33:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vemodig \u00e5 forlate Kongens gate 87? Nei, p\u00e5 ingen m\u00e5te. Vi gleder oss til \u00e5 komme inn i et nybygg, skreddersydd for politiets behov, svarer politiveteranene Per Bj\u00f8rgum og Fred Langbakk unisont. Det var mer vemodig \u00e5 flytte fra Hornemannsg\u00e5rden og Tinghuset som huset henholdsvis Trondheim politikammer og Uttr\u00f8ndelag politikammer, som i 1974 flyttet sammen i nybygget i Kongens gate. Bygget var tegnet av arkitektprofessor Herman Krag og var reist p\u00e5 tomta etter Trondheim kretsfengsel, som hadde flyttet til Tunga.", "I g\u00e5r kveld var Bj\u00f8rgum og Langbakk travelt opptatt med \u00e5 pakke ned datautstyr, som skulle fraktes over til Gryta 2, som er adressen for det nye politihuset.", "Det karakteristiske teglsteinbygget ble raskt for lite. Bygget var for \u00f8vrig prosjektert etter ti \u00e5r gamle planer, kan gamle politifolk fortelle. Etter hvert m\u00e5tte avdelinger flytte ut og inn i leide lokaler rundt omkring p\u00e5 Kalvskinnet. Sivilforsvaret og Uttr\u00f8ndelag politikammer m\u00e5tte ogs\u00e5 finne seg andre leieforhold. Sistnevnte flyttet inn i Fokus Bank p\u00e5 hj\u00f8rnet av S\u00f8ndre og Dronningens gate, f\u00f8r sammensl\u00e5ingen av de to politidistriktene for to \u00e5r siden.", "Ti \u00e5rs dr\u00f8m", "Da Trondheim fikk ny politimester for ti \u00e5r siden, var en sammensl\u00e5ing og et nytt politihus noe av det f\u00f8rste Per Martin Marum gikk i gang med. Etter mange og harde runder med Justisdepartementet fikk Marum til slutt klarsignal. En anbudskonkurranse resulterte i at tre prosjekter pekte seg ut. Oppdraget gikk til Trondheim N\u00e6ringsbygg, senere KLP, som st\u00e5r som byggherre. Huset er tegnet av arkitektfirmaet Per Knudsen.", "Den store flyttesjauen har p\u00e5g\u00e5tt i hele helgen, men if\u00f8lge seksjonsleder ved drift- og vedlikeholdsseksjonen, Odd Arnfinn Rolseth, har Vinje Flyttebyr\u00e5 gjort en s\u00e5 god jobb at det meste var flyttet over innen l\u00f8rdag klokken 20.30. De siste pakkeskene ble hentet i g\u00e5r ettermiddag. Politiet har stilt med frivillige fra idrettslaget, sangkoret og brassbandet.", "Skattkammeret", "N\u00e5r operasjonssentralen stenger i dag kl. 10 og de siste arrestantene er fraktet over til Bratt\u00f8ra, st\u00e5r bygningsarbeiderne klare til \u00e5 starte ombyggingen av Kongens gate 87. 1. november skal skatteetatene flytte inn, etter at det er brukt 40 millioner kroner p\u00e5 ombygging. Vittige tunger har allerede d\u00f8pt bygget Skattkammeret. Glattcellene skal ikke brukes til gjeldsfengsel, men fungere som arkiv.", "I g\u00e5r klokken 15.00 ble politiets dataarbeidsverkt\u00f8y sl\u00e5tt av. Da var det \u00e5 hente frem b\u00e6rbare pc-er, skrivemaskin og papir til rapportskriving. Derfor kan ikke Adresseavisen i dag trykke politiloggen fra helgen.", "I nybygget jobbet folk fra IKT-avdelingen og Telenor p\u00e5 spreng for \u00e5 koble til den nye operasjonssentralen, som dekker hele fylket og samtlige lensmannskontor. De h\u00e5pet at den nye sentralen skulle v\u00e6re oppe og g\u00e5 ved 01- 02-tiden i natt. I dag klokken 08 og frem til \u00e5pningen av huset klokken 10 vil operasjonssentralen i b\u00e5de gammelbygget og nybygget virke parallelt.", "I Kongens gate s\u00f8ndag kveld satt operasjonsleder Jon Eivind Schefte med sambandsoperat\u00f8rene Harald Todal og Berit Hovin. Alle loggmeldinger m\u00e5tte skrives p\u00e5 b\u00e6rbar pc. Arbeidsmilj\u00f8et var det s\u00e5 som s\u00e5 med, med hektisk flytteaktivitet rundt dem.", "Schefte tilh\u00f8rer veteranene. Han var ogs\u00e5 med p\u00e5 flyttingen for 30 \u00e5r siden fra Hornemannsg\u00e5rden. Heller ikke Schefte synes det er vemodig \u00e5 si farvel til Kongens gate.", "Ferdig f\u00f8r tiden", "Nybygget p\u00e5 Bratt\u00f8ra st\u00e5r ferdig to m\u00e5neder f\u00f8r planen. F\u00f8rste spadetak ble tatt i april 2002. Deler av de gamle bygningene som huset slakteriet er fredet. I det ene flytter utlendingsavsnittet inn.", "Publikum f\u00e5r \u00e9n inngang. I foajeen m\u00e5 man trekke k\u00f8lapp, uansett form\u00e5let med bes\u00f8ket. I g\u00e5r kveld var mange travelt opptatt med \u00e5 f\u00e5 de siste skiltene og m\u00f8blene i publikumsarealene p\u00e5 plass. Men prosjektleder Fred Nilsen som siden h\u00f8sten 1999 har jobbet med nybygget p\u00e5 heltid, lover at alt skal v\u00e6re klappet og klart til \u00e5pningen. Bygget p\u00e5 17 000 kvm har kostet 280 millioner kroner. Hele bygget varmes opp fra kommunens fjernvarmeanlegg. Politiet har inng\u00e5tt leieavtale med eieren KLP for 20 \u00e5r, med opsjon p\u00e5 nye to ganger fem \u00e5r. Man baserer seg p\u00e5 80 prosent gjenbruk av m\u00f8bler. Om lag 40 prosent av de ansatte skal jobbe i \u00e5pne kontorl\u00f8sninger.", "Politimester Per M. Marum skal ogs\u00e5 jobbe i landskap, som landets f\u00f8rste politimester. Administrasjonssjef Tor Jakob Reitan forteller at bygget er utformet for \u00e5 fremme teamarbeid p\u00e5 tvers av faggruppene. De aller fleste av de 400 ansatte har if\u00f8lge Reitan stilt seg positive til \u00e5pne kontorl\u00f8sninger.", "En tidligere reportasje i Adresseavisen har vist at Trondheim f\u00e5r landets mest avanserte sentralarrest. De 22 cellene er utstyrt med videooverv\u00e5kning og toveis kommunikasjon.", "Dusj til hundene", "Ogs\u00e5 politihundene f\u00e5r en egen avdeling med ni hundestaller. Hver hundestall har egen lufteg\u00e5rd, og hundene er tilgodesett med dusj.", "Garasjen i kjelleren har plass til 80 kj\u00f8ret\u00f8y, med to inn- og utkj\u00f8ringsporter. Ingen av de ansatte f\u00e5r parkeringsplass. Publikum er henvist til offentlige parkeringsplasser. Politihuset ligger f\u00e5 meter unna Trondheim Sentralstasjon, og det er heller ikke lang vei til b\u00e5tterminalen.", "Huset har ogs\u00e5 egen skytebane, med en maksimal lengde p\u00e5 25 meter og \u00e5tte baner. Gymsalen er p\u00e5 220 kvm og har foruten eget styrketreningsrom to klatrevegger.", "Samtlige ansatte har garderobeskap, med tilgang p\u00e5 dusj og badstue. Utrykningsstyrken har i tillegg egen garderobe.", "Byggets mange m\u00f8terom er gitt navn fra kriminallitteraturen som James Bond og Hercule Poirot. Sistnevnte disponeres av politimesteren. Ogs\u00e5 Kim Sm\u00e5ge og Fredrik Skagen er be\u00e6ret med navnet sitt p\u00e5 m\u00f8terom.", "Kantinen ligger \u00e5pent til i andre etasje, med utgang til en japansk hage."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "76f6e42210b4739efc538fb72b3c96e4e1547df4a48cbde7b8a5be138158a1ef"}, {"field": "createtime", "value": "2017-04-05T09:55:11.000Z"}, {"field": "description", "value": "Klokken 10.00 i dag \u00e5pnes d\u00f8rene til et av Europas mest moderne politihus, p\u00e5 Bratt\u00f8ra i Trondheim."}, {"field": "dominantimage", "value": "http://www.adressa.no/incoming/article1078381.ece5/ALTERNATES/w980-default/ver2%20politihuset8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b0e3f432ee625e9463a521d21081519ad9067d3.jpg?598e8cbd"}, {"field": "dominantthumbnaildimensions", "value": "300x169"}, {"field": "heading", "value": "Politiets store flyttesjau -adressa.no"}, {"field": "id", "value": "6b0e3f432ee625e9463a521d21081519ad9067d3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-company", "value": ["fokus bank", "telenor"]}, {"field": "kw-concept", "value": ["politiet", "bygget", "huset", "flytte", "\u00e5pne kontorl\u00f8sninger", "trondheim", "dag", "gate", "travelt opptatt", "nybygg", "millioner kroner"]}, {"field": "kw-entity", "value": ["trondheim sentralstasjon", "s\u00f8ndre og dronningens", "james bond og hercule poirot", "skattkammeret", "harald todal og berit hovin", "kongens", "per knudsen", "hornemannsg\u00e5rden og tinghuset", "kim sm\u00e5ge og fredrik skagen", "marum", "vinje flyttebyr\u00e5", "europas", "gryta 2", "bj\u00f8rgum og langbakk", "per m. marum", "justisdepartementet", "bratt\u00f8ra", "per martin marum", "kalvskinnet", "per bj\u00f8rgum og fred langbakk", "trondheim n\u00e6ringsbygg", "uttr\u00f8ndelag", "adresseavisen", "per bj\u00f8rgum", "hercule poirot", "hornemannsg\u00e5rden"]}, {"field": "kw-location", "value": ["tunga", "trondheim"]}, {"field": "kw-pageclass", "value": "article"}, {"field": "kw-person", "value": ["fred langbakk", "harald todal", "jon eivind schefte", "fredrik skagen", "odd arnfinn rolseth", "james bond", "tor jakob reitan", "berit hovin", "kim sm\u00e5ge", "herman krag", "fred nilsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1078381.ece5/ALTERNATES/w980-default/ver2%20politihuset8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politiets store flyttesjau"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article30788.ece"}, {"field": "pageclass", "value": ["article"]}, {"field": "publishtime", "value": "2004-02-02T05:14:50.000Z"}, {"field": "recs-articleid", "value": "898639"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-02-02T05:14:50.000Z"}, {"field": "recs-rawtitle", "value": "Politiets store flyttesjau -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Klokken 10.00 i dag \u00e5pnes d\u00f8rene til et av Europas mest moderne politihus, p\u00e5 Bratt\u00f8ra i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/6b0e3f432ee625e9463a521d21081519ad9067d3.jpg?598e8cbd"}, {"field": "thumbnailfullheightdimensions", "value": "200x1537"}, {"field": "timestamp", "value": "2017-08-12T05:06:05.000Z"}, {"field": "title", "value": "Politiets store flyttesjau"}, {"field": "url", "value": "http://www.adressa.no/nyheter/trondheim/article30788.ece"}, {"field": "urlhash", "value": "6b0e3f432ee625e9463a521d21081519ad9067d3"}], "score": 0.56007946, "siteId": "9222270286501375973", "id": "6b0e3f432ee625e9463a521d21081519ad9067d3"}

