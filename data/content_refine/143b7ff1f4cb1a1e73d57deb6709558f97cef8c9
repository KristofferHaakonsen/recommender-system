{"fields": [{"field": "modifiedtime", "type": "time", "value": "2016-02-19T19:41:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Rosenborg", "Kjernen", "fotball", "Supportere"]}, {"field": "author", "value": ["glen musk", "roy tommy br\u00e5ten"]}, {"field": "body", "value": ["Vi s\u00e5 ham gjennom vinduet. Rosenborg-utstyr fra topp til t\u00e5. Han fleipet og lo mens de to unge jentene krysset ham inn ved resepsjonen.", "Marvin Bekken hadde entret brakka med altfor mye \u00e5 b\u00e6re p\u00e5.", "- Du m\u00e5 nok ta fram vidvinkelen, knegger han.", "Med begge hender trekker Marvin opp Rosenborg-drakta. Vi kan nesten h\u00f8re den h\u00e5rete magen hive etter pusten, glad for \u00e5 komme seg ut av draktas stramme grep.", "S\u00e5 ler han. Frykt for \u00e5 vise at han har noen kilo ekstra skal ikke 44-\u00e5ringen fra Orkdal ha p\u00e5 seg.", "Kunstgressbanen utenfor Brakka p\u00e5 Lerkendal dekkes raskt av sn\u00f8. Akkurat det legger ikke Marvin merke til denne onsdag ettermiddagen.", "For i dag er fokuset p\u00e5 ham selv. P\u00e5 hans egen kropp.", "En kropp som enn\u00e5 ikke vet den skal v\u00e6re i betraktelig mer bevegelse enn p\u00e5 lenge. En kropp som enn\u00e5 ikke vet den skal bli fastere og lettere. En kropp som enn\u00e5 ikke vet at den blir litt stivere f\u00f8r den blir mykere igjen de neste ukene.", "- M\u00e5let med forskningsprosjektet er \u00e5 hjelpe Marvin og andre supportere med \u00e5 bli mer aktive. Sitte mindre og bedre deres kostholdsvaner. Vi skal hjelpe dem med \u00e5 opprettholde disse endringene p\u00e5 lang sikt, sier \u00d8ystein R\u00f8ynesdal, vitenskapelig assistent ved Norges idrettsh\u00f8gskole (NIH).", "Prosjektet han snakker om \u2013 Eurofit \u2013 bygger videre p\u00e5 et lignende forskningsprosjekt i Skottland for fem \u00e5r siden med navnet \u00abFootball Fans In Training (FFIT). Forskningen ga veldig positive resultater.", "P\u00e5 374 skotske supportere ble vekta redusert med 2094 kilo, og midjem\u00e5let skrumpet med 27,3 meter p\u00e5 ett \u00e5r. EU omfavnet slankeprosjektet, og har satt av cirka 60 millioner kroner til videref\u00f8ring.", "Eurofit er et fors\u00f8k p\u00e5 \u00e5 utvide prosjektet til et europeisk niv\u00e5 hvor totalt 15 klubber fra fire land deltar. Deriblant Arsenal, Porto, PSV og Everton. Her hjemme er NIH prosjektansvarlig, og samarbeider med RBK, Str\u00f8msgodset og V\u00e5lerenga.", "Og behovet var tydeligvis stort. For et lite oppslag p\u00e5 hjemme- og facebooksiden til Rosenborg var nok til at 188 interesserte supportere p\u00e5 kort tid sa ja takk til bedre form.", "Men for \u00e5 bli med m\u00e5tte du v\u00e6re:", "1. Mann mellom 30 og 65 \u00e5r.", "2. Lite fysisk aktiv.", "3. Overvektig (BMI over 27).", "4. Villig til \u00e5 g\u00e5 med en aktivitetsm\u00e5ler og samtykke til \u00e5 gjennomf\u00f8re studiets m\u00e5leprosedyrer (m\u00e5ling av vekt, h\u00f8yde, blodtrykk, livvidde, sp\u00f8rreskjema, intervju).", "Ja, ja, ja, og ja, sa Marvin.", "Og ettersom han var \u00e9n av de 75 som f\u00f8rst meldte sin interesse, st\u00e5r drosjesj\u00e5f\u00f8ren fra Orkdal n\u00e5 med magen bar i kontorgangen i Brakkas f\u00f8rste etasje.", "- Det her skal bort n\u00e5, sier han, og klapper seg p\u00e5 vommen.", "- Du er klar?", "- Klar har jeg v\u00e6rt lenge. Med trening og bedre kosthold skal det her g\u00e5 bra, sier han.", "P\u00e5 h\u00f8yre arm har han tatovert RBK-logoen. S\u00e5 lenge han kan huske har Rosenborg v\u00e6rt laget, for det er gutta som kan faget.", "P\u00e5 hver hjemmekamp de siste to sesongene har han v\u00e6rt flaggb\u00e6rer, st\u00e5ende p\u00e5 venstre side n\u00e6rmest Kjernen. Da st\u00e5r han p\u00e5 matta med Rosenborg-flagget, mens \u00abEt bilde t\u00e5\u2019n Ivers\u00bb spilles rett f\u00f8r kampstart. N\u00e5 skal han inn i sesong tre, og Eurofit-prosjektet er hans og supporternes egen oppkj\u00f8ring til \u00e5rets f\u00f8rste hjemmekamp om \u00e9n m\u00e5ned.", "- N\u00e5r det bl\u00e5ser og regner sidelengs er det ikke lett for en junior \u00e5 holde flagget oppe. Da er det godt \u00e5 ha hjelp fra en orkdaling med tyngde, humrer han.", "Et dataprogram velger i neste uke ut hvem av de 75 som f\u00e5r muligheten til \u00e5 gjennomf\u00f8re treningsprogram, ha gruppediskusjoner og f\u00e5 veiledning p\u00e5 Brakka av klubbens egne trenere de neste 12 ukene. Den andre halvparten m\u00e5 klare seg p\u00e5 egen h\u00e5nd, men vil fortsatt ha aktivitetsm\u00e5ler p\u00e5.", "- I mai tester vi p\u00e5 nytt for \u00e5 se hva livsstils-programmet har gjort med gruppa som ble fulgt opp, og til de som ikke ble fulgt opp. Hovedm\u00e5let er at alle f\u00e5r en langvarig holdningsendring. Derfor \u00f8nsker vi ogs\u00e5 \u00e5 teste enda en gang i februar 2017, for \u00e5 finne ut om de har klart \u00e5 vedlikeholde de positive endringene de gj\u00f8r. De som ikke f\u00e5r oppf\u00f8lging i v\u00e5r, f\u00e5r muligheten om ett \u00e5r, forklarer R\u00f8ynesdal.", "Underveis er det oppf\u00f8lgingstester for begge gruppene, hvor langsiktige endringer blir registrert.", "- Det er veldig lavterskel. Den f\u00f8rste treningen blir guidet tur p\u00e5 Lerkendal. S\u00e5 kan det for eksempel bli g\u00e5fotball. Det viktigste er at alle kan bli med, og at det er bevegelse, sier Vegard Skorstad.", "Han og Lasse Hoftun \u2013 s\u00f8nnen, ja \u2013 skal veilede supporterne. Ikke bare i treningssituasjonen, men ogs\u00e5 for \u00e5 f\u00e5 gjengen bevisst p\u00e5 hva som stappes i munnen.", "- Jeg har slutta med cola n\u00e5. Forrige tirsdag. Det sitter i hue, men n\u00e5 er det slutt. Jeg har ikke r\u00f8yka, men jeg tror jaggu cola er verre \u00e5 slutte med. Iskald cola er jo s\u00e5 godt. Men fyttigrisen s\u00e5 mye sukker, sukker Marvin.", "Inspirerende", "N\u00e5r du ser Stener tenker du ikke overvekt. Du tenker en helt vanlig mann (48). Men t-skjorta skjuler historien om en nordlending som kanskje ikke hadde v\u00e6rt p\u00e5 Brakka i ettermiddag, hvis han ikke var s\u00e5 godt trent som han igjen \u00f8nsker \u00e5 bli.", "- Hadde det v\u00e6rt Brann som styrte det her ville jeg ikke v\u00e6rt med. Ikke slik Grete Roede heller. Det er ekstra kult at det er nettopp Rosenborg. Det gir inspirasjon \u00e5 v\u00e6re her, og Rosenborg har gitt meg et kick for \u00e5 komme i gang igjen.", "Stener Skogmo sitter p\u00e5 kontoret innerst i gangen til h\u00f8yre. Stedet hvor det er tatt helt avgj\u00f8rende beslutninger i Rosenborgs historie. Nils Skutle satt her, Hroar Stjernen satt her.", "Og det var her Nicki Bille Nielsen m\u00e5tte forklare til omverden, via Adresseavisen, hva som skjedde den natta han ble satt i fyllearresten.", "N\u00e5 skal det ikke forklares eller besluttes noe som helst. N\u00e5 skal det bare tas en blodpr\u00f8ve f\u00f8r den tidligere l\u00f8pssterke midtbanespilleren p\u00e5 Mo IL kan g\u00e5 opp i andre etasjen for \u00e5 svare p\u00e5 sp\u00f8rsm\u00e5l, veies, m\u00e5les og f\u00e5 resultater fra aktivitetsm\u00e5leren han har hatt p\u00e5 l\u00e5ret i sju dager.", "Og forteller om savnet etter \u00e5 springe i fjellet, langt. Jakte. Om savnet etter \u00e5 v\u00e6re i god form. S\u00e5nn han var f\u00f8r. F\u00f8r sykdommen.", "Han tar oss med 13 \u00e5r tilbake.", "- Jeg hadde kreft med spredning. Alle lymfene p\u00e5 overkroppen m\u00e5tte fjernes. Jeg var ganske d\u00e5rlig en stund, men kom meg gjennom. Legene sa jeg klarte meg fordi jeg var s\u00e5 godt trent. Men etter det har jeg ikke kommet skikkelig i gang igjen. Gjennom Rosenborg er sjansen her til \u00e5 ta tak igjen.", "- Trente du mye f\u00f8r?", "- Det ble mye fotball. Trond Sollied var gyml\u00e6reren min, samtidig som han spilte for Mo. Han s\u00e5 potensialet i meg, og jeg fikk muligheten til \u00e5 trene med de store gutta. I tillegg har jeg trent mye karate, og er ogs\u00e5 norsk og europeisk mester i fluefiskekasting. En ganske rar sport.", "- Men bruker du ikke hjernen mer enn kroppen i fluekasting?", "- Du har et poeng, men de aller, aller beste er veldig godt trent. Jeg har v\u00e6rt topp ti i veldig mange \u00e5r, men jeg blir jo ikke yngre. S\u00e5 for \u00e5 trene systematisk og m\u00e5lrettet kan jeg ikke vente lenger. Det er litt n\u00e5 eller aldri. Jeg s\u00e5 p\u00e5 meg selv som en sterk og t\u00f8ff fyr i meget god form. Slik er det ikke n\u00e5. Det g\u00e5r litt utover selvf\u00f8lelsen ogs\u00e5, sier vernepleieren.", "Rosenborg \u00e5pner b\u00e5de brakka og selve fotballanlegget for deltakerne. Noe som bare skulle mangle, if\u00f8lge samfunnskontakt i klubben, J\u00f8rgen Stenseth.", "Samfunnsengasjementet har alltid v\u00e6rt viktig for Rosenborg, og klubben \u00f8nsker if\u00f8lge Stenseth \u00e5 bidra p\u00e5 mange omr\u00e5der. Blant annet med \u00e5 skape denne koblingen mellom fotballen og en bedret livsstil.", "- Eurofit er i s\u00e5 m\u00e5te et prosjekt som forener klubben og supporterne, mener han.", "Og med den gulroten det er \u00e5 trene og v\u00e6re p\u00e5 samme sted som de mannfolkene man nesten hver helg \u2013 i alle fall i fjor \u2013 bejublet og klappet for, er det klart motivasjonen blir litt sterkere enn ved \u00e5 ta seg en tur p\u00e5 et helt vanlig treningssenter.", "- Fellesskapsf\u00f8lelsen. P\u00e5l Skjervold er stolt medlem i b\u00e5de Rosenborg og Kjernen.", "- Muligheten til \u00e5 trene sammen i gruppe med likesinnede passer meg perfekt. Jeg har altfor d\u00e5rlig selvdisiplin til \u00e5 trene alene. I tillegg er det absolutt ingen ulempe at begge mine lag, Rosenborg og Arsenal, er med p\u00e5 prosjektet.", "33-\u00e5ringen er nettopp blitt fortalt at det henger 108 kilo p\u00e5 hans 191 centimeter lange kropp. Rundt magen er det en dr\u00f8y meter.", "- Jeg har ikke problemer med kroppen min. M\u00e5let er ikke \u00e5 slanke meg, men \u00e5 bli mer aktiv. Og blir jeg mer aktiv, blir det kanskje lettere \u00e5 gj\u00f8re noe med kostholdet, h\u00e5per sm\u00e5barnsfaren.", "Han sitter med sp\u00f8rreskjemaet som skal fylles ut. P\u00e5 bordet foran ham ligger en haug p\u00e5smurte fine baguetter. Er det helsemessig riktig, eller kanskje det bare er en test? Alle de grove baguettene er i alle fall borte.", "Uansett, Bynesets spillende trener i 6. divisjon legger ikke skjul p\u00e5 at det er g\u00e5tt med noen liter \u00f8l underveis i fotballkampene p\u00e5 tv. Gjerne med den andre h\u00e5nda nedi potetgull-sk\u00e5la.", "Oppvokst p\u00e5 Sula ytterst i havgapet p\u00e5 Fr\u00f8ya. Det var ikke s\u00e5 merkelig at Marvin som 15-\u00e5ring startet som fisker. Den gang var det ikke noe som tydet p\u00e5 at han som 44-\u00e5ring i februar 2016 skulle veies inn p\u00e5 129 kilo.", "- Bortsett fra hvalfangst har jeg v\u00e6rt med p\u00e5 alt innen fisking. Jeg var ogs\u00e5 yrkesdykker. Jeg var havets mann b\u00e5de under og over vann.", "- Hva skjedde?", "- Jeg ble plaget med en s\u00e5kalt \u00abtvilling\u00bb (en betennelse i midtlinjen der ryggen g\u00e5r over i rumpesprekken. Med tiden dannes en byll, journ.anm.) og det ble en del operasjoner.", "S\u00e5 ballet det p\u00e5 seg, og jeg m\u00e5tte slutte med dykkinga for seks \u00e5r siden.", "- S\u00e5rt?", "- Ja, det var ikke noe trivelig i det hele tatt. Men samtidig var jeg gjerne borte i tre m\u00e5neder i strekk fra familien, og det er ikke akkurat sunt i lengden. N\u00e5 f\u00e5r jeg tid til \u00e5 f\u00f8lge opp s\u00f8nnen p\u00e5 elleve, i tillegg til mine tre bonusbarn, og bonusbarnebarn.", "I 2013 startet han som taxisj\u00e5f\u00f8r. Mye stillesitting, men likevel cirka 8000 skritt om dagen if\u00f8lge skritt-telleren.", "Men de 8000 skrittene kan like gjerne komme i l\u00f8pet av 2 x 45 minutter. Det er ikke det at han ikke tar seg en \u00f8l eller to n\u00e5r det er fotballkamp. Men \u00e5 sitte rolig under hele kampen? Glem det.", "- B\u00e5de beina og kjeften g\u00e5r. Jeg er helt tullete. Hele familien er supportere. S\u00f8nnen min har v\u00e6rt p\u00e5 Lerkendal siden han var elleve m\u00e5neder.", "- Han har vel ikke hatt noe valg?", "- Nei.", "S\u00e5 ler han igjen.", "Men med BMI p\u00e5 n\u00e6rmere 43 er han fullt klar over at den latteren kan stilne raskere enn n\u00f8dvendig.", "If\u00f8lge ekspertene er Marvin sykelig overvektig med h\u00f8y risiko for f\u00f8lgesykdommer som Diabetes type 2."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "fb96eb597d6482aaaa4fd8b6d47ce8c20c41aad1f3dcfae15b679eba93034db7"}, {"field": "createtime", "value": "2016-02-19T19:49:22.000Z"}, {"field": "description", "value": "Mens RBK-spillerne trener seg i form til seriestart, skal supporterne slanke seg. Og bli forsket p\u00e5."}, {"field": "dominantimage", "value": "http://www.adressa.no/pluss/magasin/article12178447.ece/w1h2if/ALTERNATES/w980-default/Eurofit%20Paal%2002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/143b7ff1f4cb1a1e73d57deb6709558f97cef8c9.jpg?59877d85"}, {"field": "dominantthumbnaildimensions", "value": "300x169"}, {"field": "heading", "value": ["Den t\u00f8ffeste omgangen for RBK-fansen -adressa.no", "- Det er den j\u00e6vla colaen. Jeg har definitivt v\u00e6rt i bedre form ja. Kiloene har kommet suksessivt uten at jeg egentlig har tenkt over det. S\u00e5 plutselig; \u00e5hh, d\u00e6ven!", "Stinn brakke", "Flaggb\u00e6rer", "- Jeg f\u00f8ler tilh\u00f8righet til Rosenborg. Sterk tilh\u00f8righet. Jeg f\u00f8ler meg alltid hjemme innenfor veggene her.", "Utvalgte", "Det store savnet", "- Hvorfor jeg gj\u00f8r det her? To ting: for \u00e5 bli lettere, og for \u00e5 f\u00e5 bedre form til \u00e5 gj\u00f8re de tingene jeg alltid har likt, sier han.", "Fellesskap som gulrot", "- Hvis klubbens posisjon og historie kan bidra positivt til \u00e5 f\u00e5 disse mennene til en sunnere livsstil, s\u00e5 er det str\u00e5lende, sier han.", "- Men jeg pr\u00f8ver \u00e5 begrense det til helgene. N\u00e5 sendes det fotball hver dag, og jeg kan jo ikke ta en \u00f8l til hver omgang som f\u00f8r.", "Havets mann", "Sykelig overvekt", "- Jeg skal ned p\u00e5 et tosifret antall kilo. Det vil ta tid, men det skal jeg garantert klare. Det er jo ikke bra slik det er n\u00e5, men det er den forbanna colaen vettu."]}, {"field": "id", "value": "143b7ff1f4cb1a1e73d57deb6709558f97cef8c9"}, {"field": "keyword", "value": ["Rosenborg", "Kjernen", "fotball", "Supportere"]}, {"field": "keywords", "value": "Rosenborg,Kjernen,fotball,Supportere"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-concept", "value": ["klar", "supportere", "havets mann", "kropp", "trene"]}, {"field": "kw-entity", "value": ["rosenborg og arsenal", "bynesets", "lerkendal", "supportere", "norges", "everton", "skogmo", "ivers", "rosenborg og kjernen", "hroar stjernen", "kjernen", "brann", "football fans in training", "str\u00f8msgodset og v\u00e5lerenga", "eurofit", "mo il", "stener", "adresseavisen", "diabetes", "rosenborg", "brakka"]}, {"field": "kw-location", "value": ["porto", "fr\u00f8ya", "sula", "skottland", "orkdal", "arsenal"]}, {"field": "kw-pageclass", "value": "article"}, {"field": "kw-person", "value": ["j\u00f8rgen stenseth", "nicki bille nielsen", "\u00f8ystein r\u00f8ynesdal", "nils skutle", "lasse hoftun", "p\u00e5l skjervold", "vegard skorstad", "trond sollied", "marvin bekken", "grete roede"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12178447.ece/w1h2if/ALTERNATES/w980-default/Eurofit%20Paal%2002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den t\u00f8ffeste omgangen for RBK-fansen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/19/Den-t%C3%B8ffeste-omgangen-for-RBK-fansen-12178460.ece"}, {"field": "pageclass", "value": ["article"]}, {"field": "publishtime", "value": "2016-02-19T19:41:46.000Z"}, {"field": "recs-articleid", "value": "12178460"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-19T19:41:46.000Z"}, {"field": "recs-rawtitle", "value": "Den t\u00f8ffeste omgangen for RBK-fansen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Mens RBK-spillerne trener seg i form til seriestart, skal supporterne slanke seg. Og bli forsket p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/143b7ff1f4cb1a1e73d57deb6709558f97cef8c9.jpg?59877d85"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-06T20:35:17.000Z"}, {"field": "title", "value": "N\u00e5 skal kjernenfettet vekk"}, {"field": "url", "value": "http://www.adressa.no/pluss/magasin/2016/02/19/Den-t%c3%b8ffeste-omgangen-for-RBK-fansen-12178460.ece"}, {"field": "urlhash", "value": "143b7ff1f4cb1a1e73d57deb6709558f97cef8c9"}], "score": 0.21300212, "siteId": "9222270286501375973", "id": "143b7ff1f4cb1a1e73d57deb6709558f97cef8c9"}

