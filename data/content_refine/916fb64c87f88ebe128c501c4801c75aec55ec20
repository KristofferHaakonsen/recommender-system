{"fields": [{"field": "modifiedtime", "type": "time", "value": "2013-03-15T10:10:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00f8rjan greiff johnsen", "jurist"]}, {"field": "body", "value": ["Saken oppdateres.", "En h\u00f8stdag i 1985 - jeg husker v\u00e6ret, hva jeg hadde p\u00e5 meg, gummist\u00f8vler, av alle ting - gikk jeg fra Blomsterbyen over til Sunnlandsskrenten, vi m\u00f8ttes hos en kamerat, f\u00f8r vi med 28 000 andre spaserte i retning Lerkendal. Det var siste serierunde i tippeligaen, RBK m\u00f8tte Lillestr\u00f8m, med seier ville Rosenborg for f\u00f8rste gang siden 1971 bli seriemester, LSK klarte seg med uavgjort.", "Jeg var for ung til \u00e5 huske 1971, men jeg var minst like sur som \u00d8ystein Wormdal i 1981 da de tapte p\u00e5 oppl\u00f8pssida mot VIF p\u00e5 Bislett (Gunder Bengtsson-perioden, gjesp). Jeg var der. Men 1985. Det var dette vi hadde ventet p\u00e5. Jeg husker hvor vi stod p\u00e5 tribunen, jeg husker sangen som gikk f\u00f8r kampen, p\u00e5 melodien til Monroes \u0301 \u00abCherio\u00bb: \u00abLillestr\u00f8m, Lillestr\u00f8m bye bye, Lillestr\u00f8m it \u0301s to late to try, n\u00e5r du v\u00e5kner opp i morra har du blitt nummer to, det e rosenborg som e seriemester no.\u00bb", "Neppe nobelpriskvalitet p\u00e5 poesien, men det fungerte. Jeg nynner fortsatt p\u00e5 den fra tid til annen. Jeg husker corneren. Steinar Nilsen ut til Brandhaug, jeg grep tak i kraven til kameraten min og freste, hva i helvete er de de driver med, ballen skal in i feltet, Brandhaug tilbake til Nilsen som slo inn, Sollied steg til v\u00e6res, kom ned med sn\u00f8 i h\u00e5ret, stjerner i \u00f8ynene og ballen l\u00e5 i nettet bak Arne Amundsen.", "For mange av oss som var til stede har dette blitt et definerende \u00f8yeblikk. En del av v\u00e5r oppvekst. En del av v\u00e5r felles kulturforst\u00e5else. En historie vi aldri blir lei av. Som gjenfortelles gang p\u00e5 gang. Ikke minst i forbindelse med en \u00f8l eller to. Fotball forklarer verden. S\u00e5 enkelt og s\u00e5 komplisert. Den amerikanske journalisten Franklin Foer utga for noen \u00e5r siden ei bok med nettopp denne tittelen. I denne boka viser han at fotball er mye mer enn bare idrett. Fotball er et perspektiv p\u00e5 verden.", "Boka viser fotballen ogs\u00e5 fra en m\u00f8rkere side. Vi kjenner alle til fotballvolden. Til hooliganene i England. Noen av historiene er knapt til \u00e5 tro, som eksempelvis den serbiske gangsteren Arkan som slo seg opp og ble rik under balkankrigen, kj\u00f8pte sitt eget lag, Obilic, og etter ett \u00e5r i den nasjonale toppserien vant de seriemesterskapet. Arkan likte \u00e5 skryte av at han betalte best, innf\u00f8rte disiplin og forb\u00f8d spillerne \u00e5 drikke f\u00f8r kamp.", "Andre rapporter opplyste at Arkan truet med \u00e5 skyte en av motstandernes angrepspillere i knesk\u00e5len hvis de scoret mot laget hans. En annen angrepsspiller ble kidnappet og satt innesperret i en garasje mens laget hans spilte mot Obilic. Arkan ble senere skutt og drept i lobbyen p\u00e5 Hotel Intercontinetal i Beograd. Dette er fotballens bakg\u00e5r. Supportermilj\u00f8ene kan bli et tilh\u00f8righetssted for skadeskutte sjeler, menn som har mistet arbeid, som p\u00e5 helt misforst\u00e5tt vis vil vise sin maskulinitet.", "Vi kjenner det fra hooliganmilj\u00f8ene i England. Men fotball er ogs\u00e5 noe annet. Det er det eneste spr\u00e5ket som snakkes over hele verden. P\u00e5 kunstgressbanen i Nissekollen, i bakgater i Mexico City p\u00e5 humpete jorder i Kenya, p\u00e5 strendene i Rio de Janeiro, overalt m\u00f8tes unge og voksne til dyst om l\u00e6rkula.", "Men hvorfor denne kronikken n\u00e5? Det n\u00e6rmer seg tippeligastart. V\u00e5rens vakreste eventyr. Det er ikke mye som sl\u00e5r f\u00f8lelsen av \u00e5 rusle ned til Lerkendal de f\u00f8rste seriekampene, forventningene. Rosenborg. Nye historier som skal skapes og gjenfortelles. Legendene vi husker. To blad Iversen, Roar, Brandy, Wormdal, Mini, \u00d8rjan Berg, Jan Hansen.", "Og vi kommer ikke utenom dette: Hva er det med fotball som ikke andre idretter har? Mye. Sv\u00e6rt mye. Hvis vi ser p\u00e5 vinteridretter som langrenn, skiskyting s\u00e5 er disse f\u00f8rst og fremst nasjonsbyggende, de har ikke det lokale tilsnittet. Det er selvsagt sjarmerende n\u00e5r tr\u00f8ndere som Northug og Hegle Svendsen gj\u00f8r det bra, men f\u00f8rst og fremst i internasjonale mesterskap. Ikke mange utenfor den innerste krets bryr seg om hvem som vinner femmila i NM. Ikke Northug selv en gang. Fotball, derimot: Kamper mot Brann. Trondheim mot Bergen. For ikke \u00e5 snakke om Molde. Vi stopper der.", "Fotball er estetikk . Hvis vi ser p\u00e5 langrenn er det f\u00f8rst og fremst interessant hvem som kommer f\u00f8rst i m\u00e5l. Ikke mange sitter og ser p\u00e5 for at det er s\u00e5 pent \u00e5 se p\u00e5 at de g\u00e5r p\u00e5 ski. Da skal du v\u00e6re fagkyndig og interessert langt over snittet. Men du beh\u00f8ver ikke ha spesielt peiling p\u00e5 fotball for \u00e5 se hvilken ubegripelig prestasjon Maradonas scoring mot England var.", "Eller tidenes vakreste scoring i norsk fotball. Odd Iversens brassespark fra hj\u00f8rnet av 16 meteren mot Moss. Litt synd at han spilte for VIF da, men, men. Det er Ivers vi snakker om. Og da er alt tilgitt. Du beh\u00f8ver ikke nyte det. Men du skj\u00f8nner at det ikke kommer av seg selv. Typegalleriet. Jo da, det finnes fargeklatter i kondisjonsidrettene, i hvert fall en.", "Men det g\u00e5r mest i kli og havregryn, og det er fint og sunt det, men noe av det som gj\u00f8r fotball magisk er at du finner alt fra bunnseri\u00f8se ut\u00f8vere som Solskj\u00e6r til litt mer avslappete typer som Raymond Kvisvik og Steffen Iversen. Jeg forherliger ikke spillere som Best og Gascoigne sin skjebne, p\u00e5 ingen m\u00e5te. Men jeg liker det uforutsigbare. Det at man ikke n\u00f8dvendigvis blir god ved \u00e5 ha h\u00f8yt O2-opptak. Det at spillet har s\u00e5 mange fasetter. At det er rom for s\u00e5 mange forskjellige typer med ulike egenskaper. Spillere fra forskjellige land og kulturer som sammen skal dra lasset. Det er snart v\u00e5r. Vi kjenner lukten av gress. Vi kjenner p\u00e5 forventningene. I \u00e5r? Ja, i \u00e5r. Molde skal dyttes ned fra tronen. Gullet skal hjem. Til Trondheim.", "orjangreiff@hotmail.com"]}, {"field": "category0", "value": "meninger"}, {"field": "contenthash", "value": "d1673d449d5866bf4f7e8c80833220e40d0b854fee50aa09c8d6be89dfd6a078"}, {"field": "createtime", "value": "2017-06-28T17:40:13.000Z"}, {"field": "description", "value": "Et avgj\u00f8rende \u00f8yeblikk i en ung manns liv."}, {"field": "dominantimage", "value": "http://www.adressa.no/incoming/article7231829.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/916fb64c87f88ebe128c501c4801c75aec55ec20.jpg?5953e9fd"}, {"field": "dominantthumbnaildimensions", "value": "300x169"}, {"field": "heading", "value": "Fotball forklarer verden -adressa.no"}, {"field": "id", "value": "916fb64c87f88ebe128c501c4801c75aec55ec20"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "sports"}, {"field": "kw-concept", "value": ["fotball", "fotball forklarer verden", "forklarer verden", "fotball forklarer"]}, {"field": "kw-entity", "value": ["cherio", "hotel intercontinetal", "lerkendal", "monroes", "solskj\u00e6r", "sunnlandsskrenten", "mini", "maradonas", "brandhaug", "arkan", "brann", "northug og hegle svendsen", "ikke northug", "best og gascoigne", "obilic", "bislett", "nissekollen", "m. ikke northug", "raymond kvisvik og steffen iversen", "blomsterbyen", "sollied", "roar", "brandy", "rosenborg"]}, {"field": "kw-location", "value": ["england", "moss", "beograd", "trondheim", "mexico city", "rio de janeiro", "bergen", "lillestr\u00f8m", "molde", "kenya"]}, {"field": "kw-pageclass", "value": "article"}, {"field": "kw-person", "value": ["franklin foer", "steffen iversen", "jan hansen", "hegle svendsen", "\u00f8rjan berg", "raymond kvisvik", "gunder bengtsson", "odd iversens", "\u00f8ystein wormdal", "steinar nilsen", "arne amundsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7231829.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fotball forklarer verden"}, {"field": "og-type", "value": "article"}, {"field": "og-url", "value": "http://www.adressa.no/meninger/article7231821.ece"}, {"field": "pageclass", "value": ["article"]}, {"field": "publishtime", "value": "2013-03-15T04:00:25.000Z"}, {"field": "recs-articleid", "value": "7231821"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-03-15T04:00:25.000Z"}, {"field": "recs-rawtitle", "value": "Fotball forklarer verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Et avgj\u00f8rende \u00f8yeblikk i en ung manns liv."}, {"field": "thumbnail", "value": "http://content-thumbnail.cxpublic.com/content/thumbnail200x150/916fb64c87f88ebe128c501c4801c75aec55ec20.jpg?5953e9fd"}, {"field": "thumbnailfullheightdimensions", "value": "200x1405"}, {"field": "timestamp", "value": "2017-06-28T17:40:13.000Z"}, {"field": "title", "value": "Fotball forklarer verden"}, {"field": "url", "value": "http://www.adressa.no/meninger/article7231821.ece"}, {"field": "urlhash", "value": "916fb64c87f88ebe128c501c4801c75aec55ec20"}], "score": 0.53240985, "siteId": "9222270286501375973", "id": "916fb64c87f88ebe128c501c4801c75aec55ec20"}

