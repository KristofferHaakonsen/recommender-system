{"fields": [{"field": "modifiedtime", "type": "time", "value": "2012-06-20T08:11:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi s\u00e5 i det hele tatt ikke en eneste p\u00f8lsespisende tykkas med solhatt og lederhosen i l\u00f8pet av en dag p\u00e5 rasteplassen ved St\u00f8ren. Derimot var det fullt av rare biler og fremmede spr\u00e5k - og trauste nordmenn. Veldig trauste.", "- Vi bor \u00e5tte stykker der, sier Tord Westland og peker p\u00e5 en campingvogn som er omtrent like stor som en dobbeltseng.", "- \u00c5tte?", "- \u00c5tte. Vi er to familier med to barn og to voksne hver. Vi overnattet her i natt, p\u00e5st\u00e5r \u00f8stlendingen. De fire barna som l\u00f8per rundt, p\u00e5 6, 7, 9 og 10 \u00e5r, ser merkelig nok ikke ut til \u00e5 lide noen n\u00f8d, og to m\u00f8dre smiler fra \u00f8re til \u00f8re.", "- Det er veldig sosialt. Og ungene koser seg. Dette g\u00e5r jo bra bare fordi vi kjenner hverandre p\u00e5 vranga, sier Wenche \u00d8deg\u00e5rd.", "De to familiene fra Telemark har tilbrakt fire dager i Lofoten f\u00f8r de kj\u00f8rte s\u00f8rover. Men i nord levde de som betalende campinggjester. Tord, som blir utpekt som turleder, sj\u00e5f\u00f8r og talsmann, har ikke for vane \u00e5 ta til takke med veikanten.", "- Men vi tar det litt som det kommer. Vi havnet her klokka 3 i natt, og da er ikke en campingplass noe alternativ, konstaterer han. Telemarkingene har bare positivt \u00e5 si om utlendinger p\u00e5 campingutflukt.", "- Vi traff et engelsk par i Nord-Norge, som hadde kj\u00f8rt flere tusen kilometer. P\u00e5 \u00abfeil side av veien\u00bb, tenk deg det! Begge var godt oppi 60-\u00e5ra. S\u00e5nt er bra, sier Tord f\u00f8r han setter seg i bilen, som viser seg \u00e5 ha plass til alle \u00e5tte.", "Forn\u00f8yd s\u00f8ppelt\u00f8mmer", "- Bobilene er blitt flinkere i \u00e5r, men campingvognene har fremdeles en del \u00e5 l\u00e6re, sier Rune Thomassen. Han er p\u00e5 vei i stasjonsvogn hjem til Odda med kona Siv og datteren Karina etter \u00e5 ha v\u00e6rt tre uker p\u00e5 en campingplass p\u00e5 Hamar\u00f8y. Der var det ikke en eneste bobil, kan de fortelle.", "- Alle p\u00e5 veien skal jo kunne bruke disse rasteplassene, s\u00e5 jeg synes bobileierne burde ta seg r\u00e5d til \u00e5 overnatte p\u00e5 campingplass, mener Rune. Familien observerte tidligere i uka en tysk turbuss med bagasjerommet fullt av medbrakt mat og drikke.", "- De legger ikke igjen stort med penger, sier Rune.", "- Men man kan jo forst\u00e5 det. Det er altfor dyrt. Skal vi tre stoppe og spise middag blir det fort 400 kroner \u00e5 betale, sier Siv mellom munnfuller med bensinstasjonp\u00f8lse.", "- De legger igjen mye s\u00f8ppel, ja, sier H\u00e5vard Engen. 23-\u00e5ringen har sommerjobb i Mesta, og fjerner avfallet fra rasteplassene helt s\u00f8r til Berk\u00e5k. Toalettene overlater han til andre kolleger.", "- Det er jeg glad for. De ser ille ut, sier han og rynker p\u00e5 nesen.", "Engen har registrert at det er mer turister i \u00e5r enn tidligere, men har ikke noe mot bobiler og campingvogner som st\u00e5r over natta.", "- De kommer jo stort sett sent p\u00e5 kvelden, og fjerner seg f\u00f8r de andre reisende kommer, tror Engen, som ikke prater stort med de langveisfarende.", "Syv i bilen", "Mange er definitivt gjengen i en svenskregistrert bil som ruller inn p\u00e5 rasteplassen. Ikke mindre enn syv personer velter ut av femseteren. Etter \u00e5 ha overbevist Omer Ahmed om at mannen med kameraet ikke er fra \u00abthe traffic police\u00bb, kan han fortelle at de opprinnelig er fra Irak, og har v\u00e6rt i Levanger for \u00e5 bes\u00f8ke venner. Ahmed og familien er bosatt i Raufoss, mens de resterende i den tettpakkede bilen bor utenfor Malm\u00f8. 10 \u00e5r gamle Kara, som bare har bodd i Norge i ni m\u00e5neder, snakker flytende norsk.", "- Jeg vil ikke ha sommerferie, jeg vil lese og skrive, er hans skoleflinke kommentar til rasteplassproblematikken.", "- Det er mye bedre veier i Sverige, sier Ali Abdul Karem, som er i nabolandet for f\u00f8rste gang.", "- Nei, det er for n\u00e6r \u00abze E6\u00bb, sier Susanne Rall p\u00e5 engelsk, men med tysk aksent. Etter et par timer med franskmenn, italienere, nederlendere, latviere, irakere og telemarkinger \u00e5penbarer dagens eneste tysker i bobil seg. Hun avkrefter at alle overnatter p\u00e5 rasteplasser. Men noen ganger m\u00e5 det til.", "- I og rundt Trondheim var det jo helt fullt p\u00e5 alle campingplasser, sier Rall, som sammen med mannen Walter Walz bare er innom for en pause i kj\u00f8ringen. De var i Norge p\u00e5 ferie allerede i 1982, og har frekventert landet siden.", "- Vi g\u00e5r litt lei de tyske turistene som vi treffer over alt. Vi vil da snakke med nordmenn n\u00e5r vi er her. Men dere er blitt mindre vennlige de siste \u00e5rene, p\u00e5 grunn av all turismen, tror den tyske damen. Hun forteller at betjeningen p\u00e5 en campingplass i Kristiansund var s\u00e5 mistroiske at to ansatte fotfulgte henne til kassen for \u00e5 betale p\u00e5 forskudd.", "Det viser seg at Rall for mange \u00e5r siden har tatt norskkurs p\u00e5 folkeh\u00f8yskole i hjemlandet.", "- Ach Gott, bensin er s\u00e5 dyrt her, sier hun, f\u00f8r hun bedyrer at ekteparet verken tar med seg mat og drikke fra Tyskland, eller returnerer med kj\u00f8lebager fulle av norsk fisk. Ikke ser tyskeren spesielt trafikkfarlig ut heller."]}, {"field": "category0", "value": "tema"}, {"field": "category1", "value": "tema|sommer"}, {"field": "contenthash", "value": "cc3b584a09aedaf2db8d413f2d304be26b3336174fcdca0ce826982ba3b3aff6"}, {"field": "createtime", "value": "2016-02-25T23:32:40.000Z"}, {"field": "description", "value": "Den stereotype tyske femti\u00e5ringen bak bobilrattet som ikke har tenkt \u00e5 rekke annet enn oktoberfestivalen, og som snylter b\u00e5de overnatting og mat, er kanskje bare en myte."}, {"field": "dominantimage", "value": "http://www.adressa.no/incoming/article1071168.ece5/ALTERNATES/w980-default/ver2%20raste4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cedfa9573f3097624b5eff81e27ca61d6a7afbdb.jpg?5967e3e5"}, {"field": "dominantthumbnaildimensions", "value": "300x169"}, {"field": "heading", "value": "Livet p\u00e5 rasteplassen -adressa.no"}, {"field": "id", "value": "cedfa9573f3097624b5eff81e27ca61d6a7afbdb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sommer", "tema"]}, {"field": "kw-classification", "value": "travel"}, {"field": "kw-company", "value": "mesta"}, {"field": "kw-concept", "value": ["fullt", "vei", "tysk", "bil", "rasteplassen", "campingplass"]}, {"field": "kw-entity", "value": ["gott", "siv", "karina", "berk\u00e5k", "st\u00f8ren"]}, {"field": "kw-location", "value": ["odda", "irak", "raufoss", "tyskland", "nord-norge", "trondheim", "norge", "lofoten", "malm\u00f8", "levanger", "kara", "hamar\u00f8y", "sverige", "telemark", "kristiansund"]}, {"field": "kw-pageclass", "value": "article"}, {"field": "kw-person", "value": ["tord westland", "rune thomassen", "ali abdul karem", "wenche \u00f8deg\u00e5rd", "susanne rall", "omer ahmed", "h\u00e5vard engen", "walter walz"]}, {"field": "kw-taxonomy", "value": ["tema/sommer", "tema"]}, {"field": "og-image", "value": "http://www.adressa.no/incoming/article1071168.ece5/ALTERNATES/w980-default/ver2%20raste4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livet p\u00e5 rasteplassen"}, {"field": "og-type", "value": "article"}, {"field": "og-url", "value": "http://www.adressa.no/tema/sommer/article54376.ece"}, {"field": "pageclass", "value": ["article"]}, {"field": "publishtime", "value": "2003-07-21T07:06:56.000Z"}, {"field": "recs-articleid", "value": "842411"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|sommer"}, {"field": "recs-publishtime", "value": "2003-07-21T07:06:56.000Z"}, {"field": "recs-rawtitle", "value": "Livet p\u00e5 rasteplassen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/sommer", "tema"]}, {"field": "teaser", "value": "Den stereotype tyske femti\u00e5ringen bak bobilrattet som ikke har tenkt \u00e5 rekke annet enn oktoberfestivalen, og som snylter b\u00e5de overnatting og mat, er kanskje bare en myte."}, {"field": "thumbnail", "value": "http://content-thumbnail.cxpublic.com/content/thumbnail200x150/cedfa9573f3097624b5eff81e27ca61d6a7afbdb.jpg?5967e3e5"}, {"field": "thumbnailfullheightdimensions", "value": "200x1342"}, {"field": "timestamp", "value": "2017-07-13T21:19:33.000Z"}, {"field": "title", "value": "Livet p\u00e5 rasteplassen"}, {"field": "url", "value": "http://www.adressa.no/tema/sommer/article54376.ece"}, {"field": "urlhash", "value": "cedfa9573f3097624b5eff81e27ca61d6a7afbdb"}], "score": 0.7169271, "siteId": "9222270286501375973", "id": "cedfa9573f3097624b5eff81e27ca61d6a7afbdb"}

