{"fields": [{"field": "modifiedtime", "type": "time", "value": "2012-04-23T13:07:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hvis du rusler en tur langs Estrada Monumental ut av Funchal sentrum, passerer fasjonable Reid's Hotel som har huset bl.a. Fidel Castro, George Bernhard Shaw og keiserinne Sissi av \u00d8sterrike, og deretter tar f\u00f8rste stikkvei ned til venstre, s\u00e5 dumper du ved nr. 145 rett inn i en liten unnselig kjeller. Det er vanskelig \u00e5 se at den skjuler det reneste gull du kan skjenke i ett glass. Men det gj\u00f8r den: Madeira-vin fra sist p\u00e5 1700-tallet og frem til i dag!", "Madeira-vin er noe helt unikt. Den holder i flere hundre \u00e5r og klarer samtidig \u00e5 beholde alle sine ulike smakskomponenter. \u00c5 drikke en riktig gammel Madeira er derfor som \u00e5 dukke ned i en godterikrukke full av n\u00f8tter, knekk, rosiner og brente mandler.", "Kjelleren vi har havnet i tilh\u00f8rer Vinhos Barbeito, som er den Madeira-produsenten som har flest listef\u00f8ringer i Norge, ni totalt i bestillingslisten, hvorav to var nye i september.", "En av de listef\u00f8rte er en Terrantez \u00e5rgang 1795 (!) til n\u00e6rmere 10 000 kroner flaska. En Malvasia fra 1834 til kr. 1990,10 er kanskje mer \u00e5 tenke p\u00e5, spesielt n\u00e5r du vet at flasken kan oppbevares i \u00e5revis selv etter at den er \u00e5pnet. En liten sipp n\u00e5 og da er mer enn nok, og da blir ikke dr\u00e5pene s\u00e5 dyre.", "Direkt\u00f8r Ricardo Diogo Freitas og markedansvarlig Am\u00e9rico Pereira, som ogs\u00e5 driver Diogos, en av Funchals aller beste vinbutikker, tar imot. Etter en kort omvisning, som innbefatter lageret hvor flasker til det japanske markedet f\u00e5r sin bastbekledning, verkstedet hvor enkelte flasker h\u00e5ndmales med druetype og \u00e5rgang, ovnene hvor Madeira-vinen blir varmet opp, samt kjelleren hvor alle de gamle fatene fortsatt ligger, er det klart for smaking.", "Men f\u00f8rst en liten teoretisk bit om Madeira-vin:", "Det finnes seks forskjellige typer, fra Finest (minst tre \u00e5r gammel), Reserve (fem \u00e5r), Special eller Old Reserve (ti \u00e5r), Extra Reserve (15 \u00e5r), Colheita (tappes p\u00e5 flaske etter seks \u00e5r) samt \u00e5rgangs-Madeira (endrueviner med angitt \u00e5rgang og som har minimum tyve \u00e5r p\u00e5 fat og to \u00e5r p\u00e5 flaske).", "Hemmeligheten bak den spesielle Madeira-karakteren er estufagem-metoden, som henspiller p\u00e5 ovner (estufas) hvor vinen sakte varmes opp til 50-60 grader. Det er denne prosessen som gir den spesielle Madeira-karakteren. De aller beste f\u00e5r imidlertid en naturlig varmep\u00e5virkning over mange \u00e5r under oppbevaring i fat p\u00e5 brennheite loft.", "\u00d8ya Madeira er bratt og steinete, og vinmarkene er ofte bare sm\u00e5 flekker her og der. Den st\u00f8rste enkeltvinmarken er p\u00e5 bare 10 hektar. Rundt 14 000 familier dyrker druer som leveres til vinhusene.", "Vin p\u00e5 druen Sercial er den t\u00f8rreste typen, fulgt av Verdelho og Boal, med Malmsey (eller Malvasia) som den s\u00f8teste.", "Men uansett vil det alltid v\u00e6re masse syre i en Madeira-vin.", "Flaskene som er satt frem fortoner seg som en rask gjennomgang av nyere verdenshistorie:", "Malvasia 1834, Boal 1863, Malvasia 1875, Sercial 1910, Verdelho 1929. Jeg vet at jeg muligens opplever min livs smaking. Og oppf\u00f8rer meg deretter; ydmyk, forventningsfull, interessert.", "Sirlig noterer jeg ned druer og \u00e5rganger. Sniffer, ruller, smaker - og spytter. Bestemmer meg for at hele runden skal taes f\u00f8r jeg eventuelt lar noe gli ned strupen. Det gjelder \u00e5 holde p\u00e5 konsentrasjonen. Jeg lukter og smatter p\u00e5 viner med preg av honning, n\u00f8tter, treverk, t\u00f8rket frukt og karamell. En utrolig smakskonsentrasjon, tette, faste, flotte viner.", "1863 er kanskje bedre enn 1875, 1910 bedre enn 1900. Det er tydelig forskjell p\u00e5 \u00e5rgangene. 1834 b\u00e6rer alderen som en Birgitte Bardot. Det blir denne malmbrune, smaksfulle skvetten jeg til slutt lar f\u00e5 sm\u00f8re halsen min.", "Hva man bruker en Madeira til? De gamle \u00e5rgangene skal f\u00f8rst og fremst oppleves. Andre g\u00e5r bra til mat. En Malmsey er flott til kraftige desserter og puddinger. Mens den t\u00f8rre Sercialen er super b\u00e5de som aperitiff og til supper."]}, {"field": "category0", "value": "forbruker"}, {"field": "contenthash", "value": "a76a37ea1f744ab5af1c63ac2946aa401a0fc3edd3e5dcd61f8829adb8f53bbd"}, {"field": "createtime", "value": "2017-03-31T08:52:13.000Z"}, {"field": "description", "value": "FUNCHAL: Det er ikke mange viner som t\u00e5ler b\u00e5de 100 og 200 \u00e5r p\u00e5 baken. Sterkvinen Madeira gj\u00f8r det. P\u00e5 Vinmonopolet f\u00e5r du n\u00e5 kj\u00f8pt en flaske fra 1795, om du har penger nok."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/baad48c7a467448df52632f7957725fdf1a22428.jpg?59915506"}, {"field": "dominantthumbnaildimensions", "value": "256x256"}, {"field": "heading", "value": "Tidens gull tappet p\u00e5 flaske -adressa.no"}, {"field": "id", "value": "baad48c7a467448df52632f7957725fdf1a22428"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "food-and-drink"}, {"field": "kw-company", "value": "vinmonopolet"}, {"field": "kw-concept", "value": ["gull tappet", "vin", "flaske", "\u00e5rgang"]}, {"field": "kw-entity", "value": ["malmsey", "diogos", "colheita", "sercial 1910", "extra reserve", "old reserve", "verdelho 1929", "malvasia 1875", "verdelho og boal", "special", "finest", "sissi", "estrada monumental", "hotel", "terrantez", "birgitte bardot", "boal 1863", "sercialen", "reid"]}, {"field": "kw-location", "value": ["funchal", "reserve", "\u00f8sterrike", "norge", "madeira"]}, {"field": "kw-pageclass", "value": "article"}, {"field": "kw-person", "value": ["vinhos barbeito", "ricardo diogo freitas", "fidel castro", "am\u00e9rico pereira", "george bernhard shaw"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidens gull tappet p\u00e5 flaske"}, {"field": "og-type", "value": "article"}, {"field": "og-url", "value": "http://www.adressa.no/forbruker/article89306.ece"}, {"field": "pageclass", "value": ["article"]}, {"field": "publishtime", "value": "2002-09-26T08:38:32.000Z"}, {"field": "recs-articleid", "value": "2613368"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-09-26T08:38:32.000Z"}, {"field": "recs-rawtitle", "value": "Tidens gull tappet p\u00e5 flaske -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "FUNCHAL: Det er ikke mange viner som t\u00e5ler b\u00e5de 100 og 200 \u00e5r p\u00e5 baken. Sterkvinen Madeira gj\u00f8r det. P\u00e5 Vinmonopolet f\u00e5r du n\u00e5 kj\u00f8pt en flaske fra 1795, om du har penger nok."}, {"field": "thumbnail", "value": "http://content-thumbnail.cxpublic.com/content/thumbnail200x150/baad48c7a467448df52632f7957725fdf1a22428.jpg?59915506"}, {"field": "thumbnailfullheightdimensions", "value": "200x1201"}, {"field": "timestamp", "value": "2017-08-14T07:45:10.000Z"}, {"field": "title", "value": "Tidens gull tappet p\u00e5 flaske"}, {"field": "url", "value": "http://www.adressa.no/forbruker/article89306.ece"}, {"field": "urlhash", "value": "baad48c7a467448df52632f7957725fdf1a22428"}], "score": 0.7776941, "siteId": "9222270286501375973", "id": "baad48c7a467448df52632f7957725fdf1a22428"}

