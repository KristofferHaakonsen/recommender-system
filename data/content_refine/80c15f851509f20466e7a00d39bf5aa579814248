{"fields": [{"field": "modifiedtime", "type": "time", "value": "2012-04-17T01:37:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi kunne lese i Adresseavisen fredag 13. februar om den 150 \u00e5r gamle tyske modelljernbanegiganten M\u00e4rklin som st\u00e5r overfor trusselen om konkurs og avvikling. For oss som var gutter p\u00e5 50- og 60-tallet var et M\u00e4rklintog noe av det flotteste man kunne \u00f8nske seg. Hver advent rundt 1960 dukket det opp et juledekorert M\u00e4rklinanlegg i et av utstillingsvinduene til Glassmagasinet p\u00e5 Stortorvet i Oslo. \u00abElektrisk tog\u00bb, som vi kalte det, sto p\u00e5 \u00f8nskelista mi s\u00e5 langt tilbake jeg kan huske. S\u00e5 endelig, til \u00e5tte\u00e5rsdagen i 1959, fikk jeg et lite damplokomotiv, en gul tankvogn og en oval med skinner \u2013 M\u00e4rklin selvsagt. Alt var kj\u00f8pt i Uddevalla i Sverige, for det var importforbud (sic!) for slike unyttige luksuspregede ting i gjenoppbyggingens Norge etter krigen.", "Unyttig var det n\u00e5 ikke n\u00e5r det kom til stykket. Tvert i mot l\u00e5 det en enormt l\u00e6ringsimpuls i dette. Det inspirerte meg til \u00e5 skaffe meg rede p\u00e5 grunnleggende elektrisitetsl\u00e6re, for jeg m\u00e5tte jo koble til str\u00f8m slik at ting p\u00e5 anlegget fungerte slik det skulle. Etter hvert som systemet ble bygget ut med elektrisk drevne sporveksler og signaler som kunne stoppe togene foran r\u00f8dt lys, ble det trukket ledninger til kontaktskinner der togene selv kunne utl\u00f8se signalskift og omlegging av sporveksler. P\u00e5 en relativ liten bane bygget jeg et system der sju tog gikk helt av seg selv etter et planlagt m\u00f8nster ved at togene styrte hverandre.", "Jeg har som voksen skj\u00f8nt at det jeg drev med var praktisk kybernetikk. Beregning av bl.a. hvor mange skinnelengder jeg trengte for \u00e5 f\u00e5 hevet sporet s\u00e5 h\u00f8yt at det kunne g\u00e5 over et annet spor uten at stigningen ble for kraftig, krevde matematisk innsikt. Da jeg begynte p\u00e5 realskolen og m\u00e5tte l\u00e6re tysk, skj\u00f8nte jeg at det var lurt \u00e5 l\u00e6re seg, for da kunne jeg lese M\u00e4rklin-magazin, som den gangen bare forel\u00e5 p\u00e5 tysk. Senere f\u00f8rte hobbyen meg inn i elektronikkens verden og n\u00e5r den f\u00f8rste pc-en kom i hus i 1985, tok de ikke lag tid f\u00f8r den kunne styre hele modelljernbanen. Ti \u00e5r senere kunne jeg sitte hjemme p\u00e5 Vikhammer og fjernstyre modelltogene p\u00e5 et 75 kvadratmeter stort utstillingsanlegg p\u00e5 Gardermoen, via modem og selvlaget dataprogram.", "Livslang l\u00e6ring er et slagord i dagens utdanningssystem. For meg har dette alts\u00e5 v\u00e6rt praktisert i \u00e5revis via min hobby. Jeg begynte som \u00e5tte\u00e5ring. Man kan starte mye tidligere, men da helst med forl\u00f8perne for ekte modelljernbane som tross alt ikke t\u00e5ler all verdens med r\u00f8ff behandling. Briotog og lignende kan introduseres for barn ganske tidlig.", "I min undervisning i matematikk av kommende f\u00f8rskolel\u00e6rere har jeg gitt studentene en kasse med briotog og -skinner og spurt dem hva slags matematiske ferdigheter barna kan erfare ved \u00e5 leke med slikt. Etter litt fundering og etter at de har m\u00e5ttet sette seg ned p\u00e5 gulvet og pr\u00f8ve \u00e5 lage en sammenhengende bane og kj\u00f8re tog rundt p\u00e5 den, s\u00e5 kommer de fram til at barna f\u00e5r en begynnende forst\u00e5else for geometri, for det trengs for eksempel akkurat \u00e5tte svingskinner for \u00e5 lage en hel sirkel. De l\u00e6rer seg ogs\u00e5 litt om hva det betyr at toget g\u00e5r gjennom tunnelen, og kj\u00f8rer over broen og at lokomotivet g\u00e5r foran vognene. Men det siste er da ikke matematikk, tenker du kanskje? Det er jo spr\u00e5k! Ja, det er det ogs\u00e5. Det er ikke s\u00e5 vanntette skott mellom matematikk og spr\u00e5k som skolens strenge fagoppdeling kan tyde p\u00e5. For over, under, gjennom, foran, bak osv. er ord som hjelper oss til \u00e5 orientere oss i rommet, alts\u00e5 i den tredimensjonale geometrien. Barn m\u00f8ter matematikk alle vegne, ikke minst i det vi kan kalle tekniske leker.", "Tradisjonelt har modelljernbane v\u00e6rt en guttegreie. Men jeg har tatt med mitt gamle M\u00e4rklin-tog i en barneklubb, og bygget opp sammen med barna et helt anlegg med spor og landskap, med bygninger og fjell. Der var det var jentene som var de mest ivrige til \u00e5 lime sammen plastbyggesettene s\u00e5 vi fikk bygninger p\u00e5 anlegget. Gutta var mest opptatt av \u00e5 kj\u00f8re togene, mens jentene l\u00e6rte seg \u00e5 lese tekniske tegninger for \u00e5 se hvordan delene skulle settes sammen.", "Som ut\u00f8ver av denne hobbyens mange fasetter har jeg m\u00e5ttet snuse p\u00e5 fagomr\u00e5der som snekring, maling, finmekanikk, fotografering, elektrisitetsl\u00e6re, elektronikk, programmering, kybernetikk, matematikk, fysikk, kjemi, geologi, botanikk, historie, spr\u00e5k, arkitektur, bildende kunst, teaterfag og selvf\u00f8lgelig det meste som har med jernbanebygging og jernbanedrift \u00e5 gj\u00f8re. Alt dette, fordi det handler om gjenskape en verden i miniatyr.", "Jeg tror miniatyrer er noe som fascinerer oss p\u00e5 en s\u00e6rskilt m\u00e5te. Vi f\u00e5r p\u00e5 en m\u00e5te kontroll over virkeligheten ved at vi gj\u00f8r den mindre. Vi blir nesten som gud, som skaper en verden og selv lager reglene for den. Vi skaper en liksomverden, ikke ulikt det mange gj\u00f8r i dataverdenens virtuelle rom. Jeg tror det er et slektskap mellom de som utvikler dataspill og streber etter \u00e5 gj\u00f8re den s\u00e5 realistisk som mulig og med et plot, og vi som bygger modelljernbaner og opererer den.", "I begge tilfeller handler det om \u00e5 skape en illusjon av noe virkelig i en eller annen forstand. Det er sikkert mye raskere \u00e5 gj\u00f8re det virtuelt, og man slipper \u00e5 tenke p\u00e5 hvor stor fysisk plass det tar. I dataverdenen er det \u00e5 lage n\u00f8yaktige kopier sv\u00e6rt enkelt. Vi som arbeider i det vanlige rommet har det litt mer arbeidsomt, men datamodellering o.l. tas mer og mer i bruk ogs\u00e5 her. Dette er i det hele tatt en hobby som inspirerer til \u00e5 ta i bruk teknikker og metoder fra andre yrker og fag, for stadig \u00e5 gj\u00f8re modellene mer og mer lik den virkeligheten de skal representere eller illudere. Det er helhetsinntrykket som teller og hva folk ser. Bak scenen er alt tillatt, bare teaterframstillingen f\u00e5r fram budskapet og skuespillerne (togene) avleverer sine replikker korrekt.", "Opplevelsen av \u00e5 kunne organisere, regissere, skape og \u00e5 mestre er godt for et menneske. Modelljernbanehobbyen er ett slikt sted man kan erfare dette, og et s\u00e6rs effektivt s\u00e5dan. Derfor kan dette v\u00e6re en livslang hobby, for den har noe \u00e5 tilby for alle aldre og alle ambisjonsniv\u00e5er.", "SveinSando@dmmh.no"]}, {"field": "category0", "value": "meninger"}, {"field": "contenthash", "value": "e93bbe519ccbe401b497dab77ad250cf1b09f054ea20e5ca8fa5f6c8e379968d"}, {"field": "createtime", "value": "2015-07-24T18:48:56.000Z"}, {"field": "description", "value": "Miniatyrer er noe som fascinerer oss p\u00e5 en s\u00e6rskilt m\u00e5te. Vi f\u00e5r p\u00e5 en m\u00e5te kontroll over virkeligheten ved at vi gj\u00f8r den mindre."}, {"field": "dominantimage", "value": "http://www.adressa.no/incoming/article1305500.ece5/ALTERNATES/w980-default/Kronikk2%204.4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80c15f851509f20466e7a00d39bf5aa579814248.jpg?596e6990"}, {"field": "dominantthumbnaildimensions", "value": "300x169"}, {"field": "heading", "value": "Modelljernbane som allmenndannelse -adressa.no"}, {"field": "id", "value": "80c15f851509f20466e7a00d39bf5aa579814248"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["anlegg", "matematikk", "bygget", "barn", "spor", "skape", "l\u00e6re", "verden", "tog", "modelljernbane", "togene", "hobby"]}, {"field": "kw-entity", "value": ["m\u00e4rklin", "glassmagasinet", "m\u00e4rklintog", "gardermoen", "adresseavisen", "vikhammer", "stortorvet", "m\u00e4rklinanlegg"]}, {"field": "kw-location", "value": ["sverige", "oslo", "norge", "uddevalla"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1305500.ece5/ALTERNATES/w980-default/Kronikk2%204.4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Modelljernbane som allmenndannelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1303702.ece"}, {"field": "pageclass", "value": ["article"]}, {"field": "publishtime", "value": "2009-04-03T08:03:34.000Z"}, {"field": "recs-articleid", "value": "1409598"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-03T08:03:34.000Z"}, {"field": "recs-rawtitle", "value": "Modelljernbane som allmenndannelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Miniatyrer er noe som fascinerer oss p\u00e5 en s\u00e6rskilt m\u00e5te. Vi f\u00e5r p\u00e5 en m\u00e5te kontroll over virkeligheten ved at vi gj\u00f8r den mindre."}, {"field": "thumbnail", "value": "http://content-thumbnail.cxpublic.com/content/thumbnail200x150/80c15f851509f20466e7a00d39bf5aa579814248.jpg?596e6990"}, {"field": "thumbnailfullheightdimensions", "value": "200x1718"}, {"field": "timestamp", "value": "2017-07-18T20:03:28.000Z"}, {"field": "title", "value": "Modelljernbane som allmenndannelse"}, {"field": "url", "value": "http://www.adressa.no/meninger/article1303702.ece"}, {"field": "urlhash", "value": "80c15f851509f20466e7a00d39bf5aa579814248"}], "score": 0.8764464, "siteId": "9222270286501375973", "id": "80c15f851509f20466e7a00d39bf5aa579814248"}

