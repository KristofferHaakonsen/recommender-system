{"fields": [{"field": "modifiedtime", "type": "time", "value": "2012-04-23T12:12:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det har handlet mye om Cessna 172 for Bolstad. Det var dette flyet som tok ham til avisoverskrifter i mange land. Til og med Bild am Sonntag og The Times hadde oppslag om den norske gutten som en sommerdag i 1983 pr\u00f8vde seg som pilot i flymaskinen som faren hans brukte i Hattfjelldal flyklubb.", "I V\u00e6rnes flyklubb er det 172 som benyttes n\u00e5r Bolstad to ti\u00e5r senere f\u00e5r undervisning, og hjemme i Hattfjelldal st\u00e5r den samme, gamle Cessna'n og venter p\u00e5 at gutten fra 1983 snart setter seg i cockpiten igjen, men denne gangen med papirene i orden.", "Torsdag var han kommet s\u00e5 langt at han for f\u00f8rste gang fikk fly solo. Mutters alene takset han det lille flyet ut p\u00e5 den digre rullebanen p\u00e5 V\u00e6rnes, ga gass og lot vingene l\u00f8fte seg opp mot himmelen. I 15 minutter varte den berusende opplevelsen av \u00e5 v\u00e6re alene med luftelementene, f\u00f8r hjulene tok bakken igjen.", "Verre denne gangen", "- Dette var verre enn for 20 \u00e5r siden, sa en svett Bolstad da han vel og vakkert var p\u00e5 bakken igjen.", "Han slipper aldri unna sin unge flygerdebut i mildt sagt uregelmenterte former. I dag er det bare moro, det var det ikke den gangen. Det vil si - det var moro i lufta, men ikke etterp\u00e5 da foreldrene nesten fikk hjertestopp da de fikk h\u00f8re at junior hadde pr\u00f8vd seg som pilot.", "- Jeg var flygal, da ogs\u00e5. F\u00f8rste flytur som tre\u00e5ring, utallige ganger tagg jeg meg til turer opp i lufta. Jeg sugde til meg alt jeg s\u00e5, h\u00f8rte og opplevde. S\u00e5 var det en dag at jeg og en kamerat fikk jobb med \u00e5 polere flyene. Da vi var ferdige med det ene, fant vi ut at vi skulle taxe oss en tur p\u00e5 bakken. Vi fikk start bare p\u00e5 Cessna'n, s\u00e5 kameraten hoppet inn til meg. Ja, s\u00e5 trillet vi bortover den gamle rullebanen som tyskerne bygde, og s\u00e5 ble det til at jeg ga full gass. Plutselig var vi i lufta, mimrer Bolstad.", "Dristig flyging", "Ingen la merke til at guttene stakk av g\u00e5rde med flyet. Men det var mange som stusset over man\u00f8vreringen i lufta. Den 13-\u00e5rige piloten ga full gass, og stupte dristig ned mot hustakene. Opp igjen, over \u00e5sene og s\u00e5 tilbake i nye heftige lavflygninger. N\u00e5r Stig Olav f\u00f8rst var sjefen i flyet, s\u00e5 skulle han da sannelig utnytte anledningen!", "Etter tre kvarter skulle han lande. Fortsatt visste ingen at en 13-\u00e5ring satt alene i flyet med en kamerat. Fra den ene retningen var det vanskelig fordi en \u00e5s krevde krapp vinkel ned mot rullebanen, fra den andre retningen fikk Stig Olav vinden p\u00e5 skr\u00e5 bakfra. Han valgte siste mulighet, men f\u00f8rst tredje landingsfors\u00f8k lyktes s\u00e5nn omtrent. Nesehjulet ble skadet, men ikke verre enn at han fikk flyet tilbake p\u00e5 plass.", "Ikke s\u00e5 mye kjeft", "20 \u00e5r etterp\u00e5 er han ikke stolt av bedriften: -Det ble jo litt kjeft \u00e5 f\u00e5, men ikke s\u00e5 ille heller. Og jeg var under kriminell lavalder, s\u00e5 kjeften ble eneste straffen. Og de f\u00f8rste to ukene etterp\u00e5 var det et underlig styr med journalister, lensmann og annet folk som skulle h\u00f8re historien, sier Stig Olav, som i alle \u00e5r etterp\u00e5 har v\u00e6rt fast bestemt p\u00e5 \u00e5 ta sertifikat for privatflyging. N\u00e5 er han bare uker unna m\u00e5let, som koster ham 70 000 kroner p\u00e5 grunn av lang reise og opphold i Stj\u00f8rdal.", "- Men flyging er ingen dyr hobby. Jeg har motorsykkel, og den koster meg mer enn flygingen kommer til \u00e5 gj\u00f8re, forsikrer Stig Olav.", "Skryt fra instrukt\u00f8ren", "Han f\u00e5r ros av sin instrukt\u00f8r i V\u00e6rnes flyklubb, Tommy Jakobsen:", "- Han er veldig flink. Stig Olav forbereder seg godt, og har god forst\u00e5else for b\u00e5de de teoretiske og praktiske sider ved flygingen. Dessuten er han ikke redd for \u00e5 sp\u00f8rre, sier Jakobsen som ikke var redd for \u00e5 slippe ham av g\u00e5rde alene opp i lufta etter 28 undervisningstimer. Soloturen gikk bra, ogs\u00e5 landingen i krevende sidevind.", "Men sidevinden taklet han jo lett allerede som 13-\u00e5ring.", "Livet er herlig n\u00e5r man flyr, synes Stig Olav Bolstad. Det mente han ogs\u00e5 da han var 13 \u00e5r."]}, {"field": "category0", "value": "nyheter"}, {"field": "contenthash", "value": "90996020d53a6b212b3a9eea555ccb1ff37bf933f57e614209bc0955042ea317"}, {"field": "createtime", "value": "2017-02-01T09:20:43.000Z"}, {"field": "description", "value": "Som 13-\u00e5ring fl\u00f8y han villmann med tyvl\u00e5nt fly. Torsdag fl\u00f8y Stig Olav Bolstad (32) solo igjen, men denne gangen disiplinert og lovlig over Stj\u00f8rdal."}, {"field": "dominantimage", "value": "http://www.adressa.no/incoming/article1062817.ece5/ALTERNATES/w980-default/ver2%20guttepiloten2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6c3c08ce5db18efb66c6ed6a86a6ead3c490bee.jpg?598642a0"}, {"field": "dominantthumbnaildimensions", "value": "300x169"}, {"field": "heading", "value": "Guttepiloten flyr igjen -adressa.no"}, {"field": "id", "value": "c6c3c08ce5db18efb66c6ed6a86a6ead3c490bee"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["ga full gass", "fly", "full gass", "ga full"]}, {"field": "kw-entity", "value": ["bild", "sonntag og the times", "cessna 172", "the times"]}, {"field": "kw-location", "value": ["v\u00e6rnes", "hattfjelldal", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["stig olav bolstad", "stig olav", "tommy jakobsen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1062817.ece5/ALTERNATES/w980-default/ver2%20guttepiloten2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Guttepiloten flyr igjen"}, {"field": "og-type", "value": "article"}, {"field": "og-url", "value": "http://www.adressa.no/nyheter/article70109.ece"}, {"field": "pageclass", "value": ["article"]}, {"field": "publishtime", "value": "2003-03-17T06:15:45.000Z"}, {"field": "recs-articleid", "value": "2580638"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-03-17T06:15:45.000Z"}, {"field": "recs-rawtitle", "value": "Guttepiloten flyr igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Som 13-\u00e5ring fl\u00f8y han villmann med tyvl\u00e5nt fly. Torsdag fl\u00f8y Stig Olav Bolstad (32) solo igjen, men denne gangen disiplinert og lovlig over Stj\u00f8rdal."}, {"field": "thumbnail", "value": "http://content-thumbnail.cxpublic.com/content/thumbnail200x150/c6c3c08ce5db18efb66c6ed6a86a6ead3c490bee.jpg?598642a0"}, {"field": "thumbnailfullheightdimensions", "value": "200x1093"}, {"field": "timestamp", "value": "2017-08-05T22:11:44.000Z"}, {"field": "title", "value": "Guttepiloten flyr igjen"}, {"field": "url", "value": "http://www.adressa.no/nyheter/article70109.ece"}, {"field": "urlhash", "value": "c6c3c08ce5db18efb66c6ed6a86a6ead3c490bee"}], "score": 0.9040233, "siteId": "9222270286501375973", "id": "c6c3c08ce5db18efb66c6ed6a86a6ead3c490bee"}

