{"fields": [{"field": "modifiedtime", "type": "time", "value": "2016-09-14T11:10:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "\u00c5ge Winge", "Tr\u00f8nder", "Tr\u00f8nderbart", "\u00c6lske Tr\u00f8ndelag"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Av flere grunner er det litt touchy \u00e5 forske p\u00e5 s\u00e6regenheter innen folkegrupper, og derfor er verken gr\u00e5dige sunnm\u00f8ringer eller umoralske nordlendinger g\u00e5tt n\u00e6rmere etter i s\u00f8mmene.", "Men det har ikke forhindret akademikere i \u00e5 uttale seg i det vide og brede om det tr\u00f8nderske lynnet.", "Da mulla Krekar ble foresl\u00e5tt tvangsflyttet til Kyrks\u00e6ter\u00f8ra, argumenterte for eksempel en professor emeritus i patologi ved Universitetet i Troms\u00f8 for at mullaen ville passe godt inn i den tr\u00f8nderske v\u00e6rem\u00e5ten.", "Og n\u00e5, n\u00e5r Adresseavisen den kommende uka skal avduke hundre grunner til \u00e5 \u00c6LSKE Tr\u00f8ndelag , en mobilisering som ellers i verden er kjent fra krisetider og krig, st\u00e5r tidligere professor i sosialpsykologi, Arnulf Kolstad, klar med en analyse av tr\u00f8nderen.", "Stolt og middelm\u00e5dig", "Etter \u00e5 ha blitt milj\u00f8skadd i Bergen, hvor ting enten er sykt bra eller dritt d\u00e5rlig (og det ikke finnes s\u00e5 mye mellom de to), var det et aldri s\u00e5 lite kultursjokk \u00e5 komme til", "Tr\u00f8ndelag hvor det meste rett og slett er helt greit.", "Hva synes du om denne teksten? Den var grei.", "Hvordan var konserten? Grei.", "Maten? Den gikk n\u00e5 ned.", "\u00c5ge Winge og Terje Visnes har jaktet p\u00e5 kjernen i den tr\u00f8nderske folkesjelen. De fant blant andre Arnulf Kolstad, tidligere professor i sosialpsykologi, som kan sl\u00e5 fast f\u00f8lgende: Vi er enest\u00e5ende middel- m\u00e5dige.", "Vi synes vi har mer enn middel-m\u00e5dighet \u00e5 v\u00e6re stolte av, og derfor har vi i Adresseavisen valgt ut 100 grunner til at vi elsker Tr\u00f8ndelag.", "En uh\u00f8ytidelig k\u00e5ring som vi presenterer i uka som kommer. Det handler om natur, kultur, attraksjoner, n\u00e6ringsliv, utdanning, kort sagt store f\u00f8lelser for en landsdel det er godt \u00e5 bo i.", "Det er ingen selvransakelse, men rett og slett en kj\u00e6rlighetserkl\u00e6ring - #\u00e6lske tr\u00f8ndelag.", "Vi h\u00e5per Ukeadressas reportasje kan v\u00e6re startskuddet for en uke der ogs\u00e5 dere lesere vil bidra med enda flere grunner p\u00e5 adressa.no.", "Frem til det kan dere kose dere med saken i Ukeadressa. Den er ikke grei. Den er fantastisk god.", "God lesing!", "tor.morseth@adresseavisen.no", "Kolstad, som har bodd det meste av livet i Trondheim, i tillegg til Danmark, Kina, S\u00f8r-Afrika, \u00d8stlandet og Vestlandet, minner om at vi tr\u00f8ndere er uten de h\u00f8yeste toppene og de vakreste fjordene.", "Men mer oppsiktsvekkende er det at sosialpsykologen, etter \u00e5 ha gravd seg ned i forfatterskapet til Duun, Falkberget, Bojer, Uppdal og Egge, som alle hadde inng\u00e5ende kjennskap til tr\u00f8nderens sjeleliv, sinn og v\u00e6rem\u00e5te, har kommet fram til at tr\u00f8nderen gjennom lange tider har utmerket seg ved \u00e5 v\u00e6re enest\u00e5ende middelm\u00e5dig!", "En verre karakteristikk g\u00e5r det vel knapt an \u00e5 gi en folkegruppe i en tid hvor ekstremene dyrkes og det usedvanlige er idealet, hevder Kolstad, som sier vi kan stjele r\u00e5tt fra et festskrift han laget for NTNU for noen \u00e5r siden, som antagelig er det n\u00e6rmeste vi kommer et vitenskapelig grep p\u00e5 den moderne tr\u00f8nder.", "Og jammen sa vi festskrift.", "Her sl\u00e5r sosialpsykologen fast at vi tr\u00f8ndere ikke er s\u00e5 opptatt av \u00e5 vinne, men vi vil heller ikke tape, vi liker stabilitet, sikkerhet og tar n\u00f8dig sjanser. Derfor n\u00e5r vi sjelden toppen, hevder Kolstad, hvis vi ser bort fra ski som i verdensm\u00e5lestokk er en ubetydelig sjanger.", "For \u00e5 sukre pillen, minner Kolstad om at middelm\u00e5dig er det samme som gjennomsnittlig, f\u00f8r han g\u00e5r til statistikken for \u00e5 belegge sine p\u00e5stander.", "Tr\u00f8nderen scorer middelm\u00e5dig p\u00e5 s\u00e5 godt som alle omr\u00e5der, som for eksempel arbeidsaktive personer i prosent av folketall, fullf\u00f8rt universitet eller h\u00f8gskole, dekningsgrad i barnehager og i prosent av soldater som kan sv\u00f8mme to hundre meter, tr\u00f8nderne sv\u00f8mmer s\u00e5 n\u00e6rt landsgjennomsnittet som det er mulig \u00e5 komme.", "1. Bli itj n\u00e5 fin uten mokkasin.", "2. Bli itj n\u00e5 fart uten bart.", "3. F\u00e5r itj r\u00e5na uten Ascona.", "4. Bli itj n\u00e5 tr\u00f8nder-rock uten tennissokk.", "5. Bli itj n\u00e5 barsk uten karsk.", "6. Du e itj kvass uten adidas.", "7. Det e itj no tess ut'n grilldress.", "8. Live e itj kompl\u00e6tt, uten mokasina \u00e5 singl\u00e6tt.", "9. Du tr\u00e6ng itj \u00e5 skj\u00e6ms om du har l\u00e6ms.", "10. Du vet du e trygg med hj\u00e6mlaga brygg.", "11. Det bli itj n\u00e5 ableg\u00f8ye uten helsetr\u00f8ye.", "Det samme gjelder antall mennesker p\u00e5 sosialhjelp, antall personer mellom 16 og 79 som har f\u00f8lt seg glade de siste fjorten dagene, bruken av antidepressiva, antall r\u00f8ykere. Og, ikke minst, lufttemperatur og nedb\u00f8r.", "P\u00e5 alle tenkelige variabler ligger vi usedvanlig tett p\u00e5 landsgjennomsnittet, p\u00e5peker Kolstad, bortsett fra p\u00e5 ett omr\u00e5de:", "Erotikk!", "P\u00e5 erotiske fantasier og seksuell \u00e5penhet, scorer tr\u00f8nderne h\u00f8yere enn alle andre. Tr\u00f8nderne er de klart k\u00e5teste i landet, p\u00e5st\u00e5r sosialpsykologen, som akkurat her bygger sin empiri p\u00e5 informasjon fra erotiske tidsskrift som \u00e5r etter \u00e5r har meldt at tr\u00f8nderne ikke bare ligger p\u00e5 topp i omsetning av sexleket\u00f8y, men ogs\u00e5 n\u00e5r det gjelder kreative bidrag til den erotiske leserbrevlitteraturen.", "S\u00f8rtr\u00f8nderne r\u00f8yker minst i landet, sammen med \u00f8stlendinger og sogninger, mens nordtr\u00f8nderne ligger over landsgjennomsnittet:  I S\u00f8r-Tr\u00f8ndelag r\u00f8yker 12 av 100 daglig, mens tallet i Nord-Tr\u00f8ndelag er 15 av 100", "Nordtr\u00f8nderske menn snuser mest i Norge. 22 av 100 voksne nordtr\u00f8nderske menn snuser, mens landsgjennomsnittet er 15. Ogs\u00e5 S\u00f8r-Tr\u00f8ndelag ligger over snittet, med 18 snusende menn per hundre.", "Med seks av 100 snusere, topper tr\u00f8nderske kvinner ogs\u00e5 snus-statistikken, sammen med nordlendingene. Landsgjennomsnittet er fire av 100.", "17 av 100 tr\u00f8nderske ungdommer har v\u00e6rt beruset, bare nordlendingenes ungdommer drikker mer. I landet for \u00f8vrig har 14 av hundre ungdommer v\u00e6rt beruset.", "Bortsett fra i hovedstaden, er det flest s\u00f8rtr\u00f8ndere som bor alene. 19 av hundre s\u00f8rtr\u00f8ndere bor for seg sj\u00f8l, mens det tilsvarende tallet i Nord-Tr\u00f8ndelag er 15 aleneboere over 30 \u00e5r.", "Landsgjennomsnittet er 18 av hundre aleneboere.", "37 av 100 s\u00f8rtr\u00f8ndere er h\u00f8yskole- eller universitetsutdannet. Bare i Oslo og Akershus har flere h\u00f8yere utdanning. Landsgjennomsnittet ligger p\u00e5 35 prosent, mens tallet for nordtr\u00f8nderne er 29 av 100.", "B\u00e5de h\u00f8ytutdannede s\u00f8r- og nordtr\u00f8ndere lever like lenge, litt over landsgjennomsnittet p\u00e5 84 \u00e5r. Har de grunnskoleutdanning, m\u00e5 de regne med 5 \u00e5r kortere levetid.", "De fleste tallene er 2014-tall hentet fra Statistisk sentralbyr\u00e5.", "N\u00e5 blir riktignok hele nitti prosent av de innsendte novellene forkastet fordi de er for perverse, p\u00e5 d\u00e9t punktet ligger tr\u00f8nderne ogs\u00e5 midt i laget, men mer oppsiktsvekkende er det kanskje at nordlendingene kommer lengst nede p\u00e5 pervolisten, nordlendingene har det mest i kjeften!", "Forfatter Erlend Loe, tr\u00f8nder, har bodd mange \u00e5r i Oslo. Han mener oppfatningen av tr\u00f8nderen som et s\u00e6mat og seigt, ja, n\u00e6rmest enfoldig menneske, fortsatt lever i beste velg\u00e5ende.", "- Ser de fortsatt p\u00e5 oss som mer praktikere, enn tenkere?", "- \u00c5 ja, helt klart. Og k\u00e5t! Vi blir sett p\u00e5 som k\u00e5t og litt dum. Det er slik jeg tolker at folk tenker om oss tr\u00f8ndere.", "- De tenker alts\u00e5 p\u00e5 tr\u00f8nderen, og i dette tilfellet forfatteren Erlend Loe, som k\u00e5t og litt dum?", "- Vel, det vet jeg ikke, men det er slik jeg opplever at tr\u00f8nderne oppleves av dem som har v\u00e6rt lite nordp\u00e5, og dem er det mange av her nede. Det er jo ogs\u00e5 slik vi oftest portretteres.", "Loe peker p\u00e5 at tr\u00f8nderske karakterer p\u00e5 film er mangelvare, og at de som finnes opptrer med en overdreven nasal dialekt, som for \u00e5 understreke at vi er enkle.", "Her om dagen s\u00e5 Loe tv-serien \u00abBerlinerpoplene\u00bb om igjen fordi han skulle intervjue forfatteren Anne B. Ragde, tr\u00f8nder, og oppdaget at selv skuespiller Anne Krigsvold, tr\u00f8nder, snakket \u00f8stlandsk selv om serien er basert p\u00e5 feit, tr\u00f8ndersk jord gj\u00f8dslet med familietragedier.", "\u00c5rsaken til at de ikke gjorde denne serien til en tr\u00f8ndersk serie, tror Loe, var frykten for \u00e5 miste store deler av landet.", "- Tr\u00f8nderen er ikke salgbar p\u00e5 film?", "- Det g\u00e5r bra med humor og revy, men i en seri\u00f8s, kulturell sammenheng, funker det d\u00e5rlig. Vi m\u00f8ter nok flere fordommer enn folk med andre dialekter, tror jeg.", "Men Loe er stolt av \u00e5 komme fra verdens midte. Det \u00e5pne landskapet. Lyset. Naturen. Humoren. Og, ikke minst, den uh\u00f8ytidelige, slappe stilen hvor du slipper hovedstadens spisse albuer.", "I Tr\u00f8ndelag skal jo ingen bli verdensmester, bortsett fra dem som fortsatt g\u00e5r p\u00e5 ski, og da kan vi jo like gjerne nyte en snus der borte p\u00e5 benken.", "Kort oppsummert: Rolig tempo. Mangel p\u00e5 ambisjoner. Natur. Humor. Alt dette er bra ting, mener Loe.", "- Men hvis du likevel skal avlevere noen spark p\u00e5 skinnleggen til oss som lever her?", "- Jo, en ting er litt plagsomt med tr\u00f8ndere, det er den provinsielle mangelen p\u00e5 sj\u00f8ltillit. Alt snakket om \u00abTrondheim midt i verden\u00bb, \u00abTrivelige Tr\u00f8ndelag\u00bb, \u00abFantastiske Fosen\u00bb. Det blir for mye! Det er noe med \u00e5 stole p\u00e5 at man er bra uten \u00e5 annonsere det i alle mulige retninger.", "- Ok. Men kan du helpe meg med en ting i sakens anledning. Urtr\u00f8nderen, hvem er det?", "- Urtr\u00f8nderen er en ikke-kjendis som sitter p\u00e5 en g\u00e5rd og synes det er litt plagsomt n\u00e5r folk stikker innom. Det er litt s\u00e5nn som i de Ragde-b\u00f8kene, men det samme gjelder nok ogs\u00e5 andre bondesamfunn.", "Dermed sl\u00e5r Loe f\u00f8lge med sosialpsykolog Kolstad i at den tr\u00f8nderske folkesjela ligger et stykke unna det urbane livet. En urban tr\u00f8nder er n\u00e6rmest en terminologisk motsetning, mener sosialpsykologen.", "Abakle (Vanskelig,tungvindt)", "Aber (Vanskelighet, hindring)", "Adsjelli (Atskillig, betydelig)", "Ailldeles (helt)", "Ailljer (Aldri)", "Aillstan/Aillstess (over alt, alle steder)", "Ainnakvar (Annenhver)", "Ainndan (andre juledag)", "Ainnfel\u00e5t (ut\u00e5lmodig)", "Akkeder (diskutere)", "Attp\u00e5klatt (barn som er vesentlig mye yngre enn dens s\u00f8sken)", "Baillspr\u00e6ng (k\u00e5t)", "Bandiger (Gravid kvinne)", "Sjuttu (diare, l\u00f8s mage)", "Railkaill/Raillkj\u00e6rring (pratsjuk)", "Itj (ikke)", "Fert\u00e6l (fortelle)", "Gjekk ivei (d\u00f8dd)", "Ka de gj\u00e6r? (hva gj\u00f8r n\u00e5 det?)", "\u00c5dd\u00e5 (Kry)", "Omakaidd (vil ikke gj\u00f8re mer enn vanlig, vil ikke ta seg bryet)", "N\u00e6vvel (kl\u00e5, ta p\u00e5 edle deler)", "B\u00e6mmel (belge i seg, styrte i seg)", "Ser/s\u00e6r (sur, grinete, spesiell)", "Sarv (d\u00e5rlig kvalitet, sladder, uviktig)", "Daill (sm\u00e5pirk)", "Toill (tull)", "Hannjfeinnj (verkt\u00f8y)", "T\u00e6ppentrekk (senget\u00f8y)", "Folkem\u00e5let i Trondheim, som i virkeligheten er en fosendialekt, er p\u00e5 vei bort fra det fors\u00f8ksvise byspr\u00e5ket fintr\u00f8ndersk, og p\u00e5 full fart tilbake til sine bondske r\u00f8tter.", "Tr\u00f8nderen behersker ikke de h\u00f8flige frasene og den lette konversasjonen, mener Kolstad. Verbalt artisteri og small talk ligger ikke for et folk som har underdrivelse som et av sine s\u00e6rtrekk.", "\u00abDet e itj berre pent v\u00e6r\u00bb, betyr jo at helvete er l\u00f8s, og ordet \u00abinnful\u00bb ble designet for \u00e5 beskrive tr\u00f8nderen.", "Marit Moum Aune, suksessrik sceneinstrukt\u00f8r bosatt i Oslo, tr\u00f8nder, er ikke enig i at tr\u00f8nderen ligger langt fra det urbane.", "Trondheim har en sterkere urban tilknytning enn det byen selv vil innr\u00f8mme, sier hun, og minner om at skriftene til Voltaire, Rousseau og Montesquieu kom hit via Vitenskapselskapet allerede p\u00e5 syttenhundretallet, men at arrogansen aldri tok bolig i v\u00e5re patrisierhus og franske langhus.", "- \u00c5 v\u00e6re arrogant er det verste du kan v\u00e6re i Trondheim, da blir folk supernegative, men i deler av Oslo er jo arrogansen en omgangsform. Ja, arrogansen er n\u00e6rmest en forutsetning for \u00e5 virke smart!", "- S\u00e5pass?", "- Ja, det som er siste sort hjemme, alts\u00e5 arrogansen, er i deler av Oslo en intellektuell kvalitet. Derfor flokker tr\u00f8ndere i hovedstaden seg sammen, vi snobber ned og g\u00e5r med snusen i lomma p\u00e5 dongerien.", "Men s\u00e5nne ting misforst\u00e5r de i Oslo, sier Moum Aune, de tror vi oppf\u00f8rer oss s\u00e5nn fordi vi ikke vet om noe bedre. \u00abStakkars, hun er jo s\u00e5 bonat\u00bb, sier de, og skj\u00f8nner ikke at det er mye morsommere \u00e5 v\u00e6re s\u00e5nn, enn \u00e5 v\u00e6re som dem.", "- Har du h\u00f8rt om tr\u00f8nderkortet?", "- Nei!", "- N\u00e5r jeg ikke f\u00e5r det som jeg vil, hender det jeg drar tr\u00f8nderkortet. Da flirer jeg og snakker kavbreidt tr\u00f8ndersk, og da tror de at jeg er bitte litt dum, vettu, de tror jo at vi tr\u00f8ndere er litt dummere enn vi er, og litt snillere, og da senker de guarden og gj\u00f8r det enklere for meg \u00e5 sette inn st\u00f8tet. Det er sjelden jeg b\u00e6rer tungt p\u00e5 Ikea, for \u00e5 si det s\u00e5nn.", "- Hva er dine viktigste argument for \u00e5 \u00ab\u00e6lske Tr\u00f8ndelag\u00bb?", "- Frav\u00e6ret av arroganse. At det ikke finnes \u00f8stkant og vestkant p\u00e5 samme m\u00e5te som i Oslo. Og at Trondheim er en fantastisk kulturby, rett og slett. Og s\u00e5 \u00e6lske \u00e6 R\u00f8ros.", "Men hvordan st\u00e5r det egentlig til med det tr\u00f8nderske n\u00e6ringsliv 101 \u00e5r etter at Johan Bojer, i en artikkel med overskriften \u00abTr\u00f8ndere\u00bb, skrev at \u00abIngen Tr\u00f8nder har nogensinde hat en ide.\u00bb", "Vi setter over til nordlendingen Erik Haugane, industrigr\u00fcnder og administrerende direkt\u00f8r i oljeselskapet Okea:", "- Jeg har jo fors\u00f8kt \u00e5 etablere et par tr\u00f8nderske selskaper, men det er jo ikke s\u00e5nn at folk str\u00f8mmer til, for \u00e5 si det mildt. \u00c5 ta Norge p\u00e5 handelssiden, slik Reitan har gjort, er ekstremt utypisk for tr\u00f8ndere.", "Haugane, som har bodd halvparten av sitt liv i Trondheim, sier det er merkelig at et folkeslag som er i stand til \u00e5 mobilisere en hel landsdel bak et fotballag, ikke engang er i stand til \u00e5 drive en slaktebutikk i en by p\u00e5 Trondheims st\u00f8rrelse.", "\u00abHundre ideer for Tr\u00f8ndelag\u00bb hadde v\u00e6rt en mye bedre kampanje enn \u00ab\u00c6lske Tr\u00f8ndelag\u00bb, mener Haugane, den kunne f\u00e5tt oss til \u00e5 gj\u00f8re annet enn \u00e5 sitte oppe om natta for \u00e5 se sport p\u00e5 tv.", "Haugane minner om at Trondheim, teknologihovedstaden, fortsatt har et \u00abVitensenter\u00bb p\u00e5 linje med det gamle tv-programmet \u00abFysikk p\u00e5 roterommet\u00bb. Hadde vi v\u00e6rt visjon\u00e6re, sier Haugane, hadde vi engasjert superarkitekten Frank Gehry, mannen bak Guggenheim-museet i Bilbao, til \u00e5 tegne et spektakul\u00e6rt science-senter p\u00e5 Nidar\u00f8, omkranset av natur og park og kafeer og skulpturer, i stedet for \u00e5 klaske opp en koloss av en messehall som kan ligge nesten hvor som helst ellers.", "Og her er en annen ide fra Haugane:", "Bygg en tjue kilometer lang kanal fra Beistadfjorden til Namsos, den vil revolusjonere Hurtigrutetrafikken og plassere Nord-Tr\u00f8ndelag p\u00e5 det internasjonale cruisetrafikk-kartet.", "Haugane savner visjon\u00e6re politikerne, de som ser femti \u00e5r fram i tid, i stedet for \u00e5 bedrive selvskading ved \u00e5 dyrke klisjeen om en litt treg tr\u00f8nder i skinnvest, tennissokker og tr\u00f8nderbart.", "- Ja, n\u00e5r oppsto egentlig den greia der?", "- Jeg har ikke peiling!", "- Vi sjekker!", "De mest ihuga tr\u00f8nderbartaktivistene mener tr\u00f8nderbarten kan spores helt tilbake til \u00e5r 1030. P\u00e5 et s\u00f8lvkors som ble funnet under utgravingen av Posthustomta, er nemlig Jesus utstyrt med barter. Ole Skibnes, pensjonert politimann og barteaktivist, sier at den moderne historien om tr\u00f8nderbarten startet med noen staselige karer p\u00e5 Trondheim politikammer i 1976.", "P\u00e5 den tida var du ikke bare konge p\u00e5 kammeret hvis du hadde bart, men du var konge p\u00e5 byen ogs\u00e5. Men barten var ikke bare kontaktskapende, sier Skibnes, den var konfliktdempende ogs\u00e5, mange kriminelle tr\u00f8ndere hadde jo hatt sn\u00f8rrbrems helt siden konfirmasjonen.", "S\u00e5 bartet det bare p\u00e5 seg helt til tr\u00f8nderen for f\u00f8rste gang i historien profanerte seg med hockeysveis, skinnvest, ballongdongeri og hvite tennissokker, i tillegg til barten, en gang p\u00e5 \u00e5ttitallet.", "S\u00e5 langt gikk det at selv nordlendingen Mini lot det gro en h\u00e5rurt under nesa for \u00e5 markere sitt tr\u00f8nderske st\u00e5sted.", "- Minis problem var at han hadde s\u00e5 m\u00f8rk mustasje at den okkuperte inntrykket av", "ansiktet hans, sier Skibnes.", "- Hva med barten til Ola By Rise?", "- Det er ikke alle som passer i mustasje, for \u00e5 si det diplomatisk.", "- Hva med det klassiske nordtr\u00f8nderansiktet, det litt runde med smale lepper?", "- Du mener Selbu-trynet? Tja, f\u00e5r du dratt barten over leppene slik at de ikke dominerer, er jo mustasje en meget egnet metode for den slags.", "I disse skjeggetider lever tr\u00f8nderbarten fortsatt i beste velg\u00e5ende, mener Skibnes, folk med tr\u00f8nderbart er fortsatt nesten de eneste som kan komme p\u00e5 tv uten \u00e5 ha noe vettugt \u00e5 si. Og for to \u00e5r siden fikk tr\u00f8nderbarten sitt siste store gjennombrudd ved \u00e5 f\u00e5 plass i den norske ordboka.", "Sammen med tr\u00f8nderrock .", "Begrepet tr\u00f8nderrock er litt problematisk, sier \u00c5ge Aleksandersens pressetalsmann, men Aleksandersen vil ikke snakke med oss om verken tr\u00f8nderrock eller tr\u00f8ndersk mentalitet.", "Men Terje Tysland snakker, selv om ogs\u00e5 han har litt problemer med \u00e5 lage en presis definisjon av begrepet tr\u00f8nderrock.", "- Det n\u00e6rmeste jeg kommer er at tr\u00f8nderrocken er en musikkform der alt er tillatt bare det tr\u00f8nderske lynnet ligger i bunn, sier Tysland.", "- Men hva er det tr\u00f8nderske lynnet?", "- Det er den fandenivoldske m\u00e5ten \u00e5 tiln\u00e6rme seg musikken p\u00e5. I den urbane verden er det for eksempel ganske utenkelig \u00e5 dra trekkspillet inn i rocken, men her er det ok, og vi gj\u00f8r det fordi det funker her og n\u00e5. Og det er vel bare i Tr\u00f8ndelag at TNT og Arve Tellefsen kan spille sammen. Kort sagt, den tr\u00f8nderske mentaliteten er s\u00e5nn at vi kan tillate oss hva som helst bare det funker. D\u00e6rsom itj da, det her e artig, og s\u00e5 bare sp\u00e6lle vi!", "- S\u00e5 du mener i fullt alvor at vi kan vi snakke om en tr\u00f8ndersk mentalitet?", "- Ja, det er noe spesielt med det tr\u00f8nderske lynnet, men det er vanskelig \u00e5 definere det. Noen kaller det sj\u00f8lgodhet, men jeg definerer det som trygghet. Det gir seg uttrykk i den trauste humoren, ikke sant, vi trenger ikke \u00e5 henge ut noen for \u00e5 ha det artig. Det ligger veldig mye i sj\u00f8lironien, tror jeg, og det har noe med tryggheten \u00e5 gj\u00f8re.", "Men at tr\u00f8ndere er trege, det stemmer ikke, mener Tysland.", "- P\u00e5 \u00d8stlandet stresser de i fire timer uten \u00e5 f\u00e5 gjort noe, mens vi tr\u00f8ndere g\u00e5r med hendene i lomma i to timer, og jobber de siste to timene. Det ser tregt ut, men det funker.", "I likhet med sosialpsykolog Kolstad, mener Tysland at det n\u00e6rmeste vi kommer en ur-tr\u00f8nder, er Nils Arne Eggen. Fotballtreneren.", "- Finnes det en tr\u00f8ndersk mentalitet?", "- Du, journalister ringer meg om alt mulig, men det er jo ikke alt de sp\u00f8r om som jeg kan svare p\u00e5 da, sier Eggen.", "- Sosialpsykologen mener tr\u00f8ndere er middelm\u00e5dige?", "- Jeg vet ikke hva han mener med middelm\u00e5dig, men jeg vil si at dersom vi jobber sammen, og her er stikkordet dugnad, alts\u00e5, der vi bruker hverandres spisskompetanse, det er poenget, s\u00e5 kan hver enkelt av oss bidra til \u00e5 gj\u00f8re hverandre gode. Det er jo godfot-teorien det der vettu, og jeg v\u00e5ger \u00e5 p\u00e5st\u00e5 at tr\u00f8ndere flest er litt godfot-orientert. Det vil si at vi tror det finnes en l\u00f8sning, og da mener jeg tror i retning av at alt er mulig inntil det motsatte er bevist.", "- Og dette er alts\u00e5 spesielt tr\u00f8ndersk, mener du?", "- Vel, det er jo klart at andre omr\u00e5der av Norge ogs\u00e5 kan p\u00e5berope seg de samme s\u00e6rtrekkene.", "Skuespiller Marianne Mel\u00f8y, nordlending, men ogs\u00e5 tr\u00f8nder, tror ikke p\u00e5 stereotypiene.", "Men hun elsker \u00e5 snakke om dem.", "- Jeg elsker den tr\u00f8nderske identiteten som preges av at tr\u00f8nderne er best i alle idretter, best i jazz og rock og all annen musikk, best til \u00e5 hoppe og best til \u00e5 ha matjord, og har de beste revygruppene og fisket og \u00e5ndslivet. Dessuten elsker jeg de tr\u00f8nderske fj\u00f8sene og tr\u00f8nderl\u00e5na, jeg er jo sm\u00e5brukerdatter, men egentlig er det jo litt rart at tr\u00f8nderen trenger enda mer bekreftelse enn den har f\u00e5tt gjennom de siste tusen \u00e5r.", "- Gi oss mer!", "- Jeg tror det skyldes at dere er litt mjuk og s\u00e5rbar innenfor all den der maskuliniteten, det er noe sjenert over tr\u00f8nderen. Men du, halvalvorlig talt, er det ikke herlig \u00e5 v\u00e6re i en evig lek med disse stereotypiene som vi egentlig ikke tror p\u00e5.", "Men hvorfor skal vi dyrke klisjeen om en tr\u00f8nder med hockeysveis, skinnvest og bart, n\u00e5r halvparten av tr\u00f8nderne er kvinner?", "Tr\u00f8nderen er like mye det sterke kvinnfolket, mener Mel\u00f8y, kvinner som sitter i kvinneforeninger her og der og strikker selbuvotter til inntekt for en hoppbakke.", "Det er s\u00e5 mye vakkert \u00e5 ta av, sier Mel\u00f8y. R\u00f8ros. Stokk\u00f8ya. Sula. Lierne-dialekten. Vestveggen p\u00e5 Nidarosdomen som er til \u00e5 besvime av. Og alle de artige ordene!", "- Min mormor som var tr\u00f8nder, kalte meg for et \u00abh\u00e5ntre\u00bb. \u00abTaislatt\u00bb, liker jeg ogs\u00e5. Og \u00abfeppeldaill\u00bb!", "- Hva er det?", "- En som sitter der og gnur!", "Det er ikke noe galt i \u00e5 v\u00e6re lokalpatriot og samtidig rakke litt ned p\u00e5 hovedstaden, mener Mel\u00f8y. Noe av det beste med Norge er alle de sterke alternativene til Oslo. Norge er et land med mye spenn i, og det er det ogs\u00e5 inne i individene, sier Mel\u00f8y, som mener den litt patetiske \u00abmumidalpatriotismen\u00bb er med p\u00e5 \u00e5 dempe den kvalmende nasjonalismen.", "Historiker Haakon With Andersen, tr\u00f8nder, tror ikke det finnes noen toneangivende tr\u00f8ndersk mentalitet. De fleste av oss har fryktelig mange identiteter, vi er nordmenn, tr\u00f8ndere, syklister, fotgjengere, menn, voksen ungdom, kvinner.", "En av disse identitetene er sikkert ogs\u00e5 en tr\u00f8nder, sier han, som vi i visse situasjoner er i stand til \u00e5 mobilisere, vel \u00e5 merke i m\u00f8te med folk fra andre landsdeler. Men hvis vi ikke s\u00e5 annet enn tr\u00f8ndere, hadde vi ikke snakket om noen tr\u00f8nderidentitet, den kommer n\u00e5r vi m\u00f8ter bergensere eller nordlendinger.", "- Men m\u00f8ter du en fyr fra Albania, er du f\u00f8rst og fremst nordmann. Og er du en syklist som er p\u00e5kj\u00f8rt av en bil, er du f\u00f8rst og fremst syklist og ikke tr\u00f8nder, sier historikeren som humrer litt av alt snakket om en tr\u00f8ndersk identitet.", "Der gj\u00f8r ogs\u00e5 programleder og humorist Klaus Joacim Sonstad, som ikke bare tror p\u00e5 den tr\u00f8nderske mentaliteten, men som ogs\u00e5 lever av den.", "- Hva skiller egentlig tr\u00f8nderen fra homo sapiens?", "- S\u00e5nn fra mennesker ellers?", "- Ja?", "- Tr\u00f8nderen er et menneske som har veldig stolthet for opphavet sitt, og som er ekstremt opptatt av \u00e5 bli omtalt og likt av andre. N\u00e5r Bruce Springsteen er i Bergen og sier \u00abwhat a marvelous town\u00bb, gidder ikke bergenserne \u00e5 bli overrasket. Men n\u00e5r Bruce sier det samme i Trondheim, blir vi helt v\u00e5te.", "- En slags underdanig stolthet?", "- Ja. Vi er litt p\u00e5 defensiven, men veldig stolte.", "- Jeg var p\u00e5 et foredrag her om dagen, og da startet innlederen med \u00e5 skryte av tr\u00f8nderv\u00e6ret. Og da klappet vi?", "- Ja, ikke sant! \u00abDu h\u00f8rte hva han sa, han sa det er fint v\u00e6r her, vi har fint v\u00e6r ogs\u00e5 vi!\u00bb", "Og vi elsker n\u00e5r den avd\u00f8de stortingspolitikeren Jon Leirfall siteres p\u00e5 at det blir bare permene igjen av norgeshistorien om tr\u00f8ndelagshistorien forsvinner, selv om det er f\u00e5 av oss som bes\u00f8ker steder som Nidarosdomen. Det holder \u00e5 se turistene utenfor, sier Sonstad.", "\u00c5 se at andre mennesker setter pris p\u00e5 v\u00e5r egen storhet, er st\u00f8rre enn selve storheten. Men det er ikke nesa i sky, som en kan oppleve andre steder, tr\u00f8nderen er mer som et barn, mener Sonstad.", "- Mens bergenseren har det inni seg, er vi avhengig av det p\u00e5fyllet utenfra. Bergenserne ser ikke mot Oslo, men vi elsker at Oslo ser oss: \u00abPstereofestivalen er litt som \u00d8yafestivalen, ikke sant, det er et slags \u00d8ya, er det ikke?\u00bb", "- Det er som \u00e5 sp\u00f8rre partneren om det var godt, for \u00e5 holde oss til stereotypien om tr\u00f8nderen?", "- Ja, vi har ikke en fullverdig egen selvtillit. \u00abJa, hu sa det va bra!\u00bb Og n\u00e5r kongen kommer, sier vi, \u00abhan er skaptr\u00f8nder, han!\u00bb", "- Og alt dette er et bra trekk ved tr\u00f8nderen?", "- Ja, jeg elsker det.", "Sonstad mener det er selve lyden av tr\u00f8nderen, som er tr\u00f8nderen. Mye mer enn bildet av den der sm\u00e5harry fyren i skinnvest.", "- Uansett om lyden er nedi her, eller oppi der, s\u00e5 h\u00f8rer du smilet i stemmen til tr\u00f8nderen, sier Sonstad.", "Antagelig er det derfor alle liker tr\u00f8nderne, for det gj\u00f8r de jo, alle som en, if\u00f8lge tr\u00f8nderen.", "Sosialpsykolog Kolstad, som mener det helt klart finnes en tr\u00f8ndersk mentalitet, seilte for noen \u00e5r siden langs norskekysten i seilb\u00e5t, hvor han fikk bekreftet alle sine fordommer.", "P\u00e5 Sunnm\u00f8re tok de imot ham p\u00e5 kaia, men klarte alltid \u00e5 avslutte samtalen med at Kolstad m\u00e5tte betale noen kroner for str\u00f8mmen.", "P\u00e5 Tr\u00f8ndelagskysten sto karene et stykke fra kaikanten, og Kolstad m\u00e5tte p\u00e5 land for \u00e5 varme dem f\u00f8r de snakket. Str\u00f8mmen slapp han selvf\u00f8lgelig \u00e5 betale for, det var nok for tr\u00f8nderen \u00e5 bli sjarmert av alle komplementene skipperen hadde for den tr\u00f8nderske naturen. Og i Nord-Norge kom folk ombord i b\u00e5ten f\u00f8r han hadde klappet til kai, og noen betaling for str\u00f8mmen var det ingen som tenkte p\u00e5.", "Men Lornts M\u00f8rkved, sivilagronom, arkitekt, fjernsynsprodusent, revyartist, g\u00e5rdbruker og president av Toillingforbundet, i tillegg til \u00e5 v\u00e6re tr\u00f8nder, mener det er rett og slett idioti \u00e5 snakke om en tr\u00f8ndersk mentalitet.", "- Mentalitet er betinget av arv, erfaringer og milj\u00f8, og med all god vilje er det ikke mulig \u00e5 finne noe genetiske s\u00e6rtrekk med tr\u00f8nderen. Og erfaringene avhenger av om du er oppvokst i bygda, p\u00e5 fjellet eller byen, s\u00e5 det der kan vi ogs\u00e5 glemme. Og milj\u00f8et her i Tr\u00f8ndelag er jo ikke spesielt annerledes enn ellers i landet. Nei, klarer du \u00e5 finne en s\u00e6regen tr\u00f8ndersk mentalitet, vinker det en nobelpris i det fjerne, sier Lornts M\u00f8rkved.", "Men, det er lov \u00e5 lete, ler han, men det driver de jo med over alt, b\u00e5de s\u00f8rlendinger, vestlendinger, alle driver med det der.", "- Du mener alts\u00e5 at det ikke er hold i at vi tr\u00f8ndere, s\u00e6rlig dere nordtr\u00f8ndere, er trege?", "- Jo, det stemmer nok noen plasser, men det er de jo i Finnmark ogs\u00e5. Og da jeg i mitt forrige liv jobbet i \u00d8stfold, sa sjefen min at jeg m\u00e5tte v\u00e6re forberedt p\u00e5 at folk var s\u00e5 j\u00e6vlig treige, og det var de jo. Nei, dessverre kommer du nok til \u00e5 slite med \u00e5 dokumentere den tr\u00f8nderske tregheten, men du kommer til \u00e5 m\u00f8te en masse folk som legger ut i det vide og breie om hvor spesielle vi er. Hvor mange er det ikke som har lett etter den tr\u00f8ndersk humoren!", "- Mener du \u00e5 si at det ikke finnes noen tr\u00f8n- dersk humor, dere lever jo av den p\u00e5H\u00f8ylandet?", "- Nei, det finnes ikke tr\u00f8ndersk humor, humoren kommer ut fra erfaringsbakgrunn! Du flirer ikke av en dum fyr i landbruket, hvis du ikke vet noe om landbruk.", "- Men vi er utrendy!", "- Det skyldes jo den barten, hvor alle tr\u00f8ndere er tegna med underbitt. Vi er utrendy p\u00e5 alle vis, men det er vi ogs\u00e5 fordi vi koketterer med bildet av oss sj\u00f8l. Her oppe har vi jo nesten slutta med melk i kaffen fordi noen oppfant kaffe latte, men det der har ikke noe med mentalitet eller identitet \u00e5 gj\u00f8re. Det vi preges av, er konfliktene mellom nord og s\u00f8r, distrikt mot by, de som har makt mot dem som har mindre makt. S\u00e5nne ting.", "Oslo er ikke stor i verdensm\u00e5lestokk, men den er litt for stor til \u00e5 f\u00e5 den lokale bypatriotismen som ligger lokalt lagret, sier M\u00f8rkved. V\u00e5lerenga, for eksempel, klarer knapt \u00e5 samle noen f\u00e5 hundre mennesker til en kamp.", "- Og tenk deg en dugnad p\u00e5 L\u00f8venskioldbanen klokka seks l\u00f8rdag, det er ikke en kjeft som m\u00f8ter. Du bygger ikke lysl\u00f8ype i Oslo p\u00e5 dugnad.", "- Her i huset p\u00e5g\u00e5r det i disse dager en dugnad for \u00e5 finne hundre grunner til \u00e5 \u00e6lske Tr\u00f8ndelag.", "- Det minner meg om da NRK skulle k\u00e5re Norges nasjonaldyr og det ble flertall for slim\u00e5len, det var jo fullstendig katastrofe. Du, dere m\u00e5 for all del ikke la massene bestemme hvorfor vi skal \u00e6lske Tr\u00f8ndelag, da kan det bli skikkelig krise! Det der m\u00e5 dere ta internt p\u00e5 kontoret!", "***", "I forrige uke sendte vi en epost til kongehuset med sp\u00f8rsm\u00e5l om hva kongen legger i det \u00e5 v\u00e6re skaptr\u00f8nder. Vi kommer tilbake med mer n\u00e5r kongehuset har svart p\u00e5 henvendelsen.", "age.winge@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "12ec22b83809992b4d1f5968ae06a8238df343c3fc84ba721774e5719146e4d7"}, {"field": "createtime", "value": "2016-09-10T05:10:50.000Z"}, {"field": "description", "value": "Treg, trivelig, k\u00e5t, gjennomsnittlig og utrendy. Finnes tr\u00f8nderen?"}, {"field": "dominantimage", "value": "http://www.adressa.no/pluss/magasin/article13298849.ece/d9o4ul/ALTERNATES/w980-default/arttigfakt_KARSKKOPP.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee589994841979d0e42f6d361714bcc70be348e2.jpg?594cbfd2"}, {"field": "dominantthumbnaildimensions", "value": "300x169"}, {"field": "heading", "value": ["Jakten p\u00e5 en helt enest\u00e5ende middelm\u00e5dighet -adressa.no", "\u00c6lske Tr\u00f8ndelag", "Midt i alt", "- K\u00e5t. Og litt dum.", "Snobber ned", "Bygg en kanal", "Bart mot konflikt", "En miks av alt", "Godfot-tr\u00f8nder", "Best i det meste", "S\u00e5 mange identiteter", "Liker \u00e5 bli likt", "Kai-eksperimentet", "P\u00e5 sporet av en nobelpris"]}, {"field": "id", "value": "ee589994841979d0e42f6d361714bcc70be348e2"}, {"field": "keyword", "value": ["Ukeadressa", "\u00c5ge Winge", "Tr\u00f8nder", "Tr\u00f8nderbart", "\u00c6lske Tr\u00f8ndelag"]}, {"field": "keywords", "value": "Ukeadressa,\u00c5ge Winge,Tr\u00f8nder,Tr\u00f8nderbart,\u00c6lske Tr\u00f8ndelag"}, {"field": "kw-category", "value": ["pluss", "magasin"]}, {"field": "kw-company", "value": "ikea"}, {"field": "kw-concept", "value": ["tr\u00f8nder", "\u00e6lske tr\u00f8ndelag", "tr\u00f8ndersk", "s\u00e6regen tr\u00f8ndersk mentalitet", "nordtr\u00f8nderske menn snuser", "tr\u00f8ndersk mentalitet"]}, {"field": "kw-entity", "value": ["nidarosdomen", "reitan", "duun", "falkberget", "gravid", "okea", "rousseau og montesquieu", "oslo og akershus", "kai", "tr\u00f8ndere", "vitenskapselskapet", "nidar\u00f8", "statistisk", "l\u00f8venskioldbanen", "vanskelig", "ingen tr\u00f8nder", "vanskelighet", "trivelige tr\u00f8ndelag", "live", "vitensenter", "hurtigrutetrafikken", "ukeadressa", "fysikk", "mini", "toillingforbundet", "voltaire", "atskillig", "annenhver", "posthustomta", "krekar", "jesus", "kry", "tr\u00f8ndelagskysten", "beistadfjorden", "universitetet", "\u00e5ge winge og terje visnes", "adresseavisen", "uppdal og egge", "guggenheim", "berlinerpoplene"]}, {"field": "kw-location", "value": ["kyrks\u00e6ter\u00f8ra", "namsos", "\u00f8stfold", "kina", "albania", "danmark", "r\u00f8ros", "selbu", "nord-norge", "tr\u00f8ndelag", "trondheim", "finnmark", "norge", "troms\u00f8", "nord-tr\u00f8ndelag", "bart", "s\u00f8r-tr\u00f8ndelag", "s\u00f8r-afrika", "oslo", "sunnm\u00f8re", "ascona", "bergen", "bilbao"]}, {"field": "kw-pageclass", "value": "article"}, {"field": "kw-person", "value": ["erik haugane", "\u00e5ge winge", "anne b. ragde", "klaus joacim sonstad", "frank gehry", "marit moum aune", "ole skibnes", "johan bojer", "lornts m\u00f8rkved", "arnulf kolstad", "anne krigsvold", "erlend loe", "fantastiske fosen", "haakon with andersen", "\u00e5ge aleksandersens", "ola by rise", "terje tysland", "arve tellefsen", "bruce springsteen", "terje visnes", "nils arne eggen", "moum aune", "marianne mel\u00f8y", "jon leirfall"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13298849.ece/d9o4ul/ALTERNATES/w980-default/arttigfakt_KARSKKOPP.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 en helt enest\u00e5ende middelm\u00e5dighet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/10/Jakten-p%C3%A5-en-helt-enest%C3%A5ende-middelm%C3%A5dighet-13298856.ece"}, {"field": "pageclass", "value": ["article"]}, {"field": "publishtime", "value": "2016-09-10T06:00:14.000Z"}, {"field": "recs-articleid", "value": "13298856"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-10T06:00:14.000Z"}, {"field": "recs-rawtitle", "value": "Jakten p\u00e5 en helt enest\u00e5ende middelm\u00e5dighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Treg, trivelig, k\u00e5t, gjennomsnittlig og utrendy. Finnes tr\u00f8nderen?"}, {"field": "thumbnail", "value": "http://content-thumbnail.cxpublic.com/content/thumbnail200x150/ee589994841979d0e42f6d361714bcc70be348e2.jpg?594cbfd2"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-23T07:14:26.000Z"}, {"field": "title", "value": "- Klarer du \u00e5 finne en s\u00e6regen tr\u00f8ndersk mentalitet, vinker det en nobelpris i det fjerne"}, {"field": "url", "value": "http://www.adressa.no/pluss/magasin/2016/09/10/Jakten-p%c3%a5-en-helt-enest%c3%a5ende-middelm%c3%a5dighet-13298856.ece"}, {"field": "urlhash", "value": "ee589994841979d0e42f6d361714bcc70be348e2"}], "score": 0.47972333, "siteId": "9222270286501375973", "id": "ee589994841979d0e42f6d361714bcc70be348e2"}

