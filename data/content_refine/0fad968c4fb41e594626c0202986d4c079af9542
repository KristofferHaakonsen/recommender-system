{"fields": [{"field": "modifiedtime", "type": "time", "value": "2016-08-12T11:24:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Boligmarkedet", "Forbrukerrettigheter", "Bolig"]}, {"field": "author", "value": "kjetil gillesvik"}, {"field": "body", "value": ["Saken oppdateres.", "Hvor mye skal en stole p\u00e5 det bildene viser i boligsalgsannonsene? Ikke s\u00e5 mye, om en skal tro Dnb Eiendom, skriver bt.no.", "De jobber n\u00e5 med \u00e5 f\u00e5 solgt en 85 kvadratmeters stor leilighet i Christian Michelsens gate i Bergen sentrum. I teksten p\u00e5 finn.no vises det til f\u00f8lgende:", "\u00abEier opplyser om at ildsted ikke har v\u00e6rt benyttet p\u00e5 lang tid og kj\u00f8per oppfordres til \u00e5 f\u00e5 denne ettersett/kontrollert f\u00f8r den tas i bruk.\u00bb", "Bildene taler imidlertid et helt annet spr\u00e5k. I fire tilfeller er det her manipulert inn en flamme i peisen.", "\u2014 Dette er uheldig og kan f\u00f8re til at noen blir villedet, sier forbrukerombud Gry Nerg\u00e5rd.", "Hun mener en kan leve med at eiendomsmeglere pynter p\u00e5 himmelen, men synes det er mer alvorlig n\u00e5r ikke teksten er i samsvar med bildene.", "\u2014 Det kan v\u00e6re noen som ikke f\u00e5r med seg det som st\u00e5r i teksten om peisen n\u00e5r bildet ser ut som det gj\u00f8r. Jeg vil ikke si det er ulovlig, men det er uheldig og kan f\u00f8re til at noen blir villedet.", "\u2014 Dette viser at det er kjempeviktig \u00e5 lese teksten. Det er der de viktige opplysningene st\u00e5r, sier Nerg\u00e5rd.", "\u2014 Er manipulering av bilder noe som skjer ofte i boligsalgsannonser?", "\u2014 Det skjer ikke s\u00e5 veldig ofte. Som regel er det manipulering av ting som ikke er viktig, for eksempel at en legger inn sol istedet for skyer. Men det kan og v\u00e6re viktig, som at en tar bort h\u00f8yspentledninger, veier og industriomr\u00e5der.", "Forbrukerombudet mener det siste er villedende reklame og dermed ulovlig.\u2014 Hvis det er meglere som gj\u00f8r dette gjennomg\u00e5ende, s\u00e5 kan det f\u00e5 konsekvenser for dem som har laget annonsen.", "I Dnb Eiendom opplyser de om at huseier og megler godkjente bildene f\u00f8r de kom p\u00e5 trykk. Der vil de ikke g\u00e5 med p\u00e5 at bildet er manipulert.", "- Vi manipulerer ikke bilder. Bildene er det de er. Bildene tas for \u00e5 fremstille rommene som de er. Men at det glipper for en peis, er uheldig, sier eiendomsmegler Thomas Haaland.", "\u2014 Hva hvis en kj\u00f8per tror at peisen virker fordi har han har sett det p\u00e5 bilde og ikke lest teksten godt nok?", "\u2014 Jeg ville blitt skremt hvis en kj\u00f8per en leilighet til 3,8 millioner uten \u00e5 lese prospektet. En m\u00e5 kunne forvente det av folk.", "\u2014 Hvis du hadde tatt deg et s\u00f8k p\u00e5 ulike leiligheter med peis, s\u00e5 tror jeg at det er lagt flammer p\u00e5 flesteparten. Spesielt p\u00e5 sommertid.", "- B\u00f8r leserne v\u00e6re skeptisk til det en ser p\u00e5 bildene?", "\u2014 Ikke i v\u00e5re annonser. Det finnes langt mer graverende eksempler enn dette.", "\u2014 Men det er klart at en m\u00e5 bruke b\u00e5de \u00f8yne, \u00f8rer og sunn fornuft n\u00e5r en kj\u00f8per bolig.", "\u2014 P\u00e5 resten av bildene s\u00e5 ser du at dette er en leilighet som er slitt. Vi har ikke manipulert den p\u00e5 noen som helst m\u00e5te. Det kan dessuten godt v\u00e6re at den peisen virker. Hadde vi skrevet at den peisen var defekt og s\u00e5 satt fyr p\u00e5 b\u00e5let; det hadde v\u00e6rt noe annet.", "Finn.no er full av boligannonser som bryter med loven:", "Daglig leder i Dnb Eiendom i Bergen Dag Jonny Johannessen mener det m\u00e5 v\u00e6re lov \u00e5 redigere bildene.", "\u2014 I utgangspunktet skal en ikke manipulere bilder, men det m\u00e5 v\u00e6re lov for oss bergensere \u00e5 legge inn bl\u00e5 himmel om det skulle v\u00e6re en gr\u00e5 dag. Mer farge p\u00e5 himmelen fordreier ikke virkeligheten. Det en ikke skal gj\u00f8re er \u00e5 pynte p\u00e5 ting i form av at en fjerner str\u00f8mkabler eller ting som faktisk er p\u00e5 eiendommen og som har betydning for den potensielle kj\u00f8peren.", "Les prutetriksene:", "Johannessen er imidlertid klar p\u00e5 at flammene i dette tilfellet skulle v\u00e6rt slukket og fjernet.", "\u2014 I utgangspunktet f\u00f8ler jeg denne feilen er litt uheldig. Det er ikke noen krise, men jeg synes den er litt uheldig. Hvis en f\u00f8rst skulle hatt et slikt bilde, s\u00e5 burde den kommentaren v\u00e6rt i bildeteksten. Men vi hadde helst sett at de flammene ikke hadde v\u00e6rt der.", "\u2014 Jeg tror ikke det kommer flere p\u00e5 visning, eller at prisene blir h\u00f8yere av den grunn, men jeg synes den er litt uheldig.", "- Kan en ikke lett skape et feil inntrykk til kundene hvis en manipulerer bilder? En kan jo forestille seg at en legger inn solskinn p\u00e5 en terrasse som er veldig undersolt?", "\u2014 Det er ingen som manipulerer sollys som faller ned p\u00e5 terrassen. Uansett s\u00e5 m\u00e5 solforholdene v\u00e6re godt beskrevet i prospektet, sier han til bt.no.", "Skal du kj\u00f8pe eller selge bolig? Sjekk ut disse sakene:", "\u2014 \u00c5 kalle hus fra 80-tallet herskapelig vil v\u00e6re l\u00f8gnaktig", "LEILIGHET:", "Bad/v\u00e5trom: Er det gjort noe med badet, og er det gjort riktig? Er badet bygget av fagpersoner, og hvem? Er det bygget i henhold til v\u00e5tromsnormen? Er det membran? V\u00e5trom er et usikkerhetselement, if\u00f8lge Trond B\u00f8hlerengen i SINTEF Byggforsk. Dette b\u00f8r det finnes dokumentasjon p\u00e5.", "Varmtvann: Er det noenlunde oppgradert varmtvannsbeholder? Er det nytt, eller er det gammelt? Har du en liten varmtvannsbeholder i skapet, eller er det en felles for hele byg\u00e5rden? Sistnevnte er en god l\u00f8sning.", "Elektrisk anlegg: Det kan v\u00e6re veldig kostbart \u00e5 m\u00e5tte gj\u00f8re noe med. Hus bygget f\u00f8r f. eks 1970 har gjerne elektrisk anlegg som ikke har kapasitet til \u00e5 m\u00f8te dagens behov. Hvor gammelt er det elektriske anlegget? Finnes det en samsvarserkl\u00e6ring fra elektriker? Er anlegget kontrollert? Det er mange gamle leiligheter hvor det er altfor f\u00e5 stikkontakter p\u00e5 grunn av lite kapasitet.", "HUS:", "Bad/v\u00e5trom: Er det gjort noe med badet, og er det gjort riktig? Er badet bygget av fagpersoner, og hvem? Er det bygget i henhold til v\u00e5tromsnormen? Er det membran? V\u00e5trom er et usikkerhetselement, if\u00f8lge B\u00f8hlerengen i Sintef. Dette b\u00f8r det finnes dokumentasjon p\u00e5.", "Elektrisk anlegg: Det kan v\u00e6re veldig kostbart \u00e5 gj\u00f8re noe med. Hus bygget f\u00f8r f. eks 1970 har gjerne elektrisk anlegg som ikke har kapasitet til \u00e5 m\u00f8te dagens behov. Hvor gammelt er det elektriske anlegget? Finnes det en samsvarserkl\u00e6ring fra elektriker? Er anlegget kontrollert?", "Isolering: Er huset etterisolert, be om dokumentasjon. Hva skjuler seg bak den fine veggen? V\u00e6r oppmerksom p\u00e5 kostnadene knyttet til \u00e5 holde huset varmt.", "Varmtvann: Er det noenlunde oppgradert varmtvannsbeholder? Er den ny, eller er den gammel?", "Drenering/fukt: N\u00e5r ble det sist utf\u00f8rt drenering? Det som ikke er uvanlig \u00e5 se, if\u00f8lge Trond B\u00f8hlerengen i SINTEF Byggforsk, er at det reklameres for at man bruke kjelleren til boligform\u00e5l. Noen av disse kjellerne er helt uegnet til boligrom, selv med utf\u00f8rt drenering.", "Innredet kjeller: Er det gjort noe i forbindelse med innredning av kjellerrommet? Er det godt nok drenert? Det kan v\u00e6re en tung utgiftspost.", "Vis fakta"]}, {"field": "category0", "value": "bolig"}, {"field": "contenthash", "value": "5ef6fdf32513aa7cd11f72beccf132b9224d33f271471fff402742887a171edf"}, {"field": "createtime", "value": "2017-04-30T06:42:41.000Z"}, {"field": "description", "value": "Peisen har v\u00e6rt inaktiv s\u00e5 lenge at den m\u00e5 sjekkes, skrev selgeren og manipulerte inn en flamme i bildet."}, {"field": "heading", "value": ["Megler f\u00e5r kritikk for falske flammer -adressa.no", "Dobbeltkommunikasjon?", "Fjerner h\u00f8yspentledninger", "Manipulerer ikke", "Gr\u00e5v\u00e6rsdag"]}, {"field": "id", "value": "0fad968c4fb41e594626c0202986d4c079af9542"}, {"field": "keyword", "value": ["Boligmarkedet", "Forbrukerrettigheter", "Bolig"]}, {"field": "keywords", "value": "Boligmarkedet,Forbrukerrettigheter,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["elektrisk anlegg", "bilder", "manipulert", "noenlunde oppgradert varmtvannsbeholder", "m\u00f8te dagens behov"]}, {"field": "kw-entity", "value": ["dnb eiendom", "finn", "sintef", "byggforsk"]}, {"field": "kw-pageclass", "value": "article"}, {"field": "kw-person", "value": ["thomas haaland", "trond b\u00f8hlerengen", "gry nerg\u00e5rd", "bergen dag jonny johannessen", "christian michelsens"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/23a8e702-38f4-44be-9f86-c0df6186ae45?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Megler f\u00e5r kritikk for falske flammer"}, {"field": "og-type", "value": "article"}, {"field": "og-url", "value": "http://www.adressa.no/bolig/Megler-far-kritikk-for-falske-flammer-104b.html"}, {"field": "pageclass", "value": ["article"]}, {"field": "publishtime", "value": "2016-08-12T09:46:51.000Z"}, {"field": "recs-articleid", "value": "104"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-08-12T09:46:51.000Z"}, {"field": "recs-rawtitle", "value": "Megler f\u00e5r kritikk for falske flammer -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Peisen har v\u00e6rt inaktiv s\u00e5 lenge at den m\u00e5 sjekkes, skrev selgeren og manipulerte inn en flamme i bildet."}, {"field": "thumbnail", "value": "http://content-thumbnail.cxpublic.com/content/thumbnail200x150/0fad968c4fb41e594626c0202986d4c079af9542.jpg?59678ac3"}, {"field": "thumbnailfullheightdimensions", "value": "200x1652"}, {"field": "timestamp", "value": "2017-07-13T14:59:15.000Z"}, {"field": "title", "value": "Megler f\u00e5r kritikk for falske flammer"}, {"field": "url", "value": "http://www.adressa.no/bolig/Megler-far-kritikk-for-falske-flammer-104b.html"}, {"field": "urlhash", "value": "0fad968c4fb41e594626c0202986d4c079af9542"}], "score": 0.62721765, "siteId": "9222270286501375973", "id": "0fad968c4fb41e594626c0202986d4c079af9542"}

