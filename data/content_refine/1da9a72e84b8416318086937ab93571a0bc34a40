{"fields": [{"field": "modifiedtime", "type": "time", "value": "2014-08-13T10:01:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "God pop p\u00e5 norsk har ikke alltid hatt gode k\u00e5r.", "De tre artistene som i dag blir innlemmet i Rockheim Hall Of Fame er viktige eksponenter for internasjonalt orientert popul\u00e6rmusikk servert med tekster folk umiddelbart forst\u00e5r. De er viktige b\u00e5de i kraft av egen l\u00e5tkatalog og den inspirasjonskraft de har hatt overfor andre artister.", "Den norske viseb\u00f8lgen p\u00e5 tampen av 60-tallet var en bevegelse som stjal norsk som popspr\u00e5k tilbake fra dansebandene.", "Viseb\u00f8lgen brakte mange store, og ganske forskjellige, talenter frem i lyset: Ole Paus, Lillebj\u00f8rn Nilsen, Finn Kalvik, Lars Klevstrand. \u00d8ystein Sunde \u2013for \u00e5 nevne noen. De fleste var basert i Oslo, og samlingspunktet var viseklubben Josefine. Mange var politisk engasjerte, men det som bandt milj\u00f8et sammen var norsk, svensk, britisk og amerikansk visetradisjon, koblet med aktuell popmusikk og vilje og evne til \u00e5 fortelle historier som angikk folk flest.", "Men det var tullball som brakte viseb\u00f8lgen ut til folket. Med gjennombruddsl\u00e5ten \u00abJaktprat\u00bb i 1970 og albumene \u00ab1001 Fnatt\u00bb og \u00abDet \u00e5ret det var s\u00e5 bratt\u00bb etablerte \u00d8ystein Sunde seg som stor norsk popstjerne, og \u00e5pnet d\u00f8rene for resten av visemilj\u00f8et. P\u00e5 tampen av 80-tallet n\u00e5dde Sunde en ny popularitetstopp med \u00abKjekt \u00e5 ha\u00bb og som del av Gitarkameratene. \u00d8ystein Sunde er landets mest munnrappe artist og blant de mest fingerrappe gitaristene. Men han er mye mer enn eplekjekt h\u00e5ndverk.", "\u00d8ystein Dolmen og Gustav Lorentzen var blant de ledende i visemilj\u00f8et i Trondheim, som hadde Studentersamfundet som naturlig samlingssted. Trondheimsmilj\u00f8et var nok mer entydig politisk basert enn det i Oslo.", "Men det var tullball som brakte milj\u00f8et ut til folket. F\u00f8rst gjennom Barnetimen for de minste. Dolmen og Lorentzen har sagt at de valgte den sjangeren der niv\u00e5et virket mest overkommelig.", "Som figurene Knutsen & Ludvigsen revolusjonerte de barnekulturen. Ikke bare ved det de tilf\u00f8rte av moderne popkultur og personlig hemningsl\u00f8shet. Av og til er hva du tar bort viktigere enn hva du tilf\u00f8rer: Knutsen & Ludvigsen tok bort pekefingeren som hadde hatt en klam dominans over norsk barnekultur. De \u00e5pnet d\u00f8rene for en ny generasjon barneunderholdere. Etter hvert som musikken ble mer eventyrlysten, visket de bort skillene mellom barne- og voksenpop. Deres to siste album \u00abFiskepudding! Lakrisb\u00e5ter!\u00bb og \u00abJuba Juba\u00bb er stor popmusikk. Punktum.", "Om de andre var barn av viseb\u00f8lgen, er Lars Lillo-Stenberg kanskje et barnebarn? Som soloartist har han tolket andres viser med personlighet og finesse. Noen av hans egne fineste sanger kan gjerne defineres som visesang. Hans surrealistiske, personlige tekster er selve n\u00f8kkelen til det snurrige deLillos-universet, som ble etablert i kj\u00f8lvannet av at norsk punkere utvidet sin musikalske horisont. Norsk undergrunnsrock p\u00e5 80-tallet var arrogant mystikk og urbant oppr\u00f8r.", "Men det var tullball som brakte den frem i lyset. DeLillos' \u00abT\u00f8ff i pyjamas\u00bb var selve n\u00f8kkelen til at undergrunnsrocken ble etablert i studentmilj\u00f8ene.", "DeLillos har st\u00e5tt for str\u00e5lende popmusikk, med debuten \u00abSuser avg\u00e5rde\u00bb, \u00abHjernen er alene\u00bb og \u00abNeste sommer\u00bb som de tre sentrale albumene. De er ogs\u00e5 et overbevisende rockeband. Hadde ikke Delillos \u00e5pnet d\u00f8rene for norskspr\u00e5klig rock for en ny generasjon i 1986, er det slett ikke sikkert det hadde v\u00e6rt rom for DumDum Boys, Jokke & Valentinerne og Raga Rockers som brede norske artister.", "\u00d8ystein Sunde, Knutsen &Ludvigsen og DeLillos er grunnpilarer i norsk popmusikk p\u00e5 norsk. De utgj\u00f8r en sv\u00e6rt god \u00e5rgang av Rockheim Hall Of Fame."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "cc13254a5ad7acd272ef66cf4b52bb4816d59e2b8ccdb1738aeb787b3c4bf5de"}, {"field": "createtime", "value": "2017-03-29T21:13:34.000Z"}, {"field": "description", "value": "Alle virkelig gode visesangerne er egentlig ikke visesangere."}, {"field": "dominantimage", "value": "http://www.adressa.no/pluss/kultur/article10014144.ece/ALTERNATES/w980-default/Torvkonsert_10.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1da9a72e84b8416318086937ab93571a0bc34a40.jpg?592b2feb"}, {"field": "dominantthumbnaildimensions", "value": "300x169"}, {"field": "heading", "value": "Tre sider av samme sak -adressa.no"}, {"field": "id", "value": "1da9a72e84b8416318086937ab93571a0bc34a40"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["\u00e5pnet d\u00f8rene", "norsk"]}, {"field": "kw-entity", "value": ["lorentzen", "valentinerne og raga rockers", "ludvigsen og delillos", "\u00f8ystein dolmen og gustav lorentzen", "rockheim hall of fame", "hjernen", "fiskepudding", "ludvigsen", "fnatt", "jokke", "knutsen", "studentersamfundet", "dumdum boys", "delillos", "jaktprat", "raga rockers", "suser", "gitarkameratene", "kjekt", "barnetimen", "t\u00f8ff", "josefine", "juba juba"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["finn kalvik", "lars klevstrand", "\u00f8ystein dolmen", "ole paus", "lars lillo-stenberg", "lillebj\u00f8rn nilsen", "gustav lorentzen", "\u00f8ystein sunde"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article10014144.ece/ALTERNATES/w980-default/Torvkonsert_10.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tre sider av samme sak"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10014145.ece"}, {"field": "pageclass", "value": ["article"]}, {"field": "publishtime", "value": "2014-08-13T10:01:12.000Z"}, {"field": "recs-articleid", "value": "10014145"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-08-13T10:01:12.000Z"}, {"field": "recs-rawtitle", "value": "Tre sider av samme sak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Alle virkelig gode visesangerne er egentlig ikke visesangere."}, {"field": "thumbnail", "value": "http://content-thumbnail.cxpublic.com/content/thumbnail200x150/1da9a72e84b8416318086937ab93571a0bc34a40.jpg?592b2feb"}, {"field": "thumbnailfullheightdimensions", "value": "200x1769"}, {"field": "timestamp", "value": "2017-05-28T20:15:39.000Z"}, {"field": "title", "value": "Tre sider av samme sak"}, {"field": "url", "value": "http://www.adressa.no/pluss/kultur/article10014145.ece"}, {"field": "urlhash", "value": "1da9a72e84b8416318086937ab93571a0bc34a40"}], "score": 0.35687768, "siteId": "9222270286501375973", "id": "1da9a72e84b8416318086937ab93571a0bc34a40"}

