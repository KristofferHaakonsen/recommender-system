{"fields": [{"field": "modifiedtime", "type": "time", "value": "2015-01-25T05:56:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["fr\u00f8ydis braathen", "hanne br\u00f8nmo", "jeanette sj\u00f8berg"]}, {"field": "body", "value": ["Saken oppdateres.", "Politikere har i flere \u00e5r fors\u00f8kt \u00e5 heve niv\u00e5et p\u00e5 norsk skole og gj\u00f8re l\u00e6reryrket attraktivt. Anerkjente forskere mener nettopp politikernes innblanding er problemet, skriver aftenposten.no .", "L\u00e6rerne Line Gran Gundersen (38) og Marita Backe (28) er vant til at yrket deres er debattmat b\u00e5de p\u00e5 fest og i mediene. Det skrives om d\u00e5rlige resultater blant norske elever. Om l\u00e6rerstudenter som ikke kan matematikk og som bare trenger karakteren tre i dette faget for \u00e5 komme inn p\u00e5 studiet.", "- Det er viktig at det er fokus p\u00e5 yrket v\u00e5rt, men det kommer ikke alltid frem at vi har enormt mange oppgaver presset inn i en arbeidsdag. Og vi skal h\u00e5ndtere alle samtidig som vi skal rangeres h\u00f8yest i Pisa-m\u00e5lingene. Vi setter oss ikke akkurat ned med en kaffekopp og surfer p\u00e5 nett i pausene. Det er det aldri tid til, sier Gundersen.", "En gang var l\u00e6reren en autoritet i samfunnet. En som folk s\u00e5 opp til, som hadde status, en som mange dr\u00f8mte om \u00e5 bli. I dag er ikke l\u00e6reryrket lenger der oppe i toppsjiktet av statusyrker sammen med lege og ingeni\u00f8r. Skolen er bare midt p\u00e5 treet attraktivt, viser siste Gnist-unders\u00f8kelse (se grafikk).", "Samtidig vokser l\u00e6rermangelen. Beregninger fra Statistisk sentralbyr\u00e5 (SSB) viser at Norge vil mangle 38.000 l\u00e6rere i 2025. For f\u00e5 har l\u00e6rerutdanningen som f\u00f8rstevalg, og studieplasser blir st\u00e5ende st\u00e5r tomme.", "Blant dem som utdannes, hopper mange av til et annet yrke. I underkant av 40.000 l\u00e6rere jobber i andre bransjer enn norsk skole.", "S\u00e5 hva er g\u00e5tt galt? Den anerkjente finske forskeren Pasi Sahlberg mener han har noe av svaret p\u00e5 hvorfor Norge og andre vestlige land sliter med \u00e5 heve niv\u00e5et i skolene og tiltrekke seg unge mennesker til l\u00e6reryrket.", "Da Pisa-unders\u00f8kelsen ble presentert for f\u00f8rste gang i 2001, overrasket Finland med \u00e5 havne i toppen blant de aller beste landene. Siden har Finland holdt seg i toppen, mens Norge har ligget og vaket i midten, skriver aftenposten.no .", "I boken Finnish Lessons. What can the world learn from educational change in Finland? peker Sahlberg p\u00e5 suksessformelen til finsk skole. Utviklingen der har skjedd innenfra, styrt av l\u00e6rerne selv og fagmilj\u00f8ene. Den finske skolen er i liten grad styrt utenfra av politikerne og har gjennomg\u00e5tt f\u00e5 reformer eller politisk styrte endringer.", "I Norge er situasjonen omvendt: Politikerne har siden 90-tallet gjennomf\u00f8rt tre skolereformer og innf\u00f8rt flere endringer i tillegg. De har innf\u00f8rt m\u00e5linger, regulert l\u00e6rernes arbeidstid og gitt dem flere skjemaer \u00e5 fylle ut i h\u00e5p om \u00e5 gj\u00f8re norsk skole bedre og l\u00e6reryrket mer attraktivt.", "I stedet st\u00e5r norsk skole p\u00e5 stedet hvil i internasjonale unders\u00f8kelser. Det samme gjelder s\u00f8kningen til l\u00e6rerutdanningen. Seks av ti kommer inn p\u00e5 utdanningen i Norge. I Finland kommer bare \u00e9n av ti s\u00f8kere inn p\u00e5 studiet.", "I Norge har politikerne skole p\u00e5 agendaen. I Finland holder politikerne fingrene av fatet.", "Sahlberg mener det har gitt fagmilj\u00f8ene profesjonell frihet og tillit som er essensielt for \u00e5 skape en god skole. For mye kontroll av l\u00e6rerne skaper bare mistillit, som gj\u00f8r at l\u00e6rerne ikke v\u00e5ger \u00e5 tenke nytt og selvstendig, mener han.", "Line Gran Gundersen har jobbet som l\u00e6rer i 14 \u00e5r og forteller at det har skjedd store endringer bare i l\u00f8pet av denne tiden.", "\u2013 Den finske analysen er som musikk i mine \u00f8rer. Vi har f\u00e5tt mindre frihet i l\u00f8pet av de \u00e5rene jeg har jobbet, og det har skjedd en enorm byr\u00e5kratisering. Hvis fagmilj\u00f8ene hadde v\u00e6rt mer inne i bildet, tror jeg endringene i skolen hadde v\u00e6rt mer konstruktive, sier Gundersen.", "Men hva er det egentlig som avgj\u00f8r et yrkes status, og hvorfor forandrer det seg over tid? Instituttdirekt\u00f8r Arild Steen ved Arbeidsforskningsinstituttet drar paralleller fra l\u00e6reryrket til sj\u00e5f\u00f8ryrket.", "- Tidligere hadde for eksempel taxiyrket en viss status, fordi bil og sertifikat ikke var allemannseie. Jeg tror hovedgrunnen til at l\u00e6reryrket har f\u00e5tt lavere status, er at de er tatt igjen av utdanningsveksten i samfunnet. F\u00f8r besatt de en kompetanse langt over gjennomsnittet, sier Steen.", "Et yrkes status avgj\u00f8res ogs\u00e5 av kompetansekravene. Jo vanskeligere det blir \u00e5 komme inn p\u00e5 studiet, og jo f\u00e6rre studieplasser som er tilgjengelig, jo mer vokser statusen, if\u00f8lge Steen.", "- Dette er jo et nullsumspill. Alle yrker kan ikke ha h\u00f8y status, og n\u00e5r noen yrker f\u00e5r h\u00f8y status, fortrenger det andre yrker. Og det er de unges valg som i st\u00f8rst grad p\u00e5virker dette. N\u00e5r unge gutter synes det er stas \u00e5 drive med databehandling, og dette blir popul\u00e6rt, fortrenger det attraktiviteten til andre yrker. Det samme gj\u00f8r ettersp\u00f8rselen i arbeidslivet. Yrker man ikke f\u00e5r jobb i, mister status over tid. Men her det et balansepunkt, for status henger ogs\u00e5 sammen med at man utgj\u00f8r en liten del av arbeidstagerne, noe litt eksklusivt, sier Steen til aftenposten.no .", "Det er ikke bare den offentlige skolen som er utviklet av fagmilj\u00f8ene i Finland. Ogs\u00e5 l\u00e6rerutdanningen har gjennomg\u00e5tt f\u00e5 politisk initierte eller omfattende endringer siden begynnelsen av 70-tallet, da den ble flyttet til universitetene og ble en forskningsbasert masterutdanning.", "L\u00e6rerutdanningen i Norge har i samme periode g\u00e5tt gjennom flere endringer, hele seks politisk styrte reformer, if\u00f8lge Hilde W\u00e5gs\u00e5s Afdal. Hun er f\u00f8rsteamanuensis i pedagogikk ved H\u00f8gskolen i \u00d8stfold og har studert forskjellene mellom den finske og den norske l\u00e6rerutdanningen.", "\u2013 I Finland har organiseringen av selve l\u00e6rerutdanningen og innholdet i den blitt initiert av og forhandlet frem i de akademiske milj\u00f8ene knyttet til l\u00e6rerutdanningen. Alts\u00e5 gjennom forskning p\u00e5 og om profesjonskunnskap, ikke gjennom politisk ideologi. Det gir kontinuitet av b\u00e5de sentrale akt\u00f8rer og b\u00e6rende ideer, sier Afdal.", "En annen forskjell mellom Finland og Norge er opptakskravene til l\u00e6rerutdanningen.", "\u2013 Opptakskravene er ikke bare knyttet til karakterer, men ogs\u00e5 en opptakseksamen, individuelle intervjuer og gruppeoppgaver. Det vil si at personlig egnethet ogs\u00e5 er en viktig del av vurderingen, if\u00f8lge Afdal.", "Lave s\u00f8kertall til l\u00e6rerutdanningen i 2008 fikk regjeringen til \u00e5 starte Gnist-kampanjen \u00abHar du det i deg?\u00bb. P\u00e5 fem \u00e5r er antall s\u00f8kere med l\u00e6rerutdanningen som f\u00f8rstevalg \u00f8kt med 61 prosent, fra 4636 til 7484. Til sammenligning er s\u00f8kertallet til all h\u00f8yere utdanning \u00f8kt med 25 prosent.", "Likevel blir studieplasser st\u00e5ende tomme. S\u00e6rlig grunnskolel\u00e6rerutdanningen strever med \u00e5 fylle alle plassene.", "Lederen i Utdanningsforbundet, Ragnhild Lied, mener stadig \u00f8kte krav om dokumentasjon og rapportering og mindre tid til \u00e5 gj\u00f8re en god jobb med elevene kan v\u00e6re en medvirkende \u00e5rsak.", "- Det er \u00f8kende grad av kontroll og innskrenking av l\u00e6rernes profesjonelle handlingsrom som oppleves som manglende tillit til l\u00e6rerne. Det toppet seg frem mot fjor\u00e5rets streik, da l\u00e6rerne satte foten ned mot mer styring av arbeidstiden, sier Lied.", "Hun peker ogs\u00e5 p\u00e5 at l\u00e6rere som har hoppet av til et annet yrke, oppgir stor belastning og l\u00f8nn blant \u00e5rsakene til at de sluttet.", "Det stemmer overens med funn i en unders\u00f8kelse gjennomf\u00f8rt for Gnist blant tidligere l\u00e6rere. P\u00e5 sp\u00f8rsm\u00e5l om hva som m\u00e5 til for at de vil komme tilbake til l\u00e6reryrket igjen, svarer de blant annet at den totale belastningen i yrket m\u00e5 reduseres. De vil ha mindre klasser og mer tid til den enkelte elev. P\u00e5 listen st\u00e5r det ogs\u00e5 at yrkets status m\u00e5 \u00f8ke, og at l\u00f8nnen m\u00e5 tiln\u00e6rmet matche den de har n\u00e5.", "For Line Gran Gundersen var det tilfeldigheter som ledet henne til l\u00e6rerutdanningen.", "\u2013 Det var egentlig ikke planen \u00e5 jobbe som l\u00e6rer. Jeg hadde g\u00e5tt p\u00e5 Blindern og fant ut at jeg m\u00e5tte ta en mer konkret utdanning. Jeg tenkte at l\u00e6rerutdanningen er anvendelig i mange bransjer, sier Gundersen.", "Likevel endte hun opp som l\u00e6rer og har ikke angret siden.", "\u2013 Jeg er stolt av \u00e5 v\u00e6re l\u00e6rer og f\u00f8ler jeg har en meningsfull jobb. Siden jeg begynte \u00e5 jobbe, har jeg fulgt to klasser med elever fra f\u00f8rste til syvende klasse. Jeg blir personlig kjent med dem og synes det er en privilegert oppgave \u00e5 f\u00e5 v\u00e6re med p\u00e5 \u00e5 utvikle dem som mennesker, sier Gundersen.", "B\u00e5de hun og kollega Marita Backe tror l\u00f8nn spiller en rolle for at flere skal velge l\u00e6reryrket, og et mer mangfoldig milj\u00f8 med flere menn. Men like viktig er det \u00e5 gi l\u00e6rerne tillit til \u00e5 forme undervisningen og arbeidsdagen p\u00e5 sin m\u00e5te.", "\u2013 L\u00e6rerne trenger spillerom. Det er vi som f\u00f8lger opp elevene hver dag og som vet hva som passer best for hver enkelt elev og for hver enkelt klasse. Vi har en jobb som krever at vi er engasjert, og det m\u00e5 myndighetene stole p\u00e5, sier Backe.", "Solberg-regjeringen lanserte i h\u00f8st nye endringer de \u00f8nsker \u00e5 gj\u00f8re i skolen, kalt l\u00e6rerl\u00f8ftet.", "Gjennom flere reformer vil de blant annet utvikle flere karri\u00e8reveier gjennom nye spesialiststillinger for l\u00e6rerne. Til h\u00f8sten starter de et pilotprosjekt i enkelte kommuner, der enkelte l\u00e6rere f\u00e5r pr\u00f8ve ut faglige karri\u00e8remuligheter.", "Kunnskapsminister Torbj\u00f8rn R\u00f8e Isaksen tror dette kan v\u00e6re med p\u00e5 \u00e5 heve l\u00e6reryrkets status og gj\u00f8re det mer attraktivt.", "- Vi har fokus p\u00e5 faglig sterke l\u00e6rere og utviklingsmuligheter for \u00e5 skape en god skole. Sammen med videreutdanning og innf\u00f8ring av en fem\u00e5rig mastergrad for l\u00e6rerstudenter, er m\u00e5let \u00e5 vinne tilbake noe av statusen som l\u00e6reryrket hadde f\u00f8r, sier R\u00f8e Isaksen.", "Hvorvidt de nye karri\u00e8reveiene vil inneb\u00e6re h\u00f8yere l\u00f8nn hvis de nye karri\u00e8remulighetene innf\u00f8res etter pilotprosjektet, er det Kommunesektorens organisasjon (KS) som avgj\u00f8r.", "- Blander norske politikere seg for mye inn i skolen?", "- Det finnes eksempler p\u00e5 at politikere i for stor grad har grepet inn i skolen, og det var for eksempel nok av feilsl\u00e5tte reformer p\u00e5 90-tallet. Men det kan ikke bety at politikere ikke skal engasjere seg i skolepolitikk. Jeg er opptatt av \u00e5 gj\u00f8re norsk skole best mulig, i samarbeid med l\u00e6rere, elever, foreldre, og alle andre som er engasjert i skolen, sier kunnskapsminister Torbj\u00f8rn R\u00f8e Isaksen."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "2b5a4928541cca779279d783cbc3d127d783d14fff757ab7f983d941e80ce43d"}, {"field": "createtime", "value": "2016-05-04T13:11:41.000Z"}, {"field": "description", "value": "Seks av ti kommer inn p\u00e5 l\u00e6rerutdanningen i Norge. I Finland kommer bare \u00e9n av ti s\u00f8kere inn p\u00e5 studiet."}, {"field": "dominantimage", "value": "http://www.adressa.no/incoming/article10575772.ece/yzpaod/ALTERNATES/w980-default/afp000826984.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/acaa4a8dbd27995cb03321d7eb28f67fd5b5efe7.jpg?58dd733f"}, {"field": "dominantthumbnaildimensions", "value": "300x169"}, {"field": "heading", "value": ["Yrket som falt fra statustoppen -adressa.no", "Look to Finland", "Taxisj\u00e5f\u00f8r var statusyrke", "Intervjuer s\u00f8kerne", "Tomme studieplasser", "Trenger spillerom", "Utdanningsministeren: - M\u00e5let er \u00e5 vinne tilbake statusen"]}, {"field": "id", "value": "acaa4a8dbd27995cb03321d7eb28f67fd5b5efe7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "education"}, {"field": "kw-concept", "value": ["l\u00e6rer", "yrke", "norsk skole", "skole", "l\u00e6rerutdanningen", "status"]}, {"field": "kw-entity", "value": ["kommunesektorens", "arbeidsforskningsinstituttet", "h\u00f8gskolen", "blindern", "pasi sahlberg", "finland og norge", "statistisk", "utdanningsforbundet", "gnist", "finnish lessons"]}, {"field": "kw-location", "value": ["\u00f8stfold", "pisa", "norge", "finland"]}, {"field": "kw-pageclass", "value": "article"}, {"field": "kw-person", "value": ["r\u00f8e isaksen", "line gran gundersen", "ragnhild lied", "marita backe", "hilde w\u00e5gs\u00e5s afdal", "torbj\u00f8rn r\u00f8e isaksen", "arild steen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article10575772.ece/yzpaod/ALTERNATES/w980-default/afp000826984.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Yrket som falt fra statustoppen"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article10575777.ece"}, {"field": "pageclass", "value": ["article"]}, {"field": "publishtime", "value": "2015-01-25T05:56:41.000Z"}, {"field": "recs-articleid", "value": "10575777"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2015-01-25T05:56:41.000Z"}, {"field": "recs-rawtitle", "value": "Yrket som falt fra statustoppen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Seks av ti kommer inn p\u00e5 l\u00e6rerutdanningen i Norge. I Finland kommer bare \u00e9n av ti s\u00f8kere inn p\u00e5 studiet."}, {"field": "thumbnail", "value": "http://content-thumbnail.cxpublic.com/content/thumbnail200x150/acaa4a8dbd27995cb03321d7eb28f67fd5b5efe7.jpg?58dd733f"}, {"field": "thumbnailfullheightdimensions", "value": "200x2194"}, {"field": "timestamp", "value": "2017-03-30T21:06:07.000Z"}, {"field": "title", "value": "Yrket som falt fra statustoppen"}, {"field": "url", "value": "http://www.adressa.no/nyheter/innenriks/article10575777.ece"}, {"field": "urlhash", "value": "acaa4a8dbd27995cb03321d7eb28f67fd5b5efe7"}], "score": 0.66986483, "siteId": "9222270286501375973", "id": "acaa4a8dbd27995cb03321d7eb28f67fd5b5efe7"}

