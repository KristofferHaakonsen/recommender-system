{"fields": [{"field": "modifiedtime", "type": "time", "value": "2012-08-23T09:06:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Roger Nor\u00f8y fra Malvik (47) og Kjell Arve Isbrekken (46) fra Oppdal blir de f\u00f8rste FN-veteranene som saks\u00f8ker staten for \u00e5 f\u00e5 erstatning for skader de ble p\u00e5f\u00f8rt under tjeneste i Libanon. N\u00e5r de frem, kan det f\u00e5 konsekvenser for flere tusen andre i samme situasjon.", "- Brekker du foten, sp\u00f8r folk hvordan det g\u00e5r. N\u00e5r du g\u00e5r til psykolog, skygger folk unna. N\u00e5 har jeg g\u00e5tt til psykolog i tre \u00e5r, og det er et v\u00e6re eller ikke v\u00e6re for meg, forteller Nor\u00f8y.", "Nor\u00f8y og Isbrekken var i begynnelsen av tyve\u00e5rene da de s\u00f8kte seg til Libanon i fredens tjeneste. Etter at de kom hjem igjen, gikk det meste galt. Med jobb, hus og hjem, alkohol, angst og depresjoner. I hodene deres sitter opplevelser og inntrykk som spikret fast. Ingen av dem klarer noen gang \u00e5 komme i normal jobb igjen. Nor\u00f8y er 100 prosent uf\u00f8retrygdet, Isbrekken f\u00f8ler at han m\u00f8ter veggen gang p\u00e5 gang i trygde- og sosialetaten.", "Dype nedturer", "- Se her, dette er ikke mye til attest \u00e5 legge ved en jobbs\u00f8knad, sier Isbrekken, og viser frem psykologens beskrivelse av ham selv.", "Isbrekken s\u00f8kte, og fikk, kontorjobb i Libanon. Da han kom dit, var jobben besatt. Han ble satt til tjeneste som vaktsoldat isteden. N\u00e5 gjenopplever han skytingen. Sin f\u00f8rste, uhyggelige, nattevakt p\u00e5 en kirkeg\u00e5rd. Rottene, de oppbrutte kistene, hvor noen hadde lett etter v\u00e5pen. Og den stadige angsten og uroen. Nedtellingen til krig i Irak gj\u00f8r alt enda verre.", "- Posttraumatisk stresssyndrom, forklarer Nor\u00f8y. Han jobber mye med \u00e5 finne forklaringer og sammenhenger. Begge er merket for livet, med alkoholisme og lange og dype nedturer.", "- Vi reiste jo frivillig, er det mange som sier. Vi reiste for \u00e5 gj\u00f8re en jobb for freden, for \u00e5 stabilisere situasjonen. Men vi var totalt uforberedt p\u00e5 det som skjedde. I 1978 var det jo ingen som engang visste hva en shiamuslim var for noe, forteller Nor\u00f8y.", "- Vi var bare guttevalper. Tre uker i en \u00abkennel\u00bb p\u00e5 Gardermoen var alt av forberedelser. Da jeg kom hjem, ble jeg sendt rett i arrest fordi jeg hadde sovet p\u00e5 vakt. Ingen oppf\u00f8lging av noe slag, sier Isbrekken.", "Da Nor\u00f8y kom til Beirut i 1978, var noe av det f\u00f8rste som skjedde at en av de norske soldatene ble skutt i hodet. Senere opplevde han at venner ble skadet i granatangrep, at venner tok livet av seg. Isbrekken fikk ikke arbeide p\u00e5 et fredelig kontor, men patruljerte isteden med skarpladd v\u00e5pen. Tre ganger ble han beskutt.", "Likevel var det stillheten de to opplevde som det mest skremmende: N\u00e5r smellene stilnet helt. - Da ble vi nerv\u00f8se. Visste at noe ville skje. N\u00e5r det endelig kom ei salve igjen, kunne vi puste ut, forteller Nor\u00f8y. Da han kom hjem igjen, torde han ikke g\u00e5 p\u00e5 butikken, fordi han ikke fant AG'n. N\u00e5r det smalt i ei d\u00f8r, kastet han seg i dekning bak sofaen. N\u00e5 t\u00f8r han \u00e5 sitte med ryggen mot resten av rommet, og han takker kameratst\u00f8tten og psykologen for at han fremdeles er i live.", "Advokat Frode Kvernr\u00f8d mener \u00e5 kunne dokumentere klare sammenhenger mellom krigsopplevelsene og psykiske skader.", "- Det var flere ting som slo meg da jeg begynte med disse sakene. F\u00f8rst og fremst er jeg overrasket over hvor t\u00f8ff tjenesten var, og hvor ofte de var i direkte krigshandlinger. De havnet midt i kryssilden, uten \u00e5 v\u00e6re forberedt p\u00e5 det. Det virker som det n\u00e6rmest ble drevet sensur overfor det norske folk med tanke p\u00e5 hvordan forholdene var. Et annet forhold var at de ikke hadde noen milit\u00e6r leir i tradisjonell forstand. FN-soldatene bodde blant vanlige folk, og kunne aldri f\u00f8le seg trygge. De var midt inne i en krig, uten anledning til \u00e5 forsvare seg. Jeg tror dette er mye av \u00e5rsaken til at det gikk s\u00e5 galt.", "Kvernr\u00f8d har arbeidet i et \u00e5rs tid med Isbrekkens og Nor\u00f8ys sak. Alt g\u00e5r tregt. Og ingen har til n\u00e5 villet erkjenne ansvar. Neste steg n\u00e5 er \u00e5 stevne Forsvaret som arbeidsgiver, med krav om erstatning for skadene FN-tjenesten i Libanon har f\u00f8rt med seg. Forel\u00f8pige og forsiktige beregninger viser at kravene fra Nor\u00f8y og Isbrekken bel\u00f8per seg til minst 2,5 millioner kroner i tapte inntekter.", "- Dette er et ansvar staten m\u00e5 ta. FN-tjenesten ble fremstilt n\u00e6rmest som en ordin\u00e6r jobb som fristet de eventyrlystne. Et sentralt sp\u00f8rsm\u00e5l er om de som s\u00f8kte tjeneste aksepterte risikoen. Men poenget er at de ikke var klar over risikoen. Og senskadene er vel dokumentert, fremholder Kvernr\u00f8d.", "- Juridisk sett er dette en veldig interessant sak. Men det er en tragedie for dem den involverer, p\u00e5peker Kvernr\u00f8d.", "- Klar sammenheng"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "30a9c4600775a9b1f110d2f51402f9c0076baeb1b292274fb721cf931a061d36"}, {"field": "createtime", "value": "2017-02-03T22:22:01.000Z"}, {"field": "description", "value": "De havnet midt i krigen i Libanon, og ble merket for livet. N\u00e5 ber to FN-veteraner staten om \u00e5 innr\u00f8mme ansvar for at de ble sendt rett inn i krigssonen - omtrent uten forberedelser og oppf\u00f8lging."}, {"field": "dominantimage", "value": "http://www.adressa.no/incoming/article1018228.ece5/ALTERNATES/w980-default/ver2%20fn-veteraner2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8aaae2b732d5b5fab19666b9a0e1fe84313f2d59.jpg?5988a578"}, {"field": "dominantthumbnaildimensions", "value": "300x169"}, {"field": "heading", "value": "Skadet for livet av fredsarbeid -adressa.no"}, {"field": "id", "value": "8aaae2b732d5b5fab19666b9a0e1fe84313f2d59"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "science"}, {"field": "kw-concept", "value": ["klar", "skadet", "psykolog", "tjeneste", "havnet midt", "s\u00f8kte", "klar sammenheng", "opplevde", "jobb", "krig", "dype nedturer", "hjem", "sak", "live", "midt"]}, {"field": "kw-entity", "value": ["forsvaret", "isbrekkens og nor\u00f8ys", "gardermoen", "nor\u00f8y og isbrekken"]}, {"field": "kw-location", "value": ["oppdal", "beirut", "libanon", "malvik", "irak"]}, {"field": "kw-pageclass", "value": "article"}, {"field": "kw-person", "value": ["kjell arve isbrekken", "frode kvernr\u00f8d", "roger nor\u00f8y"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1018228.ece5/ALTERNATES/w980-default/ver2%20fn-veteraner2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skadet for livet av fredsarbeid"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article72409.ece"}, {"field": "pageclass", "value": ["article"]}, {"field": "publishtime", "value": "2003-02-26T20:57:45.000Z"}, {"field": "recs-articleid", "value": "905841"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-02-26T20:57:45.000Z"}, {"field": "recs-rawtitle", "value": "Skadet for livet av fredsarbeid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "De havnet midt i krigen i Libanon, og ble merket for livet. N\u00e5 ber to FN-veteraner staten om \u00e5 innr\u00f8mme ansvar for at de ble sendt rett inn i krigssonen - omtrent uten forberedelser og oppf\u00f8lging."}, {"field": "thumbnail", "value": "http://content-thumbnail.cxpublic.com/content/thumbnail200x150/8aaae2b732d5b5fab19666b9a0e1fe84313f2d59.jpg?5988a578"}, {"field": "thumbnailfullheightdimensions", "value": "200x1082"}, {"field": "timestamp", "value": "2017-08-07T17:38:00.000Z"}, {"field": "title", "value": "Skadet for livet av fredsarbeid"}, {"field": "url", "value": "http://www.adressa.no/nyheter/trondheim/article72409.ece"}, {"field": "urlhash", "value": "8aaae2b732d5b5fab19666b9a0e1fe84313f2d59"}], "score": 0.6460547, "siteId": "9222270286501375973", "id": "8aaae2b732d5b5fab19666b9a0e1fe84313f2d59"}

