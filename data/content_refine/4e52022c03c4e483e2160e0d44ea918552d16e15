{"fields": [{"field": "modifiedtime", "type": "time", "value": "2013-11-22T15:41:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone sofie aglen", "statsviter", "kommunikasjonsr\u00e5dgiver"]}, {"field": "body", "value": ["Saken oppdateres.", "Underlig nok. Ikke bare er vi verdens rikeste, vi er ogs\u00e5 verdens lykkeligste land, skal vi tro FNs offisielle lykkebarometer. Kun sl\u00e5tt av danskene, og det skulle bare mangle s\u00e5 trivelig som det er der. Likevel er vi p\u00e5 evig s\u00f8ken. I b\u00f8ker, p\u00e5 nettet og p\u00e5 kurs. Hvordan kan vi f\u00e5 et lykkelig liv fritt for bekymringer og sorger?", "Det mangler verken p\u00e5 gode r\u00e5d eller l\u00e6remestre der ute. Man kan man knapt skru p\u00e5 tv-en eller lese et ukeblad uten \u00e5 utsettes for litt lykkepushing. Og vi lar oss gladelig pushe. Selvhjelpsb\u00f8ker topper bestselgerlistene og NRK gir oss lykkejegere valuta for lisenspengene. I likhet med hundre tusen andre har jeg tatt NRKs lykketest, f\u00e5tt lykkeniv\u00e5et mitt definert og blitt henvist videre til NRKs egen lykkeguide. Uten at det frister s\u00e5 mye \u00e5 bli lykkelig med NRK av den grunn. Det f\u00e5r holde \u00e5 skrive om det i en avis.", "Med en viss fascinasjon har jeg sett programserien \u00ab Oppdrag Lykke\u00bb, der fire helt vanlige mennesker skal l\u00e6re \u00e5 bli lykkeligere. \u00abJeg f\u00f8lte tomhet i hverdagen. Hva driver jeg med? Hva vil jeg egentlig?\u00bb var blant sp\u00f8rsm\u00e5lene deltakerne stilte seg. Svaret var, som det ofte er i v\u00e5rt overflodssamfunn: Vi har alt vi trenger, men er likevel ulykkelige.", "Det er lett \u00e5 kjenne seg igjen i dette iblant. Det finnes gr\u00e5 hverdager. Meningen med livet er ikke alltid like enkel \u00e5 f\u00e5 \u00f8ye p\u00e5. Da er det lettere med lykken. Oppskriften er s\u00e5nn noenlunde den samme, enten du tyr til selvhjelpsb\u00f8ker, ukeblader eller rikskringkastingen. Selv har jeg slukt det meste som har kommet min vei. Side opp og side ned med snarveier til lykke, slik blir du lykkeligere, sju veier til lykkelig liv eller om det ikke skulle v\u00e6re nok, 15 veier som leder til lykke. Og det stopper ikke der. P\u00e5 mitt lokale treningssenter kan jeg n\u00e5 erstatte trening av kroppen med trening av sjela. Med mindfullness har vi f\u00e5tt et tilbud som \u00abreduserer depresjon og forbedrer din mentale styrke\u00bb uten s\u00e5 mye som en svettedr\u00e5pe.", "Positiv psykologi og alt som h\u00f8rer med har helt sikkert noe for seg. Jeg klarer bare ikke \u00e5 befri meg fra at enda mer selvsentrering umulig kan v\u00e6re s\u00e5 sunt for folkesjela. Kanskje blir vi ulykkelige rett og slett fordi vi tenker for mye p\u00e5 oss selv og hvordan vi skal f\u00e5 et perfekt liv?", "Jeg har vel alltid tilh\u00f8rt den kategorien som synes at verden kan v\u00e6re et vondt og vanskelig sted, noe jeg med jevne mellomrom f\u00e5r bekreftet. Hvor pomp\u00f8st det enn kan h\u00f8res i v\u00e5re postmoderne ironisk distanserende \u00f8rer; jeg har ofte lurt p\u00e5 hvordan jeg kan glede meg n\u00e5r mennesker kjemper om livet i Filippinene, barn sulter i Afrika eller ville dyr settes i bur for \u00e5 bli pelsk\u00e5pe. Jeg har alltid f\u00e5tt h\u00f8re at jeg tenker for mye p\u00e5 triste ting og det er sikkert sant. Men er ikke det motsatte ogs\u00e5 et problem? En gang hadde det kanskje en status \u00e5 v\u00e6re tanketung og melankolsk. V\u00e5re fremste filosofer, kunstnere og forfattere har i liten grad framst\u00e5tt som spesielt lykkelige mennesker. I dag er melankoli et sykdomstegn vi kurerer med lykker\u00e5d og selvhjelpsb\u00f8ker, mindfullness og coaching.", "Jeg tenker at vi i v\u00e5r streben etter lykke kan komme til \u00e5 forveksle lykke med mening. Et meningsfylt liv handler om \u00e5 gj\u00f8re en forskjell for noen eller noe. Om engasjement ikke n\u00f8dvendigvis gj\u00f8r deg lykkelig, s\u00e5 gir det livet mening. Og er det ikke til syvende og sist mening vi s\u00f8ker? Kanskje ville en bedre lykkeresept v\u00e6re frivillighet framfor selvhjelpskurs, engasjement heller enn mindfullness.", "Vi blir kanskje lykkeligere av \u00e5 tenke enda litt mer p\u00e5 egen lykke. Men spesielt mye bedre mennesker blir vi neppe.", "tsaglen@yahoo.no"]}, {"field": "category0", "value": "meninger"}, {"field": "contenthash", "value": "943c85cd1a9a7e4c62b865f845d51ce768e3dff2c2d39ed78d0f5b907e126e3c"}, {"field": "createtime", "value": "2016-12-18T06:15:58.000Z"}, {"field": "description", "value": "Om lykke ikke kan kj\u00f8pes for penger s\u00e5 kan den kanskje l\u00e6res? Lykkejakt er blitt den nye folkesporten."}, {"field": "dominantimage", "value": "http://www.adressa.no/incoming/article8675063.ece/ALTERNATES/w980-default/JPS_aglen2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4e52022c03c4e483e2160e0d44ea918552d16e15.jpg?59383362"}, {"field": "dominantthumbnaildimensions", "value": "300x169"}, {"field": "heading", "value": "Vi, de ulykkelige -adressa.no"}, {"field": "id", "value": "4e52022c03c4e483e2160e0d44ea918552d16e15"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["lykkelig", "tro", "liv", "lykke", "lykkelig liv", "mening"]}, {"field": "kw-entity", "value": "oppdrag lykke"}, {"field": "kw-location", "value": ["afrika", "filippinene"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article8675063.ece/ALTERNATES/w980-default/JPS_aglen2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi, de ulykkelige"}, {"field": "og-type", "value": "article"}, {"field": "og-url", "value": "http://www.adressa.no/meninger/article8666831.ece"}, {"field": "pageclass", "value": ["article"]}, {"field": "publishtime", "value": "2013-11-22T04:00:00.000Z"}, {"field": "recs-articleid", "value": "8666831"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-11-22T04:00:00.000Z"}, {"field": "recs-rawtitle", "value": "Vi, de ulykkelige -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Om lykke ikke kan kj\u00f8pes for penger s\u00e5 kan den kanskje l\u00e6res? Lykkejakt er blitt den nye folkesporten."}, {"field": "thumbnail", "value": "http://content-thumbnail.cxpublic.com/content/thumbnail200x150/4e52022c03c4e483e2160e0d44ea918552d16e15.jpg?59383362"}, {"field": "thumbnailfullheightdimensions", "value": "200x951"}, {"field": "timestamp", "value": "2017-06-07T17:09:54.000Z"}, {"field": "title", "value": "Vi, de ulykkelige"}, {"field": "url", "value": "http://www.adressa.no/meninger/article8666831.ece"}, {"field": "urlhash", "value": "4e52022c03c4e483e2160e0d44ea918552d16e15"}], "score": 0.6793587, "siteId": "9222270286501375973", "id": "4e52022c03c4e483e2160e0d44ea918552d16e15"}

