{"fields": [{"field": "modifiedtime", "type": "time", "value": "2014-08-11T09:41:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ina stavrum"}, {"field": "body", "value": ["Saken oppdateres.", "Vet du hvor stoppekranen der du bor befinner seg? Hvis svaret er nei b\u00f8r du umiddelbart finne det ut.", "Elise Fl\u00e5ten \u00d8ygaren (22) l\u00e6rte seg dette p\u00e5 den harde m\u00e5ten. Tidligere i sommer skulle hun nemlig vaske dusjen i leiligheten sin.", "\u00abDet jeg selv anser som en lett vask av blandebatteriet skulle vise seg \u00e5 v\u00e6re en tikkende bombe for varmtvannsledningen. F\u00f8r jeg vet ordet av det st\u00e5r vannet i en str\u00e5le mot meg og alt som g\u00e5r gjennom hodet mitt er: Jeg m\u00e5 f\u00e5 p\u00e5 meg gummist\u00f8vler\u00bb, skriver hun p\u00e5 bloggen sin.", "Innlegget har hun kalt: \u00ab Badet mitt pr\u00f8ver \u00e5 drepe meg. Igjen .\u00bb", "- Etter \u00e5 ha fors\u00f8kt \u00e5 vri p\u00e5 mutteren, som egentlig bare gjorde alt verre, ringte jeg pappa. Varmtvannet fosset ut. Jeg h\u00f8rte meg selv skrike: \u00abjeg har \u00f8delagt badet og n\u00e5 f\u00e5r jeg aldri leid ut leiligheten!\u00bb, forteller \u00d8ygaren.", "22-\u00e5ringen er ikke alene om \u00e5 f\u00f8le seg usikker p\u00e5 sin egen nevenyttighet. Seniorr\u00e5dgiver i Sintef Byggforsk, Anders Kirkhus, har et klart inntrykk av at unge er mindre praktiske n\u00e5 enn f\u00f8r.", "- Det kommer av at vi i st\u00f8rre grad omgir oss med industriprodukter som er ferdiglagde, og i liten grad lar seg reparere, fremfor h\u00e5ndverksprodukter, sier han.", "- Jeg skal ikke si noe negativt om dataspill, men det er et eksempel p\u00e5 en aktivitet som ikke gir den samme fysiske og finmotoriske erfaringen som \u00e5 bygge en trehytte.", "Han husker selv at han lagde en polstret krakk p\u00e5 sl\u00f8yden som barn.", "- Datteren min fikk utdelt en sl\u00f8v kniv og et r\u00e5ttent trestykke, og brukte mesteparten av tiden p\u00e5 \u00e5 svi inn hjerter og navnet sitt i det. N\u00e5 er det ikke sikkert at det er s\u00e5 viktig \u00e5 kunne h\u00e5ndtere en h\u00f8vel i fremtiden. Forskjellen i undervisningen er mer et bilde p\u00e5 endringen, sier han.", "Bj\u00f8rn Fl\u00e5ten skj\u00f8nte alvoret da han h\u00f8rte datterens noe hysteriske stemme i telefonen. \u00abFinn stoppekranen\u00bb, var hans f\u00f8rste befaling.", "If\u00f8rt gummist\u00f8vler og engangshansker (et instinkt hun ikke kan forklare i dag) krabbet 22-\u00e5ringen rundt i leiligheten for \u00e5 lete. Etter at sameiet hadde pusset opp badene i blokka var den nemlig ikke der hun trodde lengre.", "En snartenkt styreleder var imidlertid raskt p\u00e5 pletten og fikk stanset vannspruten f\u00f8r badet fikk st\u00f8rre skader. Stoppekranen viste seg \u00e5 ha blitt flyttet opp i taket.", "- N\u00e5 har hvert fall l\u00e6rt meg det. Men dette var jo litt spesielt. Jeg har vokst opp i et hjem der vi fikser alt selv, s\u00e5 jeg pr\u00f8ver alltid p\u00e5 egenh\u00e5nd f\u00f8rst, forteller \u00d8ygaren. Google og Youtube er gode hjelpemidler.", "Har du, eller noen du kjenner, gjort noe dumt et fors\u00f8k p\u00e5 \u00e5 v\u00e6re \u00abhandy\u00bb? Fortell gjerne hva du l\u00e6rte av opplevelsen til v\u00e5r boligjournalist .", "I tillegg til verkt\u00f8yskrin har hun f\u00e5tt med seg en del basiskunnskap hjemmefra.", "- Da jeg flyttet inn gikk pappa runden og pekte ut hvor det er murvegg og s\u00e5 videre. Han har hjulpet med \u00e5 drille noen ganger. Men her p\u00e5 kj\u00f8kkenet henger jeg opp ting selv, for her er det gipsvegg. Tror jeg.", "Daglig leder i OK Elektriske, Ole Kristian Temte, har mye erfaring med \u00e5 hjelpe folk med ti tommeltotter. Firmaet er egentlig spesialister p\u00e5 varmepumper, men tar mange andre oppdrag ogs\u00e5.", "- Vi har hjulpet folk \u00e5 henge opp gardiner, blant annet. Vi har ogs\u00e5 kj\u00f8rt fem mil for \u00e5 ta ned gardinskinner. Begge deler dreier seg om noen skruer, forteller han.", "Firmaet styrer som regel unna slike henvendelser. Selv sm\u00e5 oppdrag inneb\u00e6rer moms, timespris, kilometerpris og s\u00e5 videre. Men kundene ringer likevel:", "- I fjor var det veldig mange som trengte hjelp til \u00e5 koble opp stereoanlegg. Alts\u00e5, \u00e5 putte hvit kabel inn i hvit utgang og r\u00f8d p\u00e5 r\u00f8d. Det kan ikke bli enklere, men folk t\u00f8r ikke.", "Han har merket seg store forskjeller mellom generasjonene. Stadig flere hjelpemidler og billige produkter er med p\u00e5 \u00e5 svekke basiskunnskapen hos de litt yngre, mener han.", "- Det virker ikke som om folk vet hvor enkelt det er \u00e5 sparkle hull, for eksempel. Det er bare \u00e5 kj\u00f8pe sparkling, ta litt p\u00e5 fingeren og dytte det inn i hullet. Men de t\u00f8r ikke engang \u00e5 pr\u00f8ve. Andre ting gidder de rett og slett ikke. Kabeloppheng og listing er ikke spesielt vanskelig, men mange f\u00e5r profesjonelle til \u00e5 gj\u00f8re det for seg.", "Andre tror at de er mer nevenyttige enn der er:", "- Jeg har pr\u00f8vd \u00e5 fortrenge det meste. Men fuktproblematikk g\u00e5r ofte igjen, sier Ilan Bolstad i Leiebolig Utleie As. De forvalter private leiligheter og har sett mange pussige p\u00e5funn hos tidligere leietagere.", "- For eksempel hadde vi de som fr\u00f8s og dermed tettet alt av ventilasjon med teip og plastposer. Det var dessuten flere enn to mennesker som bodde der, for \u00e5 si det s\u00e5nn. Resultatet ble sopp og fuktskader, forteller han.", "Ved inspeksjon har meglerne funnet vaskemaskiner i rom de ikke skulle st\u00e5tt i og \u2013 i noen tilfeller \u2013 et soverom mer eller mindre enn det skulle ha v\u00e6rt.", "Det er hovedsakelig mennesker i tyve\u00e5rene som leier gjennom selskapet.  Bolstad sier at det har v\u00e6rt utfordrende \u00e5 f\u00e5 leietagerne til \u00e5 ta skikkelig vare p\u00e5 boligene.", "- I nyere g\u00e5rder er det gjerne p\u00e5legg om felles r\u00f8ykvarsleranlegg. Vi har hatt leietagere som opplever sensorene som veldig sensitive og dermed har fors\u00f8kt \u00e5 demontere dem selv. Det har f\u00f8rt til feilmeldinger i hele blokka og at brannvesenet rykket ut, sier Bostad.", "Han understreker ogs\u00e5 at de fleste av leietagerne oppf\u00f8rer seg eksemplarisk. De er uansett forpliktet til \u00e5 sette leiligheten tilbake i riktig stand n\u00e5r de flytter.", "- Uten \u00e5 v\u00e6re stygg mot noen: det er gjerne folk som flytter hjemmefra for f\u00f8rste gang, uten s\u00e5 mye livserfaring, som finner p\u00e5 mest rart. Det ser vi, sier han.", "Det er ogs\u00e5 kommunikasjonssjef i Utleiemegleren, Nikalaos Farmakis, enig i. Han mener at unge mennesker m\u00e5 l\u00e6re seg \u00abdet \u00e5 bo\u00bb. Han registrerer blant annet at mange lar v\u00e6re \u00e5 lufte ut leilighetene, og risikerer dermed r\u00e5teproblemer.", "Slapp vasking og s\u00f8ppel som kastes for sjelden er ogs\u00e5 gjengangere. Resultatet kan v\u00e6re at skadedyrene flytter inn.", "- Folk ser dessuten ut til \u00e5 ha et ubevisst forhold til str\u00f8m. Om vinteren kan de n\u00e6rmest g\u00e5 i shorts inne i leiligheten samtidig som de lufter med vinduer p\u00e5 vid gap. Det er ikke mye vits, sier han.", "Farmakis har ogs\u00e5 mange eksempler p\u00e5 det han kaller \u00abkreative l\u00f8sninger\u00bb.  I fjor inspiserte de en leilighet der leietager hadde skrudd fast teppet i gulvet.", "Andre fors\u00f8ker for eksempel \u00e5 fikse lekkende r\u00f8r med gaffateip.", "- Det villeste jeg har opplevd var for noen \u00e5r siden da noen hadde dratt opp gulvplankene. I gamle byg\u00e5rder brukes jo ofte leire som isolasjon. S\u00e5 de hadde rett og slett plantet planter i denne leiren, i gulvet, forteller han.", "S\u00f8rg for god ventilasjon. V\u00e6r obs p\u00e5 at du tilf\u00f8rer lufta mye fuktighet n\u00e5r du t\u00f8rker v\u00e5te kl\u00e6r i et lite rom.", "Hold kj\u00f8kkenvifta ren. Her samles os og fett.", "Luft hver dag, spesielt etter at du har laget mat eller dusjet. \u00abGj\u00f8r man ikke det kan man for eksempel f\u00e5 r\u00e5teproblemer. Det ser vi ofte i gamle leiligheter\u00bb, forteller Nikalaos Farmakis.", "Kast s\u00f8pla med en gang. Er du ikke n\u00f8ye p\u00e5 dette kan du f\u00e5 skadedyr.", "Vask og t\u00f8rk vanns\u00f8l med en gang.", "Rens sluket - oftere enn du tror. Gamle matrester og h\u00e5r skal ikke ned i det. Hvis vannet blir st\u00e5ende i tett sluk f\u00e5r man fuktskader, og det kan bli dyrt hvis det sprer seg.", "Kj\u00f8p vannstoppl\u00e5s og dra ut stikkontakter. Det er en billig forsikring mot skade.", "Skift batteri p\u00e5 r\u00f8ykvarsleren en gang i \u00e5ret.", "Hvis det er feil med r\u00f8r eller elektrisk anlegg kontakter du eier umiddelbart.", "(Kilde: Ilan Bostad i Leiebolig Utleie As og Nikalaos Farmakis i Utleiemegleren)", "- Jeg anbefaler \u00e5 se p\u00e5 enkle oppussingsprogrammer p\u00e5 TV. Man kan l\u00e6re sm\u00e5, enkle ting veldig greit. Hadde alle turt \u00e5 pr\u00f8ve litt mer hadde det ikke v\u00e6rt s\u00e5 dumt, mener daglig leder i OK Elektriske, Ole Kristian Temte."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "8335a9656f32cfd6b10280baadcd9f726e76051b4b23ffdcb4828c4c85a1da84"}, {"field": "createtime", "value": "2017-03-14T19:56:34.000Z"}, {"field": "description", "value": "Unge folk er mindre nevenyttige enn de var f\u00f8r. Elise Fl\u00e5ten \u00d8ygaren (22) er blant dem som ringer pappa n\u00e5r uhellet er ute."}, {"field": "dominantimage", "value": "http://www.adressa.no/incoming/article10007309.ece/ALTERNATES/w980-default/red-OjP1k7jTCv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/96c801b335c21c2718f5021309cc00e1694aa145.jpg?5948c377"}, {"field": "dominantthumbnaildimensions", "value": "300x169"}, {"field": "heading", "value": ["\u00abjeg har \u00f8delagt badet!\u00bb -adressa.no", "Mangler basiskunnskaper", "Google og Youtube f\u00f8r pappa", "Trengte hjelp til \u00e5 henge opp gardiner", "- T\u00f8r ikke pr\u00f8ve selv", "Tettet all ventilasjon", "Brannvesenet rykket ut", "Skrudde fast teppet i gulvet", "Fakta: L\u00e6r deg dette f\u00f8r du flytter hjemmefra"]}, {"field": "id", "value": "96c801b335c21c2718f5021309cc00e1694aa145"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "leiebolig utleie as"}, {"field": "kw-concept", "value": ["pr\u00f8ve", "flytter", "badet", "leid", "l\u00e6r", "leilighet", "skrudd fast teppet", "\u00f8delagt badet"]}, {"field": "kw-entity", "value": ["google og youtube", "nikalaos farmakis", "v. man", "utleiemegleren", "elektriske", "sintef byggforsk", "bostad", "finn"]}, {"field": "kw-pageclass", "value": "article"}, {"field": "kw-person", "value": ["anders kirkhus", "ilan bolstad", "elise fl\u00e5ten \u00f8ygaren", "bj\u00f8rn fl\u00e5ten", "ole kristian temte"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10007309.ece/ALTERNATES/w980-default/red-OjP1k7jTCv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg h\u00f8rte meg selv skrike: \u00abjeg har \u00f8delagt badet!\u00bb"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10007339.ece"}, {"field": "pageclass", "value": ["article"]}, {"field": "publishtime", "value": "2014-08-11T09:41:04.000Z"}, {"field": "recs-articleid", "value": "10007339"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-08-11T09:41:04.000Z"}, {"field": "recs-rawtitle", "value": "- Jeg h\u00f8rte meg selv skrike: \u00abjeg har \u00f8delagt badet!\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Unge folk er mindre nevenyttige enn de var f\u00f8r. Elise Fl\u00e5ten \u00d8ygaren (22) er blant dem som ringer pappa n\u00e5r uhellet er ute."}, {"field": "thumbnail", "value": "http://content-thumbnail.cxpublic.com/content/thumbnail200x150/96c801b335c21c2718f5021309cc00e1694aa145.jpg?5948c377"}, {"field": "thumbnailfullheightdimensions", "value": "200x2046"}, {"field": "timestamp", "value": "2017-06-20T06:40:55.000Z"}, {"field": "title", "value": "- Jeg h\u00f8rte meg selv skrike: \u00abjeg har \u00f8delagt badet!\u00bb"}, {"field": "url", "value": "http://www.adressa.no/forbruker/hjem/article10007339.ece"}, {"field": "urlhash", "value": "96c801b335c21c2718f5021309cc00e1694aa145"}], "score": 0.64322054, "siteId": "9222270286501375973", "id": "96c801b335c21c2718f5021309cc00e1694aa145"}

