{"fields": [{"field": "modifiedtime", "type": "time", "value": "2016-08-17T09:36:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trend", "Hjemme hos", "Interi\u00f8r", "Bolig"]}, {"field": "author", "value": "bj\u00f8rn hugo pedersen"}, {"field": "body", "value": ["Saken oppdateres.", "Tom Egil Roll-Olsen (44) er sivilingeni\u00f8r av yrke og altmuligmann p\u00e5 fritiden. Den ene av hans to ferskeste arbeidsoppgaver p\u00e5 hjemmebane er \u00e5 ordne hydraulikken til en heisbar lem tilknyttet den delvis underjordiske garasjen.", "Det har han aldri gjort f\u00f8r. Det andre prosjektet er \u00e5 lage en gr\u00f8nn vegg av klatrende planter i en del av hagen. Det har han heller aldri gjort f\u00f8r.", "Bambus, derimot, har han f\u00e5tt god kjennskap til.", "\u2014 Jeg husker ikke helt hvordan jeg fant ut at bambus var et s\u00e5 bra og fint materiale, men jeg brukte det mye i det forrige huset. Jeg var s\u00e5 forn\u00f8yd at jeg ville ha det her i det nye huset ogs\u00e5, forteller han.", "Det er bambus p\u00e5 alle gulvflater, bortsett fra p\u00e5 v\u00e5trommene. Samtlige klesskap har bambusvegger. Husets innvendige \u00abbro\u00bb har bambusdekke, og det samme materialet er brukt i trappetrinn, p\u00e5 bardisken p\u00e5 kj\u00f8kken\u00f8ya, under servanten p\u00e5 badene og som hyller p\u00e5 vaskerommet.", "Bambus er en slekt med opptil 1000 arter i gressfamilien.", "R\u00e5materialet som brukes til byggematerialer, stammer stort sett fra arten med det latinske navnet Phyllostachys edulis. Den kalles ogs\u00e5 mosobambus (som har spiselige skudd). Denne arten brukes ogs\u00e5 mye som materiale i tekstilindustrien.", "Mosobambus vokser for det meste i Kina, men ogs\u00e5 i Japan, Taiwan og noen andre land i Asia. Plantene blir gjerne mellom 20 og 30 meter h\u00f8ye, alts\u00e5 som tre, og er modne til \u00e5 felles etter bare fem til syv \u00e5r.", "Bambusstammene skj\u00e6res i staver som limes sammen vertikalt eller horisontalt. Avtrykkene fra skuddene er mest synlige n\u00e5r de limes sammen horisontalt. Stavlimt bambusgulv eller -plater er litt hardere enn eik, med ca. 4 p\u00e5 Brinell-skalaen (mens r\u00f8deik har 3,8 og hviteik 3,7).", "Komprimert bambus er fibrer som har gjennomg\u00e5tt en trykkbehandling som gj\u00f8r at hardheten blir opptil 9,5 p\u00e5 Brinell-skalaen, if\u00f8lge den nederlandske produsenten Moso.", "P\u00e5 bambooflooringreviews.org hevdes det at komprimert bambus er godt egnet til \u00e5 motst\u00e5 presset som brukes n\u00e5r hardhet skal vurderes, og at ogs\u00e5 komprimert bambus f\u00e5r riper og hakk, i likhet med tregulv som eik. Dette er ikke Tom Egil Roll-Olsen enig i. Han har sl\u00e5tt med hammer p\u00e5 komprimerte bambusgulvbord og parkettbord av tre for \u00e5 sammenligne hvor mye de ulike typene t\u00e5lte. Han sier det knapt ble noe hakk i den komprimerte bambusen.", "Bambus har sm\u00e5 porer, noe som gir ganske god bestandighet mot vann. Komprimert bambus til innvendig bruk kan mettes med hardvoksolje for \u00e5 t\u00e5le mer vanns\u00f8l, men det anbefales likevel ikke \u00e5 bruke dette i v\u00e5tsoner.", "Den nyeste produktgruppen av bambus i Norge er bambus til utend\u00f8rs bruk (terrasser, fasader, utem\u00f8bler etc.). Bambus til eksteri\u00f8r, som Moso begynte \u00e5 produsere i 2008, best\u00e5r av komprimerte bambusfibrer som har gjennomg\u00e5tt en spesiell varmebehandling for \u00e5 t\u00e5le p\u00e5kjenningene fra v\u00e6r og vind.", "Vis fakta", "\u2014 Bambus kan brukes til det meste og nesten overalt, bare ikke i v\u00e5tsoner. For syv-\u00e5tte \u00e5r siden fikk bambus en liten hype i Norge, og da ble materialet tillagt egenskaper det egentlig ikke hadde. Det ble blant annet sagt at bambus fint ogs\u00e5 kunne brukes i dusjen, men det stemmer ikke, sier Roll-Olsen.", "Dette er et av verdens mest bisarre og eventyrlige hus. Bambusgulv og -plater er forel\u00f8pig ganske lite brukt her til lands, i hvert fall i boliger. En del butikker, kontorer og restauranter har f\u00e5tt bambusflater i l\u00f8pet av de siste \u00e5rene.", "Og ellers har m\u00f8bler og mindre gjenstander i bambus blitt ganske vanlige, blant annet takket v\u00e6re Ikeas satsing p\u00e5 det raskt fornybare materialet som fremstilles av \u00e9n art i den treaktige gressfamilien av bambusplanter. Arten kalles mosobambus, og bruker bare mellom fem og syv \u00e5r p\u00e5 \u00e5 vokse seg stor nok.", "\u00abHadde det ikke v\u00e6rt for nabohusene, kunne du lett tro du var et helt annet sted p\u00e5 kloden\u00bb", "Bambusgulv i nesten alle rom er det nok ikke s\u00e5 mange nordmenn som har lagt enn\u00e5. Det er flere grunn er til at huseieren gikk for bambusgulv.\u2014 Det er hardt, fint \u00e5 se p\u00e5 og godt \u00e5 g\u00e5 p\u00e5. Det t\u00e5ler mye, ogs\u00e5 en god del mer fuktighet enn for eksempel eikeparkett. Det gj\u00f8r ikke noe om det kommer litt regn inn p\u00e5 gulvet, eller om det kommer litt sand med n\u00e5r barna kommer inn balkongveien fra hagen, sier Tom Egil Roll-Olsen, som har to s\u00f8nner sammen med kona Tone.", "Gulvbordene, som kommer i faste lengder, er av bambus tvers gjennom.", "Det \u00f8verste laget er av komprimerte bambusfibre. I komprimert utgave blir bambusen mellom to og fire ganger s\u00e5 hard som eik. Ogs\u00e5 den stavlimte bambusen \u2013 den som ikke er komprimert \u2013 er litt hardere enn eik.", "Selv om gulvbordene har not og fj\u00e6r, og kan klikkes sammen, har Tom Egil Roll-Olsen hellimt bambusbordene til underlaget.", "\u2014 Da ligger de sv\u00e6rt godt. Tunge innredninger, som kj\u00f8kken\u00f8ya, st\u00e5r opp\u00e5 bambusgulvet. Andre parkettyper ville ha f\u00e5tt problemer, skj\u00f8tene ville ganske raskt ha bulet opp ved kj\u00f8kken\u00f8ya, og kanskje ogs\u00e5 noen steder lenger ut p\u00e5 gulvet, hevder han.", "\u00abHadde det ikke v\u00e6rt for nabohusene, kunne du lett tro du var et helt annet sted p\u00e5 kloden\u00bb En annen fordel med hellimt bambusgulv er at det kan legges i flukt, gjennomg\u00e5ende i alle rom, uten at det trengs d\u00f8rterskler. I underetasjen er det bare de to badene, vaskerommet og det tekniske rommet som ikke har bambusgulv \u2013 i tillegg til garasjen, naturligvis.", "I overetasjen er det ikke bambusgulv i yttergangen og p\u00e5 toalettet like ved.Husets to garderober, samt walk-in-garderoben p\u00e5 hovedsoverommet, har Roll-Olsen bygget opp med bambusplater, som ogs\u00e5 kommer i ferdige lengder.", "I Kina, hvor det meste av bambusen vokser, har bambus blitt brukt som byggemateriale i flere tusen \u00e5r. Her i Europa er bambusgulv og -plater fortsatt ikke spesielt mye brukt. Men p\u00e5 1990-tallet kom det noen leverand\u00f8rer som i dag har vokst seg ganske store.", "Det nederlandske selskapet Moso, som ble etablert for cirka 20 \u00e5r siden, er den desidert st\u00f8rste produsenten av bambusprodukter i Europa. Trygve Dukes, som st\u00e5r bak firmaet Hardstuff, startet i 2006 med import av Mosos produkter, og hans firma er n\u00e5 den st\u00f8rste leverand\u00f8ren av bambusprodukter i det norske markedet.", "Det gikk ganske bra frem til 2012, men deretter flatet det ut. I \u00e5r opplever vi igjen et klart oppsving i interessen for bambusgulv, -plater og terrassebord. Det har delvis sammenheng med at Hardstuff har sl\u00e5tt seg sammen med Interplywood, men jeg tror ogs\u00e5 mange flere nordmenn enn f\u00f8r har f\u00e5tt \u00f8ynene opp for bambus. Norske arkitekter ser dessuten ut til \u00e5 v\u00e6re begeistret for bambus, og vi har mange spennende prosjekter p\u00e5 gang, forteller Dukes.", "Vis fakta", "\u2014 Den fine, karamellaktige l\u00f8den er \u00e9n av grunnene til jeg har brukt s\u00e5 mye bambus. Det er litt dyrere enn en del andre materialer, men s\u00e5 t\u00e5ler det ogs\u00e5 mye mer, fastsl\u00e5r han.", "Flere kj\u00f8kkenleverand\u00f8rer, som Norema og Kvik, har i l\u00f8pet av de siste \u00e5rene satset p\u00e5 benkeplater og fronter i bambus.", "IKEA har ogs\u00e5 lagt sin elsk p\u00e5 bambusprodukter. Det er bambus i en rekke IKEA-serier, som \u00abR\u00e5grund\u00bb, \u00abIKEA PS 2014\u00bb og \u00abSatsumas\u00bb. Selskapet har bambusartikler som benkeplater, m\u00f8bler, bestikkskuffer, hyller og beholdere i sitt sortiment.", "I IKEA er vi veldig glade i tre, men bambus seiler opp som en hard konkurrent. Det er et materiale som har kommet for \u00e5 bli, og vil v\u00e6re en viktig del av v\u00e5rt design og v\u00e5r produksjon ogs\u00e5 i fremtiden. Bambus er allsidig, sterkt og holdbart, det gir en vakker form og overflate, samtidig som dets vokseevne gj\u00f8r det til et sv\u00e6rt b\u00e6rekraftig r\u00e5materiale. I IKEA bruker vi mye bambus nettopp p\u00e5 grunn av fordelene alle disse egenskapene gir i m\u00f8belproduksjon. De siste ti \u00e5rene har vi tatt i bruk bambus i stadig flere produkter, etter hvert som vi har l\u00e6rt materialet \u00e5 kjenne gjennom ulike produksjonsteknikker. Vi opplever at kundene er blitt glade i dette relativt nye materialet, nettopp p\u00e5 grunn av mulighetene det gir for form og holdbarhet, sier Kristian Willanger i IKEA Norge.", "Vis fakta", "Har du lyst til \u00e5 lese flere artikler om bolig og trender?"]}, {"field": "category0", "value": "bolig"}, {"field": "contenthash", "value": "89aa1e580023722db67646e8149eb246c748e180e34a1cf679ab0b41a416d904"}, {"field": "createtime", "value": "2017-04-30T12:13:24.000Z"}, {"field": "description", "value": "Han tegnet huset selv, og bygde mye av det med egne hender. Bambus utgj\u00f8r en sentral del av boligens indre."}, {"field": "heading", "value": ["I denne boligen bruker de bambus overalt -adressa.no", "Bambus er lite brukt i Norge", "Hellimt gulv"]}, {"field": "id", "value": "8825cf84c09f88ed2103614037a50327d416946b"}, {"field": "keyword", "value": ["Trend", "Hjemme hos", "Interi\u00f8r", "Bolig"]}, {"field": "keywords", "value": "Trend,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["komprimert bambus", "bambus"]}, {"field": "kw-entity", "value": ["r\u00e5grund", "tone", "phyllostachys", "brinell", "satsumas", "interplywood", "norema og kvik", "ikeas", "hardstuff", "moso"]}, {"field": "kw-location", "value": ["europa", "taiwan", "kina", "japan", "norge", "asia"]}, {"field": "kw-pageclass", "value": "article"}, {"field": "kw-person", "value": ["tom egil roll-olsen", "kristian willanger", "trygve dukes"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/5d56eb39-2ecd-4b60-aac6-38b3857ccf06?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I denne boligen bruker de bambus overalt"}, {"field": "og-type", "value": "article"}, {"field": "og-url", "value": "http://www.adressa.no/bolig/I-denne-boligen-bruker-de-bambus-overalt-121b.html"}, {"field": "pageclass", "value": ["article"]}, {"field": "publishtime", "value": "2016-08-17T09:23:19.000Z"}, {"field": "recs-articleid", "value": "121"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-08-17T09:23:19.000Z"}, {"field": "recs-rawtitle", "value": "I denne boligen bruker de bambus overalt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Han tegnet huset selv, og bygde mye av det med egne hender. Bambus utgj\u00f8r en sentral del av boligens indre."}, {"field": "thumbnail", "value": "http://content-thumbnail.cxpublic.com/content/thumbnail200x150/8825cf84c09f88ed2103614037a50327d416946b.jpg?59870772"}, {"field": "thumbnailfullheightdimensions", "value": "200x2058"}, {"field": "timestamp", "value": "2017-08-06T12:11:30.000Z"}, {"field": "title", "value": "I denne boligen bruker de bambus overalt"}, {"field": "url", "value": "http://www.adressa.no/bolig/I-denne-boligen-bruker-de-bambus-overalt-121b.html"}, {"field": "urlhash", "value": "8825cf84c09f88ed2103614037a50327d416946b"}], "score": 1.4135631, "siteId": "9222270286501375973", "id": "8825cf84c09f88ed2103614037a50327d416946b"}

