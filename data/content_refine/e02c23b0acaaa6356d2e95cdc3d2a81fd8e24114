{"fields": [{"field": "modifiedtime", "type": "time", "value": "2012-04-18T00:08:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En lyslugget gutt i kortbukser, spretter opp og ned p\u00e5 trampolinen n\u00e5r vi parkerer utenfor teglstenshuset i Norrk\u00f6pingveien i Trondheim. Det er Iver (4 \u00e5r). Han vet at vi kommer, og l\u00f8per ivrig foran oss for \u00e5 vise vei.", "- Jeg skal p\u00e5 barnehagen etterp\u00e5!", "En liten steintrapp p\u00e5 endeveggen f\u00f8rer opp til terrassen, der r\u00f8d murstein og store vindusflater danner en rettvinklet fasade mot terrassen. Som et atrium.", "Huset er tegnet av arkitekt Tore Brantenberg, og ble satt opp i 1967.", "- Jeg har bestandig likt dette huset. Foreldrene mine kjente de som bodde her f\u00f8r, s\u00e5 minnene om huset sitter fra jeg var lita jente. Alt er p\u00e5 ett plan, det er funksjonelt og godt utnyttet, og har masse lys. S\u00e5nn sett har huset mye av funkisboligens kvaliteter, forteller Nina Heie.", "Da huset kom for salg for ti \u00e5r siden, slo hun til, sammen med mannen Torkel Schive.", "- Vi har ikke angret en dag, vi stortrives.", "- Mamma, kan jeg f\u00e5 en is?", "Nina skjenker kaffe, f\u00f8r hun forsvinner bak mur og glass for \u00e5 hente Sjokoladeshaken.", "Alltid sol eller skygge", "Sola st\u00e5r h\u00f8yt p\u00e5 himmelen, og ikke for \u00e5 klage, men det er en s\u00e6rdeles varm dag s\u00e5 vi setter oss ned i den skyggefulle delen av terrassen.", "- S\u00e5 praktisk! Jeg har regnet ut at p\u00e5 en godv\u00e6rsdag som i dag, finner dere skygge (eller sol) uansett tid p\u00e5 dagen?", "- Ja, det er nettopp det vi gj\u00f8r. Man kan velge.", "Da Nina og guttene flyttet inn, var det lagt mursteinsheller p\u00e5 bakken utenfor stuevinduet, resten var gr\u00f8nn plen.", "- Fint det ogs\u00e5, men siden vi fikk lekkasje for seks \u00e5r siden og m\u00e5tte drenere, valgte vi \u00e5 legge terrassebord etterp\u00e5. Det er mye bedre \u00e5 g\u00e5 p\u00e5, og lettere \u00e5 holde rent.", "Tr\u00f8ndersk pergola", "Etter seks \u00e5r med en liten terrasse, bestemte familien seg for \u00e5 utvide.", "- Vi spekulerte f\u00e6lt ei stund. Tegnet og diskuterte, og til slutt endte vi opp med denne. Resultatet er terrassebord som f\u00f8lger rammen p\u00e5 huset, med en pergola som g\u00e5r ut fra det bortre hj\u00f8rnet.", "- Strengt tatt h\u00f8rer den hjemme i sydligere str\u00f8k, og skal vel v\u00e6re litt luftigere og ha naturlige vekster som klatrer over takstolene, men vi har justert litt for tr\u00f8ndersk klima og lagt tak av hardplast. Dermed blir det en lun krok i \u00e5rstider n\u00e5r sola st\u00e5r lavt. Og s\u00e5 slipper jeg sm\u00e5krypene som ville fulgt med, smiler arkitekten bak, forn\u00f8yd. De har f\u00e5tt til en grei arbeidsfordeling etterhvert; Nina tegner og Torkel snekrer. Og det ser helproft ut.", "Estetiske l\u00f8sninger", "Det ville v\u00e6rt mest lettvint, og med litt t\u00e5lmodighet ville nytt og gammelt gulv f\u00e5tt samme farge, men \u00e5 fortsette med ny plank der den gamle slutter var aldri aktuelt i nr 4.", "- Huff nei, det ville blitt et stygt gulv litt for lenge. Vi har tatt opp noen av de gamle trebordene og lagt dem inn blant de nye for \u00e5 f\u00e5 en finere overgang. Om noen \u00e5r vil fargeforskjellen jevne seg ut, men p\u00e5 denne m\u00e5ten ser det pent ut i mellomtiden ogs\u00e5. En liten detalj for noen kanskje, men viktig for en som tenker helhet.", "Jerndrageren som holder pergolaen har de ogs\u00e5 klart \u00e5 integrere. Den er bygget inn i en trekasse, i n\u00f8yaktig samme dimensjon som drageren p\u00e5 selve huset. Mot bakveggen henger en tilsvarende drager. Uten funksjon, riktignok, men den skaper helhet.", "- S\u00e5nne detaljer er viktige for at nye elementer skal smelte sammen med resten, forklarer Nina, og flytter litt p\u00e5 dekoren ved terrassestolene. Det handler om kontraster i balanse; i materialer, fargevalg og dekoreffekter.", "Steingal dame", "- Jeg er s\u00e5 glad i stein, brukte det faktisk p\u00e5 bryllupsbordet v\u00e5rt ogs\u00e5, forteller Nina. Langs tverrveggen og ved enden av pergolaen er bedene fyllt opp av sm\u00e5 og store, runde og flate steiner i naturens egne nyanser. Et materiale som er dekorativt, og som lar seg kombinere med det aller meste. Rundt omkring st\u00e5r sm\u00e5 lykter og fargeglade blomsterarrangement, godt avstemt mot oransje nyanser p\u00e5 benken, under pergolaen. Ved siden av den flyttbare grillen har Nina satt opp en arbeidsbenk, som avlastningsbord for grilling.", "Griller \u00e5ret rundt", "- Det er litt spesielt dette huset. Vi f\u00e5r naturen rett inn i stua, og det hender ikke s\u00e5 rent sjelden at vi griller p\u00f8lser der ute, ogs\u00e5 om vinteren.", "Med relativt enkle grep og fin egeninnsats, har familien Heie/Schive f\u00e5tt en uteplass som de bruker i ulike soner, gjennom hele \u00e5ret. Ikke har den ruinert dem, heller.", "- Jeg tror terrassen har kostet oss ca 25000 kroner til sammen, og likevel har vi f\u00e5tt et uterom som er tilpasset b\u00e5de store og sm\u00e5, og som alle trives i.", "- Mamma, n\u00e5 kan du si at de skal g\u00e5 hjem. Jeg vil i barnehagen, sier Iver fra den knallgule tr\u00e5bilen sin nederst i hagen.", "Ojsann, vi er p\u00e5 overtid. Men det m\u00e5 sies, han har v\u00e6rt den perfekte vert, Iver. Servert oss yndlingskjeks og posert for fotografen i en hel evighet, men n\u00e5 er det slutt. Han vil leke med de andre barna, terrassen st\u00e5r der jo uansett n\u00e5r han kommer hjem."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "a527b7e53a269d7d2319d7af9786c5d3552cbc0ba8cecf35fc0ed9509dac6124"}, {"field": "createtime", "value": "2016-01-02T20:39:07.000Z"}, {"field": "description", "value": "- N\u00e5r vi g\u00e5r inn, ser vi ut. Terrassen v\u00e5r er en forlengelse av stua, s\u00e5 vi lever tett p\u00e5 naturen. Sommer som vinter."}, {"field": "dominantimage", "value": "http://www.adressa.no/incoming/article1206369.ece5/ALTERNATES/w980-default/SommerHage08hoved"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e02c23b0acaaa6356d2e95cdc3d2a81fd8e24114.jpg?59901654"}, {"field": "dominantthumbnaildimensions", "value": "300x169"}, {"field": "heading", "value": "Terrassekos \u00e5ret rundt -adressa.no"}, {"field": "id", "value": "e02c23b0acaaa6356d2e95cdc3d2a81fd8e24114"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["pergola", "dag", "huset", "terrasse"]}, {"field": "kw-entity", "value": ["sommer", "sjokoladeshaken", "norrk\u00f6pingveien"]}, {"field": "kw-location", "value": ["trondheim", "iver"]}, {"field": "kw-pageclass", "value": "article"}, {"field": "kw-person", "value": ["tore brantenberg", "nina heie", "torkel schive"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1206369.ece5/ALTERNATES/w980-default/SommerHage08hoved"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Terrassekos \u00e5ret rundt"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article881442.ece"}, {"field": "pageclass", "value": ["article"]}, {"field": "publishtime", "value": "2007-06-15T07:25:29.000Z"}, {"field": "recs-articleid", "value": "1818122"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-06-15T07:25:29.000Z"}, {"field": "recs-rawtitle", "value": "Terrassekos \u00e5ret rundt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- N\u00e5r vi g\u00e5r inn, ser vi ut. Terrassen v\u00e5r er en forlengelse av stua, s\u00e5 vi lever tett p\u00e5 naturen. Sommer som vinter."}, {"field": "thumbnail", "value": "http://content-thumbnail.cxpublic.com/content/thumbnail200x150/e02c23b0acaaa6356d2e95cdc3d2a81fd8e24114.jpg?59901654"}, {"field": "thumbnailfullheightdimensions", "value": "200x1902"}, {"field": "timestamp", "value": "2017-08-13T09:05:24.000Z"}, {"field": "title", "value": "Terrassekos \u00e5ret rundt"}, {"field": "url", "value": "http://www.adressa.no/forbruker/hjem/article881442.ece"}, {"field": "urlhash", "value": "e02c23b0acaaa6356d2e95cdc3d2a81fd8e24114"}], "score": 0.67313623, "siteId": "9222270286501375973", "id": "e02c23b0acaaa6356d2e95cdc3d2a81fd8e24114"}

