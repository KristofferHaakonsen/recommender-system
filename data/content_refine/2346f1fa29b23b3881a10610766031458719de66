{"fields": [{"field": "modifiedtime", "type": "time", "value": "2015-11-14T15:05:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Herrelandslaget fotball", "Ungarns herrelandslag fotball"]}, {"field": "author", "value": ["robert vei\u00e5ker johansen", "odd inge aas"]}, {"field": "body", "value": ["Saken oppdateres.", "BUDAPEST: En stund var det fare for at Norges avgj\u00f8rende play off-kamp mot Ungarn i Budapest s\u00f8ndag kveld m\u00e5tte spilles uten tilskuere. \u00c5rsaken var alt som skjedde da ungarerne spilte hjemme mot Romania 4. september.", "N\u00f8dutgangene p\u00e5 stadion var blokkert. Publikum respekterte ikke nasjonalsangene. Dessuten fanget Det Europeiske fotballforbundets representant opp rasistisk oppf\u00f8rsel blant tilskuerne.", "Norsk-somaliske Liban Abdi spilte 39 kamper for Budapest-klubben Ferencv\u00e1ros mellom 2010 og 2012. Nettstedet inbedwithmaradona.com s\u00e5 ham i en kamp i 2011, og skrev: \u00abAbdi, lagets eneste fargede spiller, scoret etter fire minutter, s\u00e5 automatisk skulle man tro at han slapp unna mishagsytringer, i hvert fall i dag? Ikke i det hele tatt. 50 minutter senere var stillingen 1\u20131 (...) og en enkel feilpasning ble besvart med apelyder og en voldsom utskjelling\u00bb.", "\u2014 Rasisme er et problem i Ungarn, og du h\u00f8rer det definitivt fra tribunen. Selv om det kanskje ikke var rettet mot meg, var det alltid trist \u00e5 h\u00f8re p\u00e5, sier Abdi til Aftenposten.", "- Hva slags rasisme h\u00f8rte du?", "\u2014 Ofte apelyder. - Fra motstanderlagets supportere eller dine egne?", "\u2014 Mest fra andre fans, men b\u00e5de \u00f2g. Du vet den typen fans som elsker deg n\u00e5r alt g\u00e5r bra, men n\u00e5r laget gj\u00f8r det d\u00e5rlig, begynner de med rasisme eller skylder p\u00e5 de utenlandske spillerne.", "\u2014 Ingenting har kommet lett til meg i fotball. Jeg har v\u00e6rt mange steder og opplevd mye forskjellig. S\u00e5nt motiverer meg bare til \u00e5 gj\u00f8re mine ting og f\u00e5r meg til \u00e5 tenke p\u00e5 mine n\u00e6rmeste. S\u00e5 lar jeg f\u00f8ttene st\u00e5 for pratingen. Jeg fikk mange gode venner i Budapest, og hadde ingen problemer i privatlivet. Du hadde selvsagt \"de fulle\", men det var ikke noe jeg ikke kunne takle. Rasismen var faktisk ikke s\u00e5 ille som jeg hadde forventet, sier Liban Abdi, den tidligere Skeid- og V\u00e5lerenga-spilleren som n\u00e5 er i den tyrkiske toppklubben Rizespor.", "Ungarn har grense til syv europeiske naboer \u2013 Romania, Ukraina, Slovakia, \u00d8sterrike, Slovenia, Kroatia og Serbia. Flyktningkrisen har gitt landet enorme belastninger og mye uro.", "Fredag 4. september i \u00e5r var Keleti-stasjonen i hjertet Budapest igjen overfylt av mennesker. I ukevis hadde togvogner med syrere, afghanere, irakere og andre nasjonaliteter kommet rullende. Noen i flukt fra krig. Andre med dr\u00f8mmer om et bedre liv. Noen dager i forveien hadde politiet satt foten ned, og nektet tog \u00e5 kj\u00f8re videre vestover.", "Ved jernbanestasjonen ladet en gruppe fotballsupportere opp til samme kvelds oppgj\u00f8r mot rivalen Romania. En r\u00f8ykbombe gikk av, fyrverkeri fl\u00f8y gjennom luften mot flyktningene. De svarte med \u00e5 kaste flasker og sko. Til slutt kom politiet mellom og fikk hindret sl\u00e5sskamper.I gatene smalt ungarske og rumenske supportergrupper sammen, slik de ogs\u00e5 gjorde i Bucuresti i fjor. Nynazistiske rop fl\u00f8y frem og tilbake. Glassflasker og fyrverkeri gikk begge veier.", "I kamprapporten skrev UEFA-representanten om rasistisk oppf\u00f8rsel p\u00e5 tribunen.", "I en VIP-losje p\u00e5 Groupama Arena \u2013 banen hvor norske spillere i morgen kveld enten jubler for EM-spill eller gr\u00e5ter over nok en spilt mesterskapssjanse \u2013 satt statsminister Viktor Orb\u00e1n. Tidligere p\u00e5 dagen hadde han i Praha m\u00f8tt sine kolleger i Visegr\u00e1dgruppen, alliansen med Tsjekkia, Polen og Slovakia.", "Budskapet var klart: \"Det kristne Europa\" m\u00e5 forsvares, flyktningstr\u00f8mmen m\u00e5 stoppes. Han forsvarte det omstridte gjerdet mot Serbia som en n\u00f8dvendighet. Snart skulle lignende tiltak iverksettes p\u00e5 grensene mot Romania og Kroatia. De neste dagene gjentok han flere ganger farene ved det muslimske flertallet han frykter er i ferd med \u00e5 etablere seg i Europa.", "Historikeren Istvan Rev skrev om ham i New York Times: \u00abStatsministeren poserer som den som skal redde kristendommen i Europa\u00bb.", "\u2014 Historisk har ungarere sett p\u00e5 seg som borgen mot tyrkernes invasjon i Europa. N\u00e5 spiller politikerne korsfarere og de som beskytter Europas grenser. Det er enkelt for Orban \u00e5 g\u00e5 inn i disse rollene, sier Peter Kreko, leder i tenketanken Political Capital, til Aftenposten.", "Statsministeren er selv en stor fotballfan. I hjembyen Felscut har han f\u00e5tt satt opp et stadion nesten helt inntil sitt eget hus. Over 4000 seter og en prislapp p\u00e5 rundt 150 millioner kroner er litt r\u00e5flott, mener noen. Stedet har tross alt bare 1800 innbyggere.", "De rasistiske ropene p\u00e5 fotballtribunene er et ekko av det minoritetene kan lese i kommentarfeltene, h\u00f8re i gatene, hverdagsdiskusjoner og helt inn i nasjonalforsamlingen, sier Kreko.", "I fjor\u00e5rets lokalvalg fikk nasjonalistiske Jobbik nest flest stemmer. Ved parlamentsvalget tidligere p\u00e5 \u00e5ret fikk de 20 prosents oppslutning. Mange utspill med rasistiske og antisemittiske undertoner traff velgerne, spesielt i de \u00f8stlige og mer fattige delene av landet. Ordbruken mot romfolket er ikke til \u00e5 ta feil av. Holdningene ble understreket i en rapport om rasisme i Ungarn fra Europar\u00e5det i sommer.", "Partiet har innflytelse p\u00e5 regjeringens politikk. For \u00e5 bremse konkurrenten fra h\u00f8yre og posisjonere seg mot valget i 2018, har Orban lagt seg p\u00e5 en ny, retorisk linje i innvandringsdebatten.", "Grums fra ytre h\u00f8yre-str\u00f8mningene gjenspeiler seg ogs\u00e5 p\u00e5 tribunene.", "\u2014 \"J\u00e6vla sig\u00f8yner\" er blitt et helt vanlig skjellsord p\u00e5 idrettsarenaer, det samme med j\u00f8de. Det spiller ingen rollen hvilken etnisitet spilleren har, sier Mate Hajba i Free Market Foundation, en organisasjon som engasjerer seg sterkt for \u00e5 endre tribunekulturen i landet.", "Hajba understreker at fotballsupportere flest oppf\u00f8rer seg bra, men mener rasistene n\u00e5 er i ferd med \u00e5 skremme dem bort fra arenaene. Mange kamper spilles for glisne tribuner. Foreldre \u00f8nsker ikke \u00e5 ta med seg barn til steder hvor rasisme eller vold preger atmosf\u00e6ren.", "\u2014 Uheldigvis er nesten alle klubbene i Ungarn involvert i dette, men noen av klubbene har mer voldelige fans enn andre, vurderer han.", "Hajba sier mange av supporterne som skaper problemer er dypt nasjonalistiske og motstandere av et flerkulturelt samfunn.", "Aksjonisten og hans kolleger organiserer demonstrasjoner og har bannere p\u00e5 kampene som oppfordrer til \u00e5 st\u00e5 opp mot rasisme. Tidligere og n\u00e5v\u00e6rende spillere som st\u00f8tter saken stiller opp p\u00e5 arrangementer.", "\u2014 Vi samler folk som tror p\u00e5 fotball, som mener det er verdens fineste sport.", "Hvordan er det \u00e5 v\u00e6re ute p\u00e5 banen n\u00e5r etnisiteten din blir brukt sammen med grove skjellsord? N\u00e5r familiebakgrunnen og identiteten din blir spyttet p\u00e5 og dratt gjennom s\u00f8la?", "En dommer p\u00e5 tredje niv\u00e5 ble nylig historisk da han bl\u00e5ste av en kamp og nektet \u00e5 sette den i gang igjen. Spillerne ble sendt i garderoben, tilskuerne hjem. Etterp\u00e5 kom drapstruslene. Han hadde rombakgrunn, og fant seg ikke lenger i at den uadskillelige delen av ham selv ble hetset p\u00e5 det aller groveste.", "Mate Hajba etterlyser at flere dommere \u2013 uavhengig av bakgrunn \u2013 kommer p\u00e5 banen, og gj\u00f8r det samme.", "\u2014 Det kan v\u00e6re de ikke vet hva de skal gj\u00f8re, eller at de er redde for reaksjonene, sier han.", "Derfor jobber organiasonen med en instruks som skal hjelpe kamplederne.", "Problemene med fremmedfrykt er ikke er noe som er forbeholdt Ungarn, men er ogs\u00e5 utbredt i sentraleuropeiske naboland, understreker Kreko, som i en \u00e5rrekke har hatt ekstremisme i Ungarn som sitt spesialfelt. Ogs\u00e5 lenger vest \u2013 som i Tyskland \u2013 er det n\u00e5 store folkemengder som tar til gatene for \u00e5 rope ut sin skepsis, og i mange tilfeller hat, mot dem \"som ikke h\u00f8rer til her\". Multikulturismen blir trukket frem som en trussel mot alt som europeisk, ja, mot Europa selv.", "\u2014 I Vest-Europa er det fortsatt mer en del av h\u00f8yreekstremismen, men du finner det stadig oftere i mer \"main stream\" debatt og politikk ogs\u00e5 der, sier han.", "15. august 2012, Ungarn mot Israel. Det er vennskapskamp i Budapest, byen som i over tusen \u00e5r har hatt en j\u00f8disk minoritet. Titusener har samlet seg for \u00e5 heie frem nasjonens beste menn, men sammen med all ungarsk stolthet, runget ogs\u00e5 antisemittiske rop fra tribunene.", "FIFAs disiplin\u00e6rpanel uttalte i januar \u00e5ret etter at de var \"enstemmig i ford\u00f8mmelsen av den avskyelige rasismen og antisemittismen, og av den provoserende og aggressive politiske ytringene fra det ungarske landslagets supportere\". Det ungarske laget ble d\u00f8mt til \u00e5 spille neste VM-kvalifiseringskamp for tomme tribuner.", "Tilropene er de samme som ofte kan h\u00f8res n\u00e5r det spilles serie- og cupkamper i landet.", "Paradokset med antisemittismen i mange av de ungarske klubbene er at de samtidig h\u00e5ner viktige r\u00f8tter i egen historie. I tiden f\u00f8r og etter overgangen til det 20. \u00e5rhundre dannet j\u00f8diske forretningsmenn klubber over store deler av \u00d8st\u2014 og Sentral-Europa, samtidig som andre engasjerte seg b\u00e5de i ledelse og ute p\u00e5 banen.", "I stedet for at denne arven blir hedret og settes pris p\u00e5, er det n\u00e5 det motsatte som skjer.", "\u2014 N\u00e5 er det jo ikke noe nytt at fotballstadion blir brukt som en arena for rasistisk hat, men det er helt tragisk at slik hets ropes etter j\u00f8der og romfolk. Det har ingenting der \u00e5 gj\u00f8re, sier Monica Csango, journalist, regiss\u00f8r og forfatter.Hun er f\u00f8dt og oppvokst i Norge, men foreldrene har r\u00f8ttene i Ungarn. Siden 1970-tallet har hun reist dit hyppig, gjerne to-tre uker av gangen. I \u00e5r er det blitt fire turer.", "Csango tror at det kan v\u00e6re en sammenheng mellom gruppen p\u00e5 rundt 20 prosent som stemte Jobbik, og en del av dem som st\u00e5r og roper for eksempel \"Drep j\u00f8dene!\" p\u00e5 fotballarenaer.", "Hennes j\u00f8diske familiehistorie er sterkt preget av det som skjedde f\u00f8r, under og etter annen verdenskrig. Anslagene sier at omtrent 550.000 j\u00f8der ble drept i landet, mange av dem av sine landsmenn.", "Men hun forteller ogs\u00e5 om en positiv utvikling fra da hun bes\u00f8kte bestemor p\u00e5 70-tallet, hun som var veldig forsiktig med \u00e5 si ordet j\u00f8de, for det skulle man helst ikke. N\u00e5 ser hun et yrende j\u00f8disk liv i Budapest. Kafeer markedsf\u00f8rer at de er j\u00f8diske, i disse dager er det en j\u00f8disk filmfestival p\u00e5 gang. Menn g\u00e5r med kalotter, og en del b\u00e6rer davidsstjerner p\u00e5 halsen.", "\u2014 Jeg tror den oppvoksende generasjonen har f\u00e5tt en fornyet stolthet og lyst til \u00e5 vise det j\u00f8diske som en gang var. S\u00e5 er det sikkert mange i den eldre generasjonen som fremdeles synes det er vanskelig. B\u00e5de de tyske nazistene og de ungarske fascistene var noen veldig grundige drapsmaskiner, sier Csango.", "Hun sier anslagene varier p\u00e5 mellom 100- og 130.000 j\u00f8der i landet i dag. Rundt 80 prosent av dem bor i hovedstaden. Det virker p\u00e5 henne som at det er mulig \u00e5 leve et j\u00f8disk liv i Ungarn, uten \u00e5 bli trakassert. Faren hennes sier det samme.", "\u2014 Jeg vil ikke underminere Jobbik og det de st\u00e5r for, tvert imot. Det er ogs\u00e5 en skitten historie rundt statsminister Orban, han er ikke renh\u00e5rig han heller i disse sp\u00f8rsm\u00e5lene.", "Under kamper i UEFA-regi, som morgendagens play off-m\u00f8te, er det en egen delegat til stede som har et spesialansvar for \u00e5 rapportere om rasisme. De er drillet i symbolbruk, og har en hel katalog for \u00e5 identifisere nynazistiske uttrykk.", "\u2014 Vi ser jo at politiske elementer i Europa ogs\u00e5 sl\u00e5r inn i fotballen, sier Karen Espelund, styremedlem i UEFA.", "Hun \u00f8nsker ikke \u00e5 vurdere Ungarn eller andre land spesielt, men sier at problemet dessverre sl\u00e5r sterkere inn p\u00e5 deler av kontinentet.", "Derfor ble det ogs\u00e5 satt i gang et grundig arbeid i forkant av 2012-EM i Ukraina og Polen. Dager f\u00f8r mesterskapet sendte BBC dokumentaren Stadiums of hate, som viste sjokkerende tilfeller av rasisme og antisemittisme p\u00e5 polske og ukrainske fotballarenaer.", "Jeg vil ikke underminere Jobbik og det de st\u00e5r for, tvert imot.", "Mange fryktet det verste, men EM endte opp som en stor folkefest. Espelund har stor tro p\u00e5 en strategi hvor man i st\u00f8rst mulig grad \u00f8nsker \u00e5 gj\u00f8re stadion om til en familiearena.", "Mate Haiba og vennene hans fortsetter jobben for \u00e5 kaste rasismen ut av ungarske fotballkamper. Han jobber etter en dr\u00f8m han en dag h\u00e5per blir virkelighet.", "\u2014 Den eneste fargen som betyr noe i fotball, er den p\u00e5 drakten. Vi h\u00e5per det kan spre seg til resten av samfunnet og.", "F\u00f8dt 5. oktober 1988 (27 \u00e5r)", "F\u00f8dt i Burao, Somalia, oppvokst i Norge.", "Klubb: Rizespor, Tyrkia", "Tidligere klubber: V\u00e5lerenga, Skeid, Sheffield United, Ferencv\u00e1ros, Olhanense, Acad\u00e9mica", "Vis fakta"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "9c16d61541f1ca8cb192fcc0514ff553a99da79394825b4f7481d6166f7db5f8"}, {"field": "createtime", "value": "2017-05-03T21:31:06.000Z"}, {"field": "description", "value": "Er det en r\u00f8d tr\u00e5d mellom de fire meter h\u00f8ye gjerdene ungarerne setter opp mot naboland og apelydene man har h\u00f8rt p\u00e5 landets fotballtribuner?"}, {"field": "heading", "value": ["Norske Liban ble m\u00f8tt med apelyder fra tribunen -adressa.no", "\u2014 Trist \u00e5 h\u00f8re p\u00e5", "- Hvordan f\u00f8ltes det?", "Politiet m\u00e5tte inn", "\u00abDet kristne Europa\u00bb m\u00e5 forsvares", "\u00abJ\u00e6vla sig\u00f8yner\u00bb", "Gjelder alle klubbene", "Dommer ble drapstruet", "J\u00f8dehatet", "En stolt historie", "Gledelig utvikling", "Familiearenaer"]}, {"field": "id", "value": "2346f1fa29b23b3881a10610766031458719de66"}, {"field": "keyword", "value": ["Herrelandslaget fotball", "Ungarns herrelandslag fotball"]}, {"field": "keywords", "value": "Herrelandslaget fotball,Ungarns herrelandslag fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": ["new york times", "free market foundation"]}, {"field": "kw-concept", "value": ["spille", "klubb", "kamp", "dag", "j\u00f8disk liv", "tribunen", "ungarsk", "tvert imot", "h\u00f8re", "rasisme", "rasistisk oppf\u00f8rsel", "land", "j\u00f8disk", "fotball", "herrelandslag fotball"]}, {"field": "kw-entity", "value": ["felscut", "aftenposten", "sentral-europa", "groupama arena", "rizespor", "jobbik", "political capital", "visegr\u00e1dgruppen", "keleti", "vest-europa", "\u00f8st", "stadiums", "v\u00e5lerenga", "polen og slovakia", "mate hajba", "haiba", "ferencv\u00e1ros", "skeid", "det europeiske", "bucuresti", "kroatia og serbia", "europar\u00e5det", "istvan rev", "romania og kroatia", "ukraina og polen"]}, {"field": "kw-location", "value": ["europa", "slovenia", "tyskland", "tyrkia", "praha", "ungarn", "tsjekkia", "romania", "\u00f8sterrike", "norge", "somalia", "ukraina", "burao", "israel", "budapest", "serbia", "slovakia", "orban"]}, {"field": "kw-pageclass", "value": "article"}, {"field": "kw-person", "value": ["karen espelund", "viktor orb\u00e1n", "monica csango", "peter kreko", "liban abdi"]}, {"field": "kw-taxonomy", "value": ["100sport/fotball", "100sport"]}, {"field": "og-image", "value": "https://vertical.snd.no/images/36b79c07-fefc-4a46-be01-a2da9f23af66?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rasismen herjer ungarsk fotball: Norske Liban ble m\u00f8tt med apelyder fra tribunen"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Rasismen-herjer-ungarsk-fotball-Norske-Liban-ble-mott-med-apelyder-fra-tribunen-191149b.html"}, {"field": "pageclass", "value": ["article"]}, {"field": "publishtime", "value": "2015-11-13T20:36:52.000Z"}, {"field": "recs-articleid", "value": "191149"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2015-11-13T20:36:52.000Z"}, {"field": "recs-rawtitle", "value": "Rasismen herjer ungarsk fotball: Norske Liban ble m\u00f8tt med apelyder fra tribunen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/fotball", "100sport"]}, {"field": "teaser", "value": "Er det en r\u00f8d tr\u00e5d mellom de fire meter h\u00f8ye gjerdene ungarerne setter opp mot naboland og apelydene man har h\u00f8rt p\u00e5 landets fotballtribuner?"}, {"field": "thumbnail", "value": "http://content-thumbnail.cxpublic.com/content/thumbnail200x150/2346f1fa29b23b3881a10610766031458719de66.jpg?590a4c1a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T21:31:06.000Z"}, {"field": "title", "value": "Rasismen herjer ungarsk fotball: Norske Liban ble m\u00f8tt med apelyder fra tribunen"}, {"field": "url", "value": "http://www.adressa.no/100Sport/fotball/Rasismen-herjer-ungarsk-fotball-Norske-Liban-ble-mott-med-apelyder-fra-tribunen-191149b.html"}, {"field": "urlhash", "value": "2346f1fa29b23b3881a10610766031458719de66"}], "score": 1.1455312, "siteId": "9222270286501375973", "id": "2346f1fa29b23b3881a10610766031458719de66"}

