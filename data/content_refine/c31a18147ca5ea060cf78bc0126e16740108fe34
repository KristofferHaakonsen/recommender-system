{"fields": [{"field": "modifiedtime", "type": "time", "value": "2012-08-23T10:01:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arne blix", "sjefredakt\u00f8r"]}, {"field": "body", "value": ["Saken oppdateres.", "Du kan m\u00f8te dem over alt. I restauranter, p\u00e5 hoteller, p\u00e5 sykehus, i barnehager eller p\u00e5 v\u00e5re byggeplasser. I stort antall har svenske ungdommer s\u00f8kt jobb i Norge de siste \u00e5rene. Synes du som meg, gj\u00f8r de en str\u00e5lende jobb. Arbeidsvillige, serviceinnstilte og blide. Svensk ungdom har gjort landet v\u00e5rt morsommere og bedre \u00e5 bo i.", "Dette har nok ikke skjedd fordi svenskene plutselig har f\u00e5tt \u00f8ynene opp for nabolandet i vest. Det er hovedsakelig to grunner til denne folkeflyttingen. Sverige har en meget h\u00f8y arbeidsledighet blant unge arbeidss\u00f8kende, og vi mangler arbeidskraft. M\u00e5nedsl\u00f8nningene i Norge ligger b\u00e5de 10 og 15 000 kroner over det de kan forvente i sitt hjemland. Noen sparer opp penger i en periode og drar hjem igjen. Noen blir lenger, kanskje for godt?", "Samtidig kj\u00f8per nordmenn feriehus og leiligheter i Sverige. I v\u00e5rt omr\u00e5de gjelder det for eksempel Storlien og \u00c5re. Mange har god \u00f8konomi, og feriehusene p\u00e5 den andre siden av grensen er langt billigere enn hus med tilsvarende standard hos oss.", "P\u00e5 denne m\u00e5ten kan vi snakke om at v\u00e5re to land knyttes tettere sammen. I omfang skjer dette mest p\u00e5 \u00d8stlandet. Men ogs\u00e5 i Tr\u00f8ndelag er utviklingstrekkene tydelige.", "Jeg tror vi er vitne til noe som kan f\u00e5 varig betydning for forholdet mellom Norge og Sverige.", "Da jeg vokste opp, s\u00e5 jeg p\u00e5 Sverige som storebror. De hadde langt flere innbyggere. Kronen var mer verdt. De hadde verdensindustri. Til og med biler kunne de lage og selge. For ikke \u00e5 snakke om veiene. De var bredere og rettere og tillot st\u00f8rre fart.", "Tilsvarende opplevde jeg at svenskene s\u00e5 p\u00e5 oss naboer som lillebror. Vi hadde vakker natur og noen gode skil\u00f8pere. S\u00e5 mye mer var det kanskje ikke folk flest merket seg ved oss.", "Vi ble kjent med svensk kultur gjennom tv. Deres underholdningsartister ble v\u00e5re. Samtidig l\u00e6rte vi oss de vanligste svenske ord og uttrykk. I Sverige var NRK uaktuell. For \u00e5 bli forst\u00e5tt, m\u00e5tte vi derfor snakke svensk n\u00e5r vi bes\u00f8kte nabolandet.", "I 1978 skjedde det noe som mange h\u00e5pet ville bli en ny tid for samarbeidet mellom Norge og Sverige. Etter lang tids hemmelige forhandlinger p\u00e5 h\u00f8yt plan, ble den s\u00e5kalte Volvo-avtalen presentert. Norge skulle f\u00e5 en betydelig eierandel i svensk bilindustri. Svenskene skulle f\u00e5 en andel i det norske oljeeventyret.", "Det ble aldri noen avtale. Mistenksomheten var for stor. I ettertid vil nok mange si at svenskene tapte mest p\u00e5 forhandlingsbruddet. I virkeligheten tapte begge parter. Eksperter har regnet ut at Norge kunne ha tjent omtrent 130 milliarder bare p\u00e5 sin andel av Volvo. Mye mer kostbart var det at dr\u00f8mmen om et sterkere Norge-Sverige ogs\u00e5 fikk et alvorlig skudd for baugen. Det ble verken noe av Telia og Telenor eller Norge og svenske jagerfly.", "I dag er det annerledes. Selv om Sverige fortsatt er st\u00f8rre enn oss, har vi n\u00e5 mer penger enn dem. Utviklingen av oljeindustrien i Norge har gitt oss en s\u00e5 sterk \u00f8konomi at vi er blitt annerledeslandet. Mens det hos oss nesten ikke er arbeidsledighet, er ungdomsledigheten i Sverige rundt 25 prosent. Det har f\u00f8rt til stor innvandring fra Sverige til Norge. I dag er det rundt 30 000 svenske innvandrere hos oss.", "Mange bransjer ville ikke ha klart seg uten svenskehjelpen. Restaurantbransjen er kanskje mest synlig. Men g\u00e5r man inn p\u00e5 nettstedet Norge-Sverige.se, f\u00e5r man et godt innblikk i hvorfor Norge lokker. I listen over ledige jobber st\u00e5r det at Norge s\u00f8ker 7000 ingeni\u00f8rer, 4000 snekkere og 3000 sj\u00e5f\u00f8rer. For \u00e5 nevne de tre st\u00f8rste gruppene.", "V\u00e5re naboland har \u00f8nsket strukturert samarbeid p\u00e5 mange plan. I praksis er resultatene noks\u00e5 sm\u00e5. Det er f\u00f8rst n\u00e5r l\u00f8nnsforskjeller blir store og ulik ettersp\u00f8rsel i arbeidsmarkedet utvikler seg ulikt, at noe skjer.", "I h\u00f8st spiste jeg lunsj sammen med lensh\u00f8vding Britt Bohlin i J\u00e4mtland. Hun var sv\u00e6rt opptatt av \u00e5 styrke samarbeidet over grensene i v\u00e5rt omr\u00e5de. Politikerne snakker mye sammen. En moderne jernbane mellom Trondheim og \u00d6stersund st\u00e5r h\u00f8yt p\u00e5 dagsorden. Men ofte tar det lang tid f\u00f8r de praktiske resultatene kommer.", "For eksempel har vi i v\u00e5r region en unik mulighet til \u00e5 utnytte og utvikle \u00abvinterlandet\u00bb. Sverige og Norge dominerer i skisporet. Tr\u00f8nderne er best i verden. Rett over grensen trener og bor de fleste svenske langrennsl\u00f8pere og skiskyttere, b\u00e5de blant menn og kvinner.", "Forskere har studert hvorfor det er slik at nettopp dette omr\u00e5det f\u00e5r frem s\u00e5 mange verdenstopper. Svaret er enkelt: Her vi bor er vinteridrett kultur.", "Det burde vi utnytte langt bedre, b\u00e5de i turisme og som storarrang\u00f8r av mesterskap. Jeg har f\u00f8r skrevet at Trondheim og \u00d6stersund b\u00f8r samarbeide om \u00e5 arrangere olympiske vinterleker. Mest for ringvirkningenes skyld.", "Jeg er helt sikker p\u00e5 at slike prosjekter er langt enklere \u00e5 f\u00e5 til n\u00e5r vi blir knyttet tettere sammen kulturelt. At noe skjer er dette et godt eksempel p\u00e5:", "Svensk tv har p\u00e5 sine nettsider laget en egen seksjon \u00abb\u00e4ttra din norska\u00bb. Her er det utarbeidet en lang liste over norske ord og uttrykk som lett kan misoppfattes. Det kan jo vi ogs\u00e5 tenke over. For n\u00e5r vi sier \u00abikke s\u00e5 verst\u00bb, oppfatter svenskene det som om vi har det ille.", "Vi kan alts\u00e5 styrke samarbeidsmulighetene ved \u00e5 vite mer om hverandre. For et par uker siden bes\u00f8kte jeg \u00d6stersundsposten. Sjefredakt\u00f8r Hans Lindeberg og jeg er enige om at vi skal utvikle en nyhetstjeneste p\u00e5 v\u00e5re nettsider som gir tr\u00f8nderne bedre oppdatering av nyheter fra J\u00e4mtland og svenskene bedre nyhetsoppf\u00f8lging fra Tr\u00f8ndelag.", "En kjenning i restaurantbransjen med god kjennskap til svensk arbeidskraft slo bombastisk fast: Sl\u00e5 Norge og Sverige sammen til ett rike!", "Det tror jeg ikke er et godt prosjekt. Men selv om v\u00e5re land er forskjellige p\u00e5 mange omr\u00e5der, skal det godt gj\u00f8res \u00e5 finne to land som har mer til felles. Nettopp det er en mulighet. Men ogs\u00e5 et ansvar \u00e5 utnytte.", "N\u00e5r vi nordmenn sier at vi burde skape flere bedrifter sammen, oppfatter svenskene det som bragder . Men det er kanskje det samme n\u00e5r alt kommer til alt.", "arne.blix@adresseavisen.no"]}, {"field": "category0", "value": "meninger"}, {"field": "contenthash", "value": "8fe61227aa7e3e30224d9ee7f65de64551014f73eec198b747fff38783cb757c"}, {"field": "createtime", "value": "2017-01-27T18:08:58.000Z"}, {"field": "description", "value": "Sverige og Norge gror tettere sammen. Av det kan det vokse frem mye godt. Hvem kunne for eksempel ha tenkt seg at en nordmann kunne bli Sveriges st\u00f8rste tv-stjerne?"}, {"field": "dominantimage", "value": "http://www.adressa.no/incoming/article2125807.ece5/ALTERNATES/w980-default/l%C3%B8rdagskomm1712_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c31a18147ca5ea060cf78bc0126e16740108fe34.jpg?597e66e6"}, {"field": "dominantthumbnaildimensions", "value": "300x169"}, {"field": "heading", "value": "Sverige og Norge gror sammen -adressa.no"}, {"field": "id", "value": "c31a18147ca5ea060cf78bc0126e16740108fe34"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "volvo"}, {"field": "kw-concept", "value": ["knyttes tettere", "oppfatter svenskene", "svensk", "svensk ungdom", "v\u00e5rt omr\u00e5de"]}, {"field": "kw-entity", "value": ["storlien og \u00e5re", "norge-sverige", "trondheim og \u00f6stersund", "hans lindeberg", "\u00f6stersundsposten", "j\u00e4mtland", "\u00f8stlandet", "norge og sverige", "telia og telenor"]}, {"field": "kw-location", "value": ["norge", "tr\u00f8ndelag", "sverige"]}, {"field": "kw-pageclass", "value": "article"}, {"field": "kw-person", "value": "britt bohlin"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2125807.ece5/ALTERNATES/w980-default/l%C3%B8rdagskomm1712_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sverige og Norge gror sammen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1743999.ece"}, {"field": "pageclass", "value": ["article"]}, {"field": "publishtime", "value": "2011-12-16T12:12:42.000Z"}, {"field": "recs-articleid", "value": "3293743"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-12-16T12:12:42.000Z"}, {"field": "recs-rawtitle", "value": "Sverige og Norge gror sammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Sverige og Norge gror tettere sammen. Av det kan det vokse frem mye godt. Hvem kunne for eksempel ha tenkt seg at en nordmann kunne bli Sveriges st\u00f8rste tv-stjerne?"}, {"field": "thumbnail", "value": "http://content-thumbnail.cxpublic.com/content/thumbnail200x150/c31a18147ca5ea060cf78bc0126e16740108fe34.jpg?597e66e6"}, {"field": "thumbnailfullheightdimensions", "value": "200x1645"}, {"field": "timestamp", "value": "2017-07-30T23:08:22.000Z"}, {"field": "title", "value": "Sverige og Norge gror sammen"}, {"field": "url", "value": "http://www.adressa.no/meninger/article1743999.ece"}, {"field": "urlhash", "value": "c31a18147ca5ea060cf78bc0126e16740108fe34"}], "score": 0.5891984, "siteId": "9222270286501375973", "id": "c31a18147ca5ea060cf78bc0126e16740108fe34"}

