{"fields": [{"field": "modifiedtime", "type": "time", "value": "2016-10-09T21:00:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Europa", "Flyktninger", "Brexit"]}, {"field": "author", "value": ["erik jensen", "kjeld hybel", "politiken/adresseavisen"]}, {"field": "body", "value": ["Saken oppdateres.", "Vi svinger bobilen opp gjennom klaustrofobiske smug i en norditaliensk landsby, sneier ved et uhell et hus med v\u00e5r sammenlagte markise, finner skranglende veien ut igjen, runder et hj\u00f8rne og havner p\u00e5 Camping Al Lago, som bare er et stopp p\u00e5 veien mot Gardasj\u00f8en.", "Det er dit vi vil - Gardasj\u00f8en, det klassiske turistm\u00e5let - fordi vi forestiller oss at det er det perfekte stedet \u00e5 sm\u00e5prate med et rikt utvalg EU-nasjonaliteter uten at vi trenger \u00e5 bevege oss for mye.", "Alt dette forteller vi til den nysgjerrige vertinnen p\u00e5 Camping Al Lago mens vi ordner det n\u00f8dvendige papirarbeidet i resepsjonen.", "- Hva jeg synes om Den europeiske union? sier vertinnen, if\u00f8rt en T-skjorte med Minni Mus p\u00e5 brystet.", "- Det er bra og d\u00e5rlige ting \u00e5 si om den. Det verste er Angela Merkel. Noen burde drepe henne.", "- Drepe henne?!", "- Hun tenker bare p\u00e5 Tyskland. Alle land m\u00e5 v\u00e6re som Tyskland. Merkel burde trekke seg tilbake og konsentrere seg om \u00e5 v\u00e6re bestemor. Dra p\u00e5 campingferie, bli litt solbrun, sier hun og vifter med h\u00e5nden mot de tomme solsengene borte ved bassenget.", "- Det er ogs\u00e5 Merkels skyld at alle afrikanerne kommer opp hit.", "Er det mange afrikanere i omr\u00e5det?", "- Nei, ikke akkurat her, men andre steder. Man burde bare ...", "Hun lager en plystrelyd og knipser afrikanerne vekk med fingrene.", "Den frittalende kvinnen vil ikke ha navnet sitt i avisen. Det kan v\u00e6re skadelig for forretningene, mener hun.", "\u00c5 ankomme en campingplass ved Gardasj\u00f8en i september viser seg \u00e5 v\u00e6re en reise rett inn i den s\u00f8rtyske middelklassen.", "Overalt ser vi \u00abD\u00bb for Deutschland p\u00e5 biler og campingvogner, mens vi haler bobilen v\u00e5r gjennom en labyrint av oliventr\u00e6r p\u00e5 gressplenene ved Camping Continental, som skr\u00e5ner rett ned til sj\u00f8ens sandstrand. N\u00e5r vi kort tid etter ankomst slentrer opp til campingplassens restaurant, insisterer de italienske servit\u00f8rene med beste hensikt p\u00e5 \u00e5 svare p\u00e5 tysk hver gang vi snakker til dem p\u00e5 engelsk.", "Den germanske invasjonen av det italienske turistm\u00e5let skyldes hovedsakelig at et par s\u00f8rtyske delstater har fellesferie akkurat n\u00e5. For noen av med-camperne v\u00e5re handler det imidlertid minst like mye om tryggheten ved \u00e5 krysse teltsnorer med folk fra sitt eget land.", "- Det er bra, fastsl\u00e5r Church p\u00e5 69 \u00e5r, som nettopp har ankommet bakp\u00e5 et monster av en trehjult og blomsterfarget Harley-Davidson.", "Fremst sitter vennen hennes Christoph i bar overkropp. Hun har p\u00e5 seg en leopardflekket kjole. De setter seg lynraskt ned for \u00e5 sl\u00f8ve under markisen, hvor ettermiddagsheten skylles ned med r\u00f8dvin fra hvite plastkopper.", "Paret har kj\u00f8rt sammen fra Tyskland til Italia i bobilen sin med Harley-en i en tilhenger.", "Under den s\u00f8vnige tyske idyllen finnes det ogs\u00e5 negative f\u00f8lelser. Det positive med \u00e5 campe med andre fra Tyskland handler nemlig mest om frykten for fremmede, forteller Church. En frykt som hun nevner aller f\u00f8rst n\u00e5r vi sp\u00f8r om hennes syn p\u00e5 EU og unionens fremtid.", "- Hvor enn du drar hen er det likedan. Det er for mange fremmede. De tar ikke til seg reglene v\u00e5re, sier Church.", "Hun oversetter engelsken sin for Christoph, som nikker og sier seg enig p\u00e5 tysk. Opprinnelig var Church selv fremmed i Europa. Hun kom til Tyskland fra USA for 50 \u00e5r siden da hun ble utstasjonert av det amerikanske milit\u00e6ret. Hun reiste aldri ordentlig tilbake.", "N\u00e5 snakker hun engelsk med markante tyske \u00abg\u00bb-er og f\u00f8ler seg hjemme i Europa. Mens engelsken hennes har blitt mer europeisk, har det samtidig g\u00e5tt andre veien med selve Europa, f\u00f8ler hun.", "- Det har kommet inn for mye s\u00f8ppel. D\u00e5rlige mennesker. Mange er muslimer. De har p\u00e5 seg de tingene sine slik at man ikke kan se om det er en mann eller kvinne under kl\u00e6rne. Hvis de vil leve s\u00e5nn, kan de gj\u00f8re det et annet sted.", "- Vi b\u00f8r bli i EU alle sammen, sier Church som en hilsen til de flyktende britene.", "- Vi b\u00f8r leve og jobbe sammen, uansett hvem vi er. Det er ogs\u00e5 bra at vi har de samme pengene slik at vi ikke m\u00e5 veksle hele tiden. Likevel har det oppst\u00e5tt problemer overalt. Bare se p\u00e5 naboen.", "Church peker p\u00e5 noen etterlatte \u00f8lbokser som steker i solen i den tomme nabob\u00e5sen.", "- Slik har det blitt, fordi vi ikke samarbeider lenger.", "Er det h\u00e5p for Europa?", "- Well ...", "Vi sitter en stund og speider etter svar oppe i tr\u00e6rne. Church gynger vinen rundt i koppen.", "- Det er greit nok at det kommer inn familier, men alle de enslige unge mennene som kommer er folk redde for. De voldtar jentene, og man risikerer hele tiden \u00e5 f\u00e5 en kniv i ryggen. De d\u00e5rlige menneskene, som er syke i hodet, de b\u00f8r sendes hjem straks, uansett om det er krig i hjemlandet deres eller ikke.", "Frykten har f\u00e5tt Church og Christoph til \u00e5 endre livene sine.", "- G\u00e5r man til en stor fest, vet man ikke om det st\u00e5r noen med en bombe og sprenger alt i luften. S\u00e5 vi drar ikke lenger til steder hvor mange mennesker er samlet, sier hun.", "Christoph nikker mens han myser ut mot sj\u00f8en og videre ut i ingenting.", "Den frykten deler ikke Florian Anderl og Carina Osterried. De to vennene p\u00e5 21 og 20 \u00e5r sitter p\u00e5 hagestoler mellom to bobiler og byr p\u00e5 boks\u00f8l som har holdt seg kaldt i kj\u00f8lebagen i den ene bilen hele veien fra M\u00fcnchen. Dette er tredje gang de er ved Gardasj\u00f8en sammen.", "- Flyktningene er nok et problem, begynner Florian.", "- Men de har vel ikke endret noe for oss? avbryter Carina og ser sp\u00f8rrende p\u00e5 Florian.", "Han sier seg enig. I Tyskland er likevel oppmerksomheten rundt emnet enorm, sier han.", "- For oss handler EU mer om \u00e5 kunne reise fritt, \u00e5 kunne jobbe og studere i andre land og bruke de samme pengene overalt. Det gj\u00f8r alt mindre komplisert. Det er slett ingen tvil om at vi b\u00f8r bli i EU. For oss unge er det ingen alternativer.", "Omtrent samme optimistiske tone m\u00f8ter vi n\u00e5r vi omsider f\u00e5r \u00f8ye p\u00e5 et nederlandsk nummerskilt blant alle de tyske.", "Selv om Michel Engelsman og kona er fra Alkmaar nord i Nederland, begynner de straks \u00e5 snakke om tysk innvandringspolitikk n\u00e5r vi sp\u00f8r om Europa.", "- Jeg er fan av Angela Merkels flyktningpolitikk og hvordan hun insisterer p\u00e5 at vi skal klare det, sier Michel Engelsman med henvisning til Merkels ber\u00f8mte uttalelse \u00abWir schaffen das\u00bb.", "Han skynder seg \u00e5 tilf\u00f8ye at han selv jobber med flyktninger hjemme i Nederland.", "Likevel er b\u00e5de han og kona dypt bekymret. Ikke s\u00e5 mye for effekten av de mange flyktningene, men heller at politikerne som ser p\u00e5 flere muslimske innbyggere som en trussel mot samfunnet har sterk medvind over hele Europa.", "- Jeg tror ikke at politikerne kan holde Europa samlet. Alt endrer seg for raskt akkurat n\u00e5. Britenes utmelding fra EU handlet om frykt. Det vil komme flere grenser, sier Michel.", "- Vi har Marine Le Pen i Frankrike, Geert Wilders hjemme i Nederland, Alternative f\u00fcr Deutschland, og i Danmark har dere ... Hva er det hun heter n\u00e5 igjen, sp\u00f8r fru Engelsman, som ikke \u00f8nsker navnet sitt p\u00e5 trykk.", "Vi opplyser om at dansken heter Pia Kj\u00e6rsgaard.", "Omtrent midt p\u00e5 plassen m\u00f8ter vi noe s\u00e5 uvanlig som en vaskeekte italiensk campingturist. Den 48 \u00e5r gamle \u00f8konomen Luca Hotellier har reist fra Firenze til Gardasj\u00f8en sammen med sin amerikanske kone, Bonnie Bates, og deres logrende golden retriever, Googie. Straks vi sp\u00f8r om vi kan sette oss ved klappbordet deres heller de chianti til oss.", "Akkurat som nederlenderne er Luca tilhenger av unionen uten \u00e5 n\u00e6re varme f\u00f8lelser for medlemskapet av den grunn.", "- Vanlige mennesker merker ikke fordelene ved unionen lenger. Vi f\u00f8ler at vi gir s\u00e5 mye og ikke f\u00e5r noe igjen, sier han og ser p\u00e5 Bonnie.", "- Datteren hennes bor i Polen, og der har man f\u00e5tt alle fordelene med nye veier, jernbaner og lufthavner betalt av EU. Her ser vi ikke noe slikt, sier Luca.", "Han jobber for det offentlige selskapet som st\u00e5r for vedlikehold av veiene i regionen, s\u00e5 han mener \u00e5 vite hva han snakker om. Likevel er det mer positivt enn negativt \u00e5 si om Italias EU-medlemskap, skynder han seg \u00e5 understreke.", "- Hvis vi ikke var med, ville vi v\u00e6rt som Argentina. Italia kan ikke styre seg selv, og dessuten bruker vi altfor mye penger. Med EU er vi tvunget til \u00e5 unng\u00e5 sl\u00f8sing, sier Luca og smiler.", "- Samtidig kan det ogs\u00e5 bli for mye. I nyhetene h\u00f8rer folk hele tiden at Merkel tvinger resten av Europa til \u00e5 spare, men vi kan ikke alle v\u00e6re som Tyskland.", "Vi forst\u00e5r etter hvert at Tyskland er et tema uansett hvem man sp\u00f8r om Europa her p\u00e5 campingplassen.", "Kanskje kan Merkels dominans i Europa f\u00e5 en avl\u00f8ser i form av Italias regjeringsleder, Matteo Renzi, sier Luca, mens han gj\u00f8r seg klar til \u00e5 legge kyllingspyd p\u00e5 parets b\u00e6rbare grill.", "- Jeg er ingen stor fan av Renzi, men kanskje han kan lede Europa fremover. Han har en evne til \u00e5 se lyst p\u00e5 ting, noe vi mangler akkurat n\u00e5 med all uenigheten vi har om alt. Og spesielt om flyktningene.", "Stort sett alle vi m\u00f8ter p\u00e5 europareisen v\u00e5r snakker om dem - flyktningene. Kanskje burde vi selv pr\u00f8ve \u00e5 finne noen - og snakke med dem?", "Faktisk skal det ha ankommet en flokk afrikanere til byen Como et par hundre kilometer fra campingplassen v\u00e5r. De er strandet der p\u00e5 vei opp gjennom Europa fordi Sveits har stengt sin s\u00f8rlige grense f\u00e5 kilometer unna.", "Vi kj\u00f8rer dr\u00f8yt et par timer vestover og ankommer Comos vakre fjell. Det er her hollywoodstjernen George Clooney har sommerhus.", "Det er ogs\u00e5 tydelig at 200-300 afrikanere har sl\u00e5tt leir midt i ferieidyllen. Vi ser p\u00e5 lang avstand at de har hengt opp bannere med slagord om \u00e5pne grenser idet vi ruller forbi en park bak byens jernbanestasjon. \u00abSTOP DEPORTATION\u00bb st\u00e5r det p\u00e5 et av bannerne.", "Midt mellom telt og presenninger sorterer de kl\u00e6r og r\u00f8yker sigaretter. S\u00e5 f\u00e5r vi \u00f8ye p\u00e5 to grupper kampkledd politi som har tatt oppstilling p\u00e5 hver side av leiren.", "En sivil politibetjent beordrer oss til \u00e5 stikke av - ellers kan vi havne i tr\u00f8bbel. Vi tar sjansen og g\u00e5r inn i leiren, hvor motl\u00f8se afrikanere st\u00e5r og ser p\u00e5 at et n\u00f8dkj\u00f8kken er i ferd med \u00e5 bli fjernet etter press fra politiet. En ung italiensk kvinne kommer joggende mot oss.", "- Er dere journalister? Dere er n\u00f8dt til \u00e5 skrive om dette her, n\u00e6rmest roper hun med fortvilt stemme.", "Hun heter Catharina og har reist n\u00f8dkj\u00f8kkenet sammen med en sveitsisk hjelpeorganisasjon. Hun er fortvilet over at de fleste innbyggerne i Como ikke pr\u00f8ver \u00e5 hjelpe flyktningene.", "- Mange er rasister her, \u00e5penbart. De vil bare at disse menneskene skal forsvinne, sier hun.", "Det viser seg at det ikke er noe afrikanerne heller vil enn \u00e5 forsvinne. Og alle vil til samme sted.", "- Jeg vil til Tyskland, sier 19 \u00e5r gamle Ibrahim Tiallo fra Guinea.", "- Vi var p\u00e5 vei mot den sveitsiske grensen da politiet jaget oss ut av toget.", "Myndighetene vil rive ned n\u00f8dkj\u00f8kkenet fordi de vil flytte afrikanerne til en statskontrollert leir p\u00e5 et mer diskre sted, slik at ikke innbyggerne i den fasjonable byen trenger \u00e5 bane seg gjennom denne strekningen med europeisk virkelighet anno 2016, n\u00e5r de skal ut og reise med tog. Her skal afrikanerne registreres og sendes tilbake dit de kom fra - med mindre de oppfyller kriteriene for \u00e5 s\u00f8ke asyl i Italia.", "De fleste er unge menn fra Somalia, Eritrea, Etiopia og andre steder i Afrika. Politiet har gitt dem frist til 15. september med \u00e5 flytte til den kontrollerte leiren.", "- Jeg har v\u00e6rt her i en m\u00e5ned, sier en muskul\u00f8s mann i r\u00f8de sportskl\u00e6r og hvite Nike-joggesko.", "Han vil gjerne kalles Mohamed Conteh og sier han er 28 \u00e5r og fra Sierra Leone. Han har v\u00e6rt p\u00e5 flukt i et \u00e5rs tid. Faren hans, en velst\u00e5ende mann i oljebransjen, d\u00f8de for ikke lenge siden og overlot firmaet sitt til Mohamed, noe en lokal gangsterbande ikke ville godta. De skj\u00f8t av ham langfingeren p\u00e5 h\u00f8yreh\u00e5nden hans, forteller Mohamed og viser frem sin firefingrede h\u00e5nd.", "Mohamed r\u00f8mte. F\u00f8rst til Mali og deretter Libya, hvor han ble kidnappet av banditter som holdt ham fanget i fire m\u00e5neder. Det er Mohameds historie. Under et internt skuddoppgj\u00f8r lyktes han med \u00e5 stikke av. Han n\u00e5dde kysten og fant en gammel gummib\u00e5t som var i ferd med \u00e5 klargj\u00f8res for en seilas over Middelhavet.", "Og hva tenker de i Angela merkels hjemby, Templin?", "- Vi seilte i fire timer f\u00f8r vi ble plukket opp av spanjolene. De leverte oss til italienerne.", "Flyktningene ble tatt med til Palma de Montechiaro p\u00e5 Sicilia.", "- Vi ble satt til \u00e5 utf\u00f8re hagearbeid og vaske toaletter, men vi hadde ingen kl\u00e6r, ingen sko, ingen medisiner, s\u00e5 vi var tvunget til \u00e5 reise videre. Jeg vil til Tyskland, til M\u00fcnchen, for der har jeg familie og venner, sier Mohamed.", "- N\u00e5 har de imidlertid stengt grensen ... De er redde. Folk her i Como vil ikke snakke med oss. De tar bare bilder og ser p\u00e5 oss som om vi alle er tapere - men vi er ikke tapere.", "- Har du familie i Sierra Leone?", "For f\u00f8rste gang g\u00e5r det et \u00f8yeblikk f\u00f8r Mohamed svarer.", "- Jeg har en kone og en datter. Hun var et \u00e5r gammel da jeg dro ...", "To ganger har han fors\u00f8kt \u00e5 krysse grensen til Sveits. Begge gangene ble han tatt av grensevaktene. Om litt vil han pr\u00f8ve igjen, sier han lavt.", "Han har sk\u00e5ret inn et telefonnummer under fots\u00e5len slik at han kan ringe de andre i leiren fra en telefonboks og gi dem gode r\u00e5d om hvor vaktene venter, i tilfelle de fanger ham og konfiskerer mobiltelefonen hans, betror han oss.", "S\u00e5 setter han av g\u00e5rde mot grensen uten noen form for bagasje. Politiet aner neppe ur\u00e5d.", "- Kanskje han lykkes i kveld ...", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2235f158924b0dc0657237855279cdffe71903adfa012f1c30a8b60477a995db"}, {"field": "createtime", "value": "2017-05-02T03:20:50.000Z"}, {"field": "description", "value": "Italia har b\u00e5de en Garda- og en Comosj\u00f8, og for tiden er avstanden mellom de to stedene vanskelig \u00e5 fatte. Det er avstanden mellom bedagelig europeisk middelklasse og forfulgte, utmattede flyktninger fra Afrika. Vi tar turen fra den ene leiren til den andre."}, {"field": "dominantimage", "value": "http://www.adressa.no/pluss/magasin/article13611862.ece/n6ff8l/ALTERNATES/w980-default/AA-57067023-03_09_2016-Garda2KHNHJERRILDMELISSA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4edb421e4efa29e8bacf492072213fc2fbf29701.jpg?596e7356"}, {"field": "dominantthumbnaildimensions", "value": "300x169"}, {"field": "heading", "value": ["\u00abDet er kommet for mye s\u00f8ppel. D\u00e5rlige mennesker. Mange muslimer\u00bb. -adressa.no", "Tyskere, tyskere, tyskere", "For mange fremmede", "Hjem med dem uansett", "Holder med Merkel", "Polske fordeler", "De strandede afrikanerne", "Mohameds historie", "Vasket do"]}, {"field": "id", "value": "4edb421e4efa29e8bacf492072213fc2fbf29701"}, {"field": "keyword", "value": ["Ukeadressa", "Europa", "Flyktninger", "Brexit"]}, {"field": "keywords", "value": "Ukeadressa,Europa,Flyktninger,Brexit"}, {"field": "kw-category", "value": ["pluss", "magasin"]}, {"field": "kw-classification", "value": "travel"}, {"field": "kw-company", "value": ["harley-davidson", "nike"]}, {"field": "kw-concept", "value": ["d\u00e5rlige mennesker", "par", "sp\u00f8r", "campe", "snakke", "tysk", "ung", "leir", "afrikanere", "mennesker", "sted", "flyktningene", "hjem", "vei", "politi", "reise", "grense"]}, {"field": "kw-entity", "value": ["church og christoph", "minni mus", "wir", "harley", "christoph", "camping continental", "palma de montechiaro", "italias eu", "church", "alternative", "t-skjorte", "gardasj\u00f8en", "googie", "marine le pen", "middelhavet", "u. her", "geert wilders", "comosj\u00f8", "carina", "florian", "catharina", "florian anderl og carina osterried", "u. for"]}, {"field": "kw-location", "value": ["como", "europa", "mali", "m\u00fcnchen", "deutschland", "nederland", "tyskland", "danmark", "polen", "guinea", "afrika", "garda", "eritrea", "sveits", "libya", "somalia", "etiopia", "sierra leone", "argentina", "sicilia", "frankrike", "alkmaar", "firenze", "templin"]}, {"field": "kw-pageclass", "value": "article"}, {"field": "kw-person", "value": ["bonnie bates", "ibrahim tiallo", "pia kj\u00e6rsgaard", "florian anderl", "mohamed conteh", "matteo renzi", "carina osterried", "luca hotellier", "michel engelsman", "george clooney", "angela merkel", "camping al lago"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13611862.ece/n6ff8l/ALTERNATES/w980-default/AA-57067023-03_09_2016-Garda2KHNHJERRILDMELISSA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet er kommet for mye s\u00f8ppel. D\u00e5rlige mennesker. Mange muslimer\u00bb."}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/09/%C2%ABDet-er-kommet-for-mye-s%C3%B8ppel.-D%C3%A5rlige-mennesker.-Mange-muslimer%C2%BB.-13611869.ece"}, {"field": "pageclass", "value": ["article"]}, {"field": "publishtime", "value": "2016-10-09T15:32:20.000Z"}, {"field": "recs-articleid", "value": "13611869"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-09T15:32:20.000Z"}, {"field": "recs-rawtitle", "value": "\u00abDet er kommet for mye s\u00f8ppel. D\u00e5rlige mennesker. Mange muslimer\u00bb. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Italia har b\u00e5de en Garda- og en Comosj\u00f8, og for tiden er avstanden mellom de to stedene vanskelig \u00e5 fatte. Det er avstanden mellom bedagelig europeisk middelklasse og forfulgte, utmattede flyktninger fra Afrika. Vi tar turen fra den ene leiren til den andre."}, {"field": "thumbnail", "value": "http://content-thumbnail.cxpublic.com/content/thumbnail200x150/4edb421e4efa29e8bacf492072213fc2fbf29701.jpg?596e7356"}, {"field": "thumbnailfullheightdimensions", "value": "200x3185"}, {"field": "timestamp", "value": "2017-07-18T20:45:10.000Z"}, {"field": "title", "value": "\u00abDet er kommet for mye s\u00f8ppel. D\u00e5rlige mennesker. Mange muslimer.\u00bb"}, {"field": "url", "value": "http://www.adressa.no/pluss/magasin/2016/10/09/%c2%abDet-er-kommet-for-mye-s%c3%b8ppel.-D%c3%a5rlige-mennesker.-Mange-muslimer%c2%bb.-13611869.ece"}, {"field": "urlhash", "value": "4edb421e4efa29e8bacf492072213fc2fbf29701"}], "score": 0.4527034, "siteId": "9222270286501375973", "id": "4edb421e4efa29e8bacf492072213fc2fbf29701"}

