{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti stuest\u00f8l / akam.no"}, {"field": "body", "value": ["Saken oppdateres.", "Vi tar flere bilder enn vi noen gang har gjort tidligere, og sv\u00e6rt mange deler bildene via sosiale media som Facebook, Twitter og Instagram. Det er egentlig ikke s\u00e5 lurt, i hvert fall ikke uten \u00e5 v\u00e6re klar over hvilke rettigheter du gir fra deg.", "For hvem eier egentlig bildene du deler, og hva kan de gj\u00f8re med dem?", "Det er estimert at vi vil ta hele 880 milliarder bilder i 2014 og sv\u00e6rt mange av disse vil havne p\u00e5 nettet.", "Blant annet lastes det etter sigende opp n\u00e6rmere 30 000 bilder i minuttet til Instagram, noe som er imponerende i seg selv frem til vi ser til Facebook. Der lastes det nemlig opp n\u00e6r syv ganger s\u00e5 mange bilder \u2013 210.000 i minuttet . Det blir mange bilder i l\u00f8pet av en dag, det.", "Det sies at et bilde sier mer enn tusen ord, og dette har vi n\u00e5 for alvor oppdaget; Bildene brukes som statusoppdateringer og minirapporter fra hverdagen. Vi har rett og slett f\u00e5tt dilla p\u00e5 \u00e5 dele bilder, enten det er av katten, middagen eller solnedgangen p\u00e5 Kanari\u00f8yene.", "Nye sko? Knips med mobilen og twitre om det. Stor fisk p\u00e5 kroken? Gj\u00f8r den st\u00f8rre ved \u00e5 bruke tvunget perspektiv og imponer s\u00e5 de 391 facebookvennene dine.", "Men hvem kan med h\u00e5nden p\u00e5 hjertet si at de har lest det som st\u00e5r med liten skrift hos blant annet Facebook og Instagram?", "Under Facebooks punkt om deling av innhold og informasjon , finner vi f\u00f8lgende formulering: \u00abDu eier alt innhold og all informasjon som du publiserer p\u00e5 Facebook.\u00bb Instagram p\u00e5 sin side skriver at de \u00abikke p\u00e5beroper seg eierskap over innhold du publiserer via tjenesten.\u00bb", "Da er alt i skj\u00f8nneste orden, eller?", "Ikke helt. Det er det som f\u00f8lger hos Facebook som er interessant: \u00abDu gir oss en ikke-eksklusiv, overf\u00f8rbar, vederlagsfri og verdensomfattende lisens, underlisensierbar, til \u00e5 bruke alt opphavsrettsbeskyttet innhold du publiserer p\u00e5 eller i forbindelse med Facebook (\u00e5ndsverklisens).\u00bb Instagram har ogs\u00e5 tilsvarende formuleringer.", "Det som er verdt \u00e5 bite seg merke i her er ordene \u00aboverf\u00f8rbar\u00bb og \u00abunderlisensierbar\u00bb. Riktignok kan de ikke selge innholdet ditt, men ved \u00e5 dele bilder p\u00e5 Facebook gir du tjenesten lov til \u00e5 lisensiere bildene dine videre til andre selskaper. De selger dem ikke, de kan bare potensielt l\u00e5ne bildene bort mot et lite vederlag.", "Facebook og Instagram sikrer seg alts\u00e5 rettigheter utover det de strengt talt har direkte behov for for \u00e5 drive tjenesten \u2013 og som gj\u00f8r at de kan tjene penger p\u00e5 ditt innhold, uten at du en gang f\u00e5r vite om det.", "Du har jo allerede gitt de lov, s\u00e5 de trenger ikke sp\u00f8rre deg.", "Bloggen Terms of Service: Didn\u2019t Read har st\u00f8vsuget nettet for de ulike tjenestenes brukervilk\u00e5r og rangert dem blant annet etter hvorvidt vilk\u00e5rene bare inneholder det n\u00f8dvendigste eller om tjenestene tusker til seg rettigheter de ikke egentlig trenger.", "Blant tjenestene som f\u00e5r pepper for \u00e5 kreve for mange rettigheter er blant annet nettopp Facebook og Instagram, men de er ikke alene om \u00e5 kreve at du aksepterer sv\u00e6rt liberale rettighetsvilk\u00e5r. Ogs\u00e5 TwitPic, en tjeneste som \u2013 slik navnet antyder \u2013 lar deg dele bilder via Twitter, og bildesamfunnet 500px f\u00e5r kritikk.", "F\u00f8rstnevnte har f\u00e5tt mye kritikk for at de gir seg selv tillatelse til \u00e5 dele bildene dine med mediepartnere. Selv hevder de at det er for \u00e5 kunne beskytte innholdet ditt , og at de bare benytter seg av lignende vilk\u00e5r som flere andre tjenester har, men det g\u00e5r ikke frem hvilke mediepartnere det er snakk om og om TwitPic tjener noe p\u00e5 innholdet ditt.", "500px p\u00e5 sin side kan videreformidle bildene dine til \u00abandre selskaper, nettsider, applikasjoner og enheter\u00bb s\u00e5 lenge du akkrediteres. Det vil si at s\u00e5 lenge du oppgis som opphavsperson, forbeholder 500px seg retten til \u00e5 gj\u00f8re omtrent hva de vil med bildene dine.", "Dersom du \u00f8nsker \u00e5 selge bildene dine via 500px Store, sier du i tillegg fra deg \u00aballe moralske rettigheter\u00bb til bildene du legger ut for salg.", "S\u00e5 kan man kanskje tenke at med 210 000 bilder i sekundet er sannsynligheten ikke s\u00e5 stor for at Facebook skal feste seg ved akkurat ditt bilde av Eiffelt\u00e5rnet, men med stadig mer utbredt bruk av s\u00e5kalt hashtagging er det en smal sak \u00e5 s\u00f8ke opp akkurat det du eller andre er ute etter. Ved \u00e5 s\u00f8ke p\u00e5 #Eiffel f\u00e5r du blant annet opp alt som andre har delt offentlig og merket med denne hashtaggen.", "Men OK, du har fremdeles lyst til \u00e5 dele bildene dine med venner og familie. Hvilke alternativer har du?", "Selv om det er stadig flere tjenester som skjuler seg bak \u00abmen alle gj\u00f8r det jo\u00bb, er det fremdeles noen bildetjenester som enn s\u00e5 lenge ivaretar rettighetene dine.", "F\u00f8rst ut er et alternativ som fremst\u00e5r som rene kinderegget: Brukervennlig, rettighetsvennlig og det desidert mest fleksible alternativet - i tillegg til at det er direkte lekkert \u00e5 se p\u00e5.", "Hos Flickr f\u00e5r du nemlig 1 terabyte med lagringsplass helt gratis. Det b\u00f8r gi deg plenty av plass til \u00e5 dele bilder og best av alt er at du velger selv hvilket opphavsrettighetslisens du vil gi bildene dine.  Du kan selv velge om du vil la andre bruke bildene dine vederlagsfritt eller om du vil beholde rettighetene helt selv.", "Flickr ber ikke om rettigheter til \u00e5 bruke innholdet ditt i det hele tatt, og det er greit \u00e5 vite, enten du er proff fotograf eller bare en glad amat\u00f8r.", "Flickr gir deg ogs\u00e5 full kontroll over hvem som kan se bildene dine, p\u00e5 lik linje som Facebooks avanserte synlighetsinnstillinger. Vel \u00e5 merke er det noe mer plundrete enn Facebooks l\u00f8sning.", "Bildene kan gj\u00f8res offentlige eller private. Dersom de markeres som private, velger du selv om du vil v\u00e6re den eneste som kan se bildene eller om du vil gi venner eller familie innsyn. Disse m\u00e5 da ha egne Flickr-brukere.", "Du kan i tillegg dele ut s\u00e5kalte gjestepass, slik at bestemor ogs\u00e5 kan kikke p\u00e5 bildene, uten \u00e5 m\u00e5tte melde seg p\u00e5 tjenesten.", "Ogs\u00e5 Facebook-konkurrenten Google+ kommer bedre ut i vilk\u00e5rssammenligningen, dog kun marginalt. Google p\u00e5beroper seg retten til \u00e5 bruke bildene dine i egenpromotering, men de krever ikke tillatelse til \u00e5 kunne overf\u00f8re eller underlisensiere bildene slik som Facebook gj\u00f8r.", "En annen fordel Google+ kan skilte med er bildeprogrammet Picasa . Med dette programmet kan du organisere bildene p\u00e5 harddisken din, i tillegg til \u00e5 gj\u00f8re enkle justeringer og legge p\u00e5 diverse effekter f\u00f8r du deler bildene p\u00e5 nettet, enten via Google+ eller bare Picasa alene.", "Dersom du velger det sistnevnte vil du kunne sende ut en epost med invitasjon til Picasa-albumet til de personene du \u00f8nsker \u00e5 dele bildene med. Men dersom du benytter deg av Google+, vil du p\u00e5 lik linje med hos Facebook kunne detaljstyre hvem av vennene dine som kan se bildene, og bildene vil dukke opp i nyhetsstr\u00f8mmen til disse.", "Dermed har kombinasjonen Google+ og Picasa et stort fortrinn fremfor Flickr: Det er betraktelig mer sosialt, i tillegg til at redigerings- og organiseringsmulighetene Picasa gir lokalt er sv\u00e6rt praktiske for dem som \u00f8nsker seg enkle og brukervennlige verkt\u00f8y for bildebehandling.", "Hos Google f\u00e5r du i utgangspunktet 15 GB gratis lagringsplass totalt, fordelt p\u00e5 Gmail, Google+ og Google Drive. Dersom du trenger mer plass, kan du betale 2 dollar i m\u00e5neden for 100 GB eller 10 dollar for 1 terabyte.", "Merk at Google har f\u00e5tt mye pepper for et helt annet problem, nemlig at de lagrer informasjon om hvordan du bruker tjenestene deres, for eksempel s\u00f8ket, i en ikke oppgitt periode.", "Et annet alternativ er enkelt og greit skytjenester. Dette er ulike tjenester som tilbyr lagring av filer - for eksempel bilder - i den s\u00e5kalte nettskyen: En ekstern lagringsplass du kan f\u00e5 tilgang til uansett hvor du er, s\u00e5 lenge du har nettilgang.", "Vel \u00e5 merke fjerner vi oss da fullstendig fra det sosiale, samfunnsaspektet ved bildedeling og fokuserer p\u00e5 ren fildeling. Du vil ikke f\u00e5 \u00ablikes\u00bb av \u00e5 dele bilder via for eksempel Dropbox. Men om m\u00e5let er \u00e5 dele bilder med venner og familie, uten at bildene publiseres noe sted eller blir sendt frem og tilbake via epost, er skytjenester ikke et dumt alternativ.", "De fleste skytjenester tilbyr nemlig deling av spesifikke mapper. Dette gj\u00f8r det mulig \u00e5 opprette en egen mappe for vennegjengen hvor dere kan dele for eksempel festbilder, eller en mappe hvor du kan laste opp bilder av nyeste tilskudd p\u00e5 familiestammen slik at slektninger p\u00e5 andre siden av landet kan f\u00f8lge med.", "Flere av skytjenestene har ogs\u00e5 egne bildegallerifunksjoner, som gj\u00f8r det mer brukervennlig \u00e5 se gjennom bildene som blir delt. Da slipper du nemlig \u00e5 laste ned alle bildene for \u00e5 se dem, selv om du selvsagt ogs\u00e5 har muligheten til \u00e5 gj\u00f8re nettopp det om du \u00f8nsker.", "Dropbox ; En ren skytjeneste som lar deg dele filer via mobil og datamaskin. Har bildegallerifunksjon.", "Microsoft OneDrive : Microsofts skytjeneste som lar deg dele filer via mobil og datamaskin. Har bildegallerifunksjon og naturligvis god Windows-integrasjon.", "Google Drive : Googles skytjeneste, integrert med Google+ og Gmail. Lar deg dele filer via mobil og datamaskin. Har ogs\u00e5 gallerifunksjon.", "Jottacloud : Norsk skytjeneste, lar deg dele filer via mobil og datamaskin.", "JustCloud: En ren skytjeneste som lar deg dele filer via mobil og datamaskin.", "LiveDrive : En ren skytjeneste som lar deg dele filer via mobil og datamaskin.", "Skytjenestene er enkle i bruk, men de har en del ulemper. En ting er det vi allerede har v\u00e6rt inne p\u00e5; Skytjenester er ikke sosiale i samme forstand som Facebook og Instagram. Det blir isteden en form for virtuell skoeske, hvor du og de du bestemmer deg \u00e5 dele skoesken med kan putte inn bilder dere vil vise hverandre. Ikke alle tjenestene har en bildegallerifunksjon, noe som kompliserer bildedelingen noe.", "I tillegg koster flere av skytjenestene penger hvis man \u00f8nsker mer plass, dersom de i det hele tatt tilbyr gratis lagring.", "Vil du vite mer om skytjenester? Fem av de st\u00f8rste skytjenestene testet", "N\u00e5r du deler bilder via Facebook, Instagram eller TwitPic gir du tjenestene tillatelse til \u00e5 l\u00e5ne bort bildene dine til en tredjepart. N\u00e5 som du er klar over nettopp det, har du muligheten til \u00e5 velge selv hva du vil gj\u00f8re med saken.", "Hvis du lander p\u00e5 at du vil dele bildene dine p\u00e5 en m\u00e5te som ivaretar rettighetene dine bedre, har du n\u00e5 f\u00e5tt en rekke alternativer. I tabellen nedenfor har vi oppsummert disse for deg; hva de koster og hvilke funksjoner de har."]}, {"field": "category0", "value": "forbruker"}, {"field": "contenthash", "value": "ad7640ab1ff4e73c98ee97ac280105928e5e3934551f20a622037aaa2222b618"}, {"field": "createtime", "value": "2014-04-02T16:19:13.361Z"}, {"field": "description", "value": "Da b\u00f8r du v\u00e6re klar over hvilke rettigheter du gir fra deg. Heldigvis finnes det bedre alternativer."}, {"field": "dominantimage", "value": "http://www.adressa.no/incoming/article9441719.ece/ALTERNATES/w980-default/mobil.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8d39738bb973f433d1f29160fc207071cfec709.jpg?587f4a3f"}, {"field": "dominantthumbnaildimensions", "value": "300x169"}, {"field": "heading", "value": ["Deler du bilder i sosiale medier? -adressa.no", "210 000 bilder i minuttet", "La oss ta en n\u00e6rmere kikk", "Mange f\u00e5r kritikk", "Det finnes en l\u00f8sning", "Alternativene", "Flickr", "Du har kontrollen", "Google+ og Picasa", "Praktisk og sosialt", "Skytjenester", "Enklere enn epost", "Ikke fullt s\u00e5 praktisk", "Oppsummering"]}, {"field": "id", "value": "a8d39738bb973f433d1f29160fc207071cfec709"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-company", "value": ["instagram", "facebook"]}, {"field": "kw-concept", "value": ["bilder", "bildene dine", "dele bildene dine", "dele bilder", "dele"]}, {"field": "kw-entity", "value": ["gmail", "twitter og instagram", "facebook og instagram", "eiffelt\u00e5rnet", "read", "terms of service", "google drive", "windows", "picasa", "twitter", "dropbox", "flickr", "eiffel", "twitpic", "microsoft onedrive"]}, {"field": "kw-location", "value": "kanari\u00f8yene"}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article9441719.ece/ALTERNATES/w980-default/mobil.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Deler du bilder i sosiale medier?"}, {"field": "og-type", "value": "article"}, {"field": "og-url", "value": "http://www.adressa.no/forbruker/article9441729.ece"}, {"field": "pageclass", "value": null}, {"field": "publishtime", "value": "2014-04-02T17:12:10.000Z"}, {"field": "recs-articleid", "value": "9441729"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-04-02T17:12:10.000Z"}, {"field": "recs-rawtitle", "value": "Deler du bilder i sosiale medier? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Da b\u00f8r du v\u00e6re klar over hvilke rettigheter du gir fra deg. Heldigvis finnes det bedre alternativer."}, {"field": "thumbnail", "value": "http://content-thumbnail.cxpublic.com/content/thumbnail200x150/a8d39738bb973f433d1f29160fc207071cfec709.jpg?587f4a3f"}, {"field": "thumbnailfullheightdimensions", "value": "200x2369"}, {"field": "timestamp", "value": "2017-01-18T10:58:07.000Z"}, {"field": "title", "value": "Deler du bilder i sosiale medier?"}, {"field": "url", "value": "http://www.adressa.no/forbruker/article9441729.ece"}, {"field": "urlhash", "value": "a8d39738bb973f433d1f29160fc207071cfec709"}], "score": 0.8491267, "siteId": "9222270286501375973", "id": "a8d39738bb973f433d1f29160fc207071cfec709"}

