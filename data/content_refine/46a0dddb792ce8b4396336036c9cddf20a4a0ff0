{"fields": [{"field": "modifiedtime", "type": "time", "value": "2016-10-21T07:59:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Instagram", "Reiseguide", "Sverige", "Reise", "Interi\u00f8r"]}, {"field": "author", "value": "irene jacobsen"}, {"field": "body", "value": ["Saken oppdateres.", "Veien snor seg gjennom h\u00f8ye mais\u2014 og korn\u00e5krer, passerer et s\u00f8vnig Tv\u00e5\u00e5ker sentrum. Nye \u00e5krer dukker opp, solen g\u00e5r ned og i det asfalten slutter er det blitt m\u00f8rkt ute. Veien blir mer og mer humpete og hullete.", "Det er da skiltet dukker opp i gr\u00f8ftekanten.", "\u00abOm livet inte \u00e4r verre \u00e4nn en guppig grusv\u00e4g. Str\u00f6mma Farmlodge\u00bb", "En fakkel brenner i innkj\u00f8rselen, det lyser bak blondegardinene.", "Det var sommeren 2012 at Marina Evertsson bestemte seg, Str\u00f6mma skulle vekkes til live.", "G\u00e5rden som hun og samboeren egentlig hadde kj\u00f8pt fordi de trengte mer tilleggsjord, hadde et st\u00f8rre potensial enn bare \u00e5 gi f\u00f4r til storfe og gris.", "Da familien p\u00e5 fire kom hjem fra Gotland-ferien gikk Marina og l\u00f8s p\u00e5 v\u00e5ningshuset. Rev gamle gulvbelegg, malte, tapetserte og fylte huset med m\u00f8bler og kj\u00f8kkenutstyr fra loppemarkeder.", "Sommeren 2013 \u00e5pnet hun bed & breakfast, med fire soverom, to stuer og en f\u00f8rste etasje som var klar til \u00e5 ta imot frokostgjester. F\u00f8rste steget var tatt.\u00c5ret etter \u00e5pnet kafeen i kvernhuset, deretter butikken som er fylt med alt fra sjokolade og duftlys til marokkanske tepper. Sommeren 2015 kom med nytt storkj\u00f8kken, det var f\u00f8rst da hun hadde v\u00e6rt i banken og l\u00e5nt penger.", "N\u00e5 gikk det an \u00e5 arrangere brylluper her ute p\u00e5 bygda ogs\u00e5, konserter og konferanser. Har du f\u00f8rst lokalene er det mye som kan skje, Evertsson laget til b\u00e5de bondens marked, julemarked og julebord.", "Sommeren 2016 ble den f\u00f8rste virkelig rocka sommeren p\u00e5 Str\u00f6mma da kjente svenske artister sto p\u00e5 scenen. Enda en av Evertssons planer for Str\u00f6mma var g\u00e5tt i oppfyllelse. I h\u00f8ysesongen har hun 35 ansatte.", "Ta sykkelen fatt i h\u00f8st:", "\u2013 Noen synes kanskje det har g\u00e5tt for fort. Men det har g\u00e5tt akkurat etter planen min, sier gr\u00fcnderen.", "I utgangspunktet tenkte 32-\u00e5ringen \u00e5 gi prosjektet ti \u00e5r. Det st\u00e5r til og med i boken om Str\u00f6mma som kom ut tidligere i sommer.", "Boken er et resultat av et kreativt samarbeid med en lokal fotograf og en designer. Men Marina hadde ombestemt seg allerede i det boken kom fra trykkeriet.\u2013 Her er utfordringer nok for resten av livet. Str\u00f6mma er mitt livsprosjekt, sier hun n\u00e5, og l\u00f8fter opp minstejenta Daisy (2,5 md.) som nettopp har v\u00e5knet.", "Sommervikaren hennes har dratt tilbake til", ", mammapermen er over. Marina og Daisy er alt i god gang med nye rutiner. I dag skal det bakes kaker p\u00e5 storkj\u00f8kkenet ned i l\u00e5ven. Syv sorter st\u00e5r p\u00e5 menyen n\u00e5r kafeen \u00e5pner i morgen.", "Skal du til G\u00f6teborg snart? Sjekk v\u00e5r guide:", "Mer kaker til folket, er et av mantraene hennes.", "\u2013 Travelt? Nei, hun drar p\u00e5 det.", "\u2013 Det er s\u00e5nn vi liker \u00e5 ha det. Barna er involvert i alt som skjer. Emmy (12) har hatt sommerjobb her og Betty (6) er superforn\u00f8yd med \u00e5 treffe masse nye venner. Livet p\u00e5 landet byr p\u00e5 en annen dagsrytme enn om vi bodde inne i byen.", "Selv vokst hun opp inne i Varberg, Marina snakker gjerne om seg selv som en asfalt\u2014 og betongunge. Men s\u00e5 fant hun seg en bonde og resten er egentlig historie.", "\u2013 Jeg har l\u00e6rt s\u00e5 mye av \u00e5 bo her, ikke minst om matproduksjon. Det er lett \u00e5 ta ting for gitt n\u00e5r en ikke vet hva som ligger bak, for eksempel hva skjer f\u00f8r biffen ligger i butikken.", "Har du et tips til reiseredaksjonen? Send oss gjerne en e-post!", "Det er noe eksotisk over Str\u00f6mma Farmlodge. Det f\u00f8les litt som et filmsett, en kulisse fra den amerikanske landsbygda eller australske outbacken, med v\u00e6rbitte plankeskilt, b\u00f8lgeblikk, rustne t\u00f8nner og markblomster i hermetikkbokser.", "Marina ler av sammenligningen.", "\u2013 Jeg har aldri v\u00e6rt i hverken Australia eller USA. Min inspirasjon kommer fra Gotland. Det er dit du m\u00e5 dra. Det er der du finner de kuleste overnattingsstedene. Gotland er et helt spesielt sted, noe du ikke kan forst\u00e5 f\u00f8r du har v\u00e6rt der.", "Sjekk denne gode og rimelige listen:", "En ting er hun overbevist om, alt arbeidsinnsatsen til tross, uten sosiale medier ville ingen ting av dette skjedd.", "\u2013 Uten Facebook og Instagram hadde vi aldri v\u00e6rt her. For ti \u00e5r siden hadde det aldri g\u00e5tt an \u00e5 bygge opp et s\u00e5nn sted p\u00e5 bygda.", "Marina Evertsson har f\u00e5tt prosjektene sine til \u00e5 bli en snakkis. Ikke bare har hun 12.500 f\u00f8lgere p\u00e5 Instagram, men ogs\u00e5 f\u00f8lgere som i det virkelige livet setter seg i bilen, eller p\u00e5 flyet for \u00e5 dra hit.", "Han her har gjort reise til en Instahit:", "De mest langveisfarende Instagram-gjestene har kommet fra Japan, mange kommer fra Tyskland.F\u00f8rste sesongen p\u00e5 Str\u00f6mma var det innom 17.000 gjester. I fjor noterte hun 36.000 bes\u00f8kende.", "P\u00e5 bondens marked dukket det opp 2300 mann de f\u00f8rste fem timene.", "\u2013 Jeg er ikke ferdig enda. Neste plan er \u00e5 \u00e5pne kj\u00f8ttbutikk og hotell. Det er fortsatt tomme hus p\u00e5 g\u00e5rden som kan brukes. Ganske ofte m\u00e5 jeg faktisk klype meg selv i armen. Steinhardt arbeid har gitt resultatet. Men lykkerusen over at folk kommer hit og deler dr\u00f8mmen min, det er det som driver meg videre.", "Reiselysten?", "Fakta om Str\u00f6mma FarmlodgeTv\u00e5\u00e5ker, Varberg (midt mellom G\u00f6teborg og Malm\u00f6).", "Bed & breakfast, butikk, kaf\u00e9 og konsertarena. Arrangerer ogs\u00e5 loppemarked, bondens marked, julemarked og julebord, brylluper og konferanser.", "Les mer:  strommafarmlodge.com .", "Instagram:  @strommafarmlodge .", "Denne listen er kul \u00e5 brife med:", "Hun har pop-up-butikk i kolonihagestuen og selger sin egen keramikk. Elin Lannsj\u00f8 lager alt fra store grove fat, til tynne porselensvaser.", "Rakukeramikken (en gammel asiatisk teknikk) brenner hun i ei stor t\u00f8nne midt i kolonihagen.", "Sjekk Instagram og nettside Elinlannsjo.com for \u00e5pningstider.", "Romersk pizza p\u00e5 l\u00e5venTo til fire ganger i m\u00e5neden fyrer Lisa Lemke og Marcus Nordgren opp steinovnen p\u00e5 g\u00e5rden og inviterer p\u00e5 pizzafest.", "Dette er alts\u00e5 ikke en helt vanlig restaurant med ordin\u00e6re \u00e5pningstider, men en pizzahappening som det gjelder \u00e5 f\u00f8lge med p\u00e5 n\u00e5r skjer.", "Les mer:  Prostenspizza.se", "Svenskene er kjent for loppemarkedene sine. Ting som du i Norge m\u00e5 betale mye for kan du fort finne til et par tikroninger. For eksempel ting i kobber, tinn og sink.", "Sjekk nettsiden loppiskartan.se eller svenskaloppisar.se for \u00e5 finne ut hva som skjer og n\u00e5r.", "Et treffsted for alle som liker \u00e5 surfe, eller bare vil henge med de kule surferne. Om sommeren har de ogs\u00e5 yoga med p\u00e5f\u00f8lgende frokost.", "Grillskole arrangerer de ogs\u00e5. Restauranten har b\u00e5de pizza, salater, matjessild, burger og linsesuppe.", "Les mer:  Surfsaloon.se", "P\u00e5 Instagram:  @surfsaloonvarberg", "NybaktKustbageriet ligger i Varberg havn. Her baker de surdeigsbr\u00f8d av \u00f8kologisk mel fra den lokale Limabacka Kvarn, parmesankaker, br\u00f8d med ost og jalapeno og focaccia. Og selvf\u00f8lgelig s\u00f8te kaker i store mengder.", "Mellom klokken 8 og 11 serveres det frokost i bakeriet.", "Les mer:  Kustbageriet.se", "P\u00e5 Instagram:  @kustbageriet", "De kaller det et av Sveriges vakreste badehus. Kallbadhuset er \u00e5pent \u00e5ret rundt, her kan du dukke deg i sj\u00f8en og g\u00e5 inn i en glovarm sauna etterp\u00e5, eller bare spise kake i kafeen.", "Det f\u00f8rste badehuset i Varberg ble bygd i 1820, den gangen besto det av flytende havbassenger, en slags trestamper festet p\u00e5 p\u00e5ler.Den gangen var Varberg et kjent kursted.", "I l\u00f8pet av 1800-tallet ble anleggene flere ganger \u00f8delagt av storm og uv\u00e6r. Badehuset som st\u00e5r her i dag er fra 1903. For 20 \u00e5r siden ble det restaurert og ligner n\u00e5 p\u00e5 de eventyraktige f\u00f8rste badehusene som var bygd i maorisk stil.", "Les mer:  Kallbadhuset.se", "To hagesenter som er verdt et bes\u00f8k er H\u00f6r\u00e5sens plantskola i Tv\u00e5\u00e5ker og Tr\u00e4sl\u00f6vs tr\u00e4dg\u00e5rd i Varberg.", "Tr\u00e4sl\u00f6vs har v\u00e6rt med p\u00e5 Room Service p\u00e5 Kanal 5, H\u00f6r\u00e5sens har egen visningshage som er inndelt i fem ulike hagerom. Begge har et stort utvalg i b\u00e5de planter og krukker.", "Les mer:  trasovstradgard.se", "Instagram:  @larsjohantraslovstradgard", "Les mer:  Horasensplantskola.nu", "Instagram:  @horasensplantskola", "Mange nordmenn har allerede funnet ut at det bare tar tre timer fra svenskegrensen og ned til Varberg. Noen har ogs\u00e5 oppdaget at dette er en \u00e5ret-rundt-surfeby.", "P\u00e5 Surfers center i Apelviken kan du leie utstyr eller ta et kurs. De har ogs\u00e5 kurs i kiting. Les mer:  Surferscenter.se", "Tr\u00e4dg\u00e5rdstitten drives av Marie Emilsson og Viktoria Johansson. Gjennom hele \u00e5ret \u00e5pner de hagene sine, som ogs\u00e5 rommer kaf\u00e9 og butikk.", "Vil du vite hemmeligheten bak Victorias hage kan du melde deg p\u00e5 det timelangt kurset; Tr\u00e4dg\u00e5rdsdesign p\u00e5 st\u00e5ende fot og l\u00e6re alle trisene.Marie og Viktoria sine hager har tusenvis av f\u00f8lgere p\u00e5 sosiale medier. I hagebutikkene f\u00e5r du ting som ikke finnes p\u00e5 hagesenteret.", "De har ogs\u00e5 ulike kurs i blomsterbinding tilpasset \u00e5rstiden.", "Les mer:  Trip2garden.se", "P\u00e5 Instagram:  @trip2garden", "Og du, ikke gj\u00f8r dette da:", "Lyst p\u00e5 mer reiseinspirasjon? Sjekk disse sakene:", "Tv\u00e5\u00e5ker, Varberg (midt mellom G\u00f6teborg og Malm\u00f6)", "Bed & breakfast, butikk, kaf\u00e9 og konsertarena. Arrangerer ogs\u00e5 loppemarked, bondens marked, julemarked og julebord, brylluper og konferanser.", "Sosiale medier: @strommafarmlodge og strommafarmlodge.com", "Vis fakta"]}, {"field": "category0", "value": "reise"}, {"field": "contenthash", "value": "1c49f22f6de9bd15e5e566fa8983be4cfa4709abf0f95edf96dcd3d6249c2649"}, {"field": "createtime", "value": "2017-02-09T21:56:43.000Z"}, {"field": "description", "value": "Mannen i livet var bonde. Det snudde livet opp ned for byjenta."}, {"field": "heading", "value": ["Slik forvandlet Marina (32) sp\u00f8kelsesg\u00e5rden til en Instagram-hit -adressa.no", "\u2014 Mitt livsprosjekt", "Takker sosiale medier", "Tips til ting \u00e5 gj\u00f8re i omr\u00e5det", "Keramikk fra kolonihagen", "Loppis", "Surf Saloon i Apelviken", "Kallbadhuset", "Handel for hagenerder", "Surfebyen Varberg", "Tr\u00e4dg\u00e5rdstitten"]}, {"field": "id", "value": "46a0dddb792ce8b4396336036c9cddf20a4a0ff0"}, {"field": "keyword", "value": ["Instagram", "Reiseguide", "Sverige", "Reise", "Interi\u00f8r"]}, {"field": "keywords", "value": "Instagram,Reiseguide,Sverige,Reise,Interi\u00f8r"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["marked", "skje", "hage", "butikk", "kaf\u00e9", "\u00e5pne", "bak", "\u00e5ret", "sommeren", "ting", "kurs", "sosiale medier", "kjent", "bonde", "bondens marked", "plan", "live"]}, {"field": "kw-entity", "value": ["a. min", "facebook og instagram", "betty", "tv\u00e5\u00e5ker og tr\u00e4sl\u00f6vs", "kanal 5", "elinlannsjo", "str\u00f6mma farmlodge", "str\u00f6mma farmlodgetv\u00e5\u00e5ker", "h\u00f6r\u00e5sens", "g\u00f6teborg og malm\u00f6", "marie emilsson og viktoria johansson", "marina og daisy", "instahit", "marie og viktoria", "lisa lemke og marcus nordgren", "limabacka kvarn", "surfers", "room service", "emmy", "daisy"]}, {"field": "kw-location", "value": ["japan", "tyskland", "varberg", "victorias", "gotland", "g\u00f6teborg", "apelviken", "str\u00f6mma", "australia", "sverige", "norge"]}, {"field": "kw-pageclass", "value": "article"}, {"field": "kw-person", "value": ["viktoria johansson", "lisa lemke", "marcus nordgren", "marie emilsson", "marina evertsson", "elin lannsj\u00f8"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/b6adb50e-9469-4fdf-bbca-4de46ed3e974?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik forvandlet Marina (32) sp\u00f8kelsesg\u00e5rden til en Instagram-hit"}, {"field": "og-type", "value": "article"}, {"field": "og-url", "value": "http://www.adressa.no/reise/Slik-forvandlet-Marina-32-spokelsesgarden-til-en-Instagram-hit-413b.html"}, {"field": "pageclass", "value": ["article"]}, {"field": "publishtime", "value": "2016-10-21T07:00:00.000Z"}, {"field": "recs-articleid", "value": "413"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-10-21T07:00:00.000Z"}, {"field": "recs-rawtitle", "value": "Slik forvandlet Marina (32) sp\u00f8kelsesg\u00e5rden til en Instagram-hit -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Mannen i livet var bonde. Det snudde livet opp ned for byjenta."}, {"field": "thumbnail", "value": "http://content-thumbnail.cxpublic.com/content/thumbnail200x150/46a0dddb792ce8b4396336036c9cddf20a4a0ff0.jpg?59772877"}, {"field": "thumbnailfullheightdimensions", "value": "200x3118"}, {"field": "timestamp", "value": "2017-07-25T11:16:07.000Z"}, {"field": "title", "value": "Slik forvandlet Marina (32) sp\u00f8kelsesg\u00e5rden til en Instagram-hit"}, {"field": "url", "value": "http://www.adressa.no/reise/Slik-forvandlet-Marina-32-spokelsesgarden-til-en-Instagram-hit-413b.html"}, {"field": "urlhash", "value": "46a0dddb792ce8b4396336036c9cddf20a4a0ff0"}], "score": 0.79838675, "siteId": "9222270286501375973", "id": "46a0dddb792ce8b4396336036c9cddf20a4a0ff0"}

