{"fields": [{"field": "modifiedtime", "type": "time", "value": "2012-04-19T07:49:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Aldri f\u00f8r har vi v\u00e6rt p\u00e5 villere veier. V\u00e5r trofaste Volvo f\u00e5r virkelig pr\u00f8vd seg som den traktoren den blir beskyldt for \u00e5 v\u00e6re, n\u00e5r vi leter opp forrige generasjons E6-tras\u00e9 mellom Steinkjer og Grong.Som meandrer fra en buktende elv ligger de avlagte restene av den tidligere hovedveien mellom Tr\u00f8ndelag og Nord-Norge gjemt i skogkanten. For snart tretti \u00e5r siden rullet busser og trailere, turister og pendlere p\u00e5 asfalten som n\u00e5 ub\u00f8nnh\u00f8rlig spises opp av mose og lyng. \u00c5 kj\u00f8re her er som \u00e5 se v\u00e5r egen tid som fjern fortid. Plutselig er vi arkeologer som leter fram minner fra \u00abbilalderen\u00bb.Jeg f\u00f8ler meg hensatt til et sted der sivilisasjonen har brutt sammen. Mens vi st\u00e5r og skraper i krakelerende asfalt og jubler over funnet av en utvisket gulstripe, sniker det seg inn en f\u00f8lelse av \u00e5 v\u00e6re til stede i Knut Faldbakkens roman \u00abU\u00e5r\u00bb. Undergangsvisjonen ble skrevet midt p\u00e5 70-tallet, omtrent samtidig med at de gjengrodde veiene vi s\u00f8ker, ble trafikkert for siste gang. Ekspedisjonen starter kvelden f\u00f8r. Vi kj\u00f8rer nordover ut av Steinkjer i s\u00e5 tett t\u00e5ke at vi nesten tar feil i de nye veikryssene der fersk asfalt ligger glinsende svart. N\u00e5r t\u00e5ka letter, er m\u00f8rket i ferd med \u00e5 senke seg og vi er allerede p\u00e5 vei inn i fortiden. Ved Sem oppdager vi en vei-stubb med en utrangert bru. Selv om halve veibanen er gjort om til gang- og sykkelvei, er det lett \u00e5 se urtidsasfalten med lekker lysegr\u00f8nn mose som skinner i lyset fra Volvo-lyktene. Oppgl\u00f8dd skj\u00f8nner vi at n\u00e5 er vi p\u00e5 vei inn p\u00e5 mulighetenes strekning.Et avlangt, lite eternitthus med ugras oppetter veggene f\u00e5r oss til \u00e5 senke farten. Vi er p\u00e5 Kne i gamle Kvam kommune, og har funnet en nedlagt bensinstasjon. Et sirkelrundt avtrykk p\u00e5 veggen etter det som m\u00e5 ha v\u00e6rt et Mobil-skilt er eneste tydelige spor. Her er det ikke s\u00e5 mange \u00e5r siden veien ble omlagt, men bensinstasjonen har v\u00e6rt ute av drift siden 1982. Det f\u00e5r vi h\u00f8re av Arne Ribe som bor i huset rett ved. Han er bror til avd\u00f8de Peder Ribe som drev stasjonen fra begynnelsen av 1960-tallet.- Her var siste mulighet for nattfylling av bensin f\u00f8r Grong. Peder ble ofte vekket av ringeklokka han hadde p\u00e5 veggen her, forteller Arne n\u00e5r vi drar ham med ut i tussm\u00f8rket for \u00e5 f\u00e5 en guide til et sjeldent veiminne langs gamle E6. \u00c5 overnatte p\u00e5 Kvam Motell, \u00abTr\u00f8ndelags f\u00f8rste motell\u00bb if\u00f8lge en veibok fra 1962, f\u00f8les helt riktig. Senfunkis-huset er tegnet av Georg Fasting, den klassiske telefonkioskens far, og ett av rommene er fortsatt i autentisk stil med lakkert panel og sekstitallets m\u00f8bler.Ikke rart at vi er i godt lune n\u00e5r vi neste morgen for alvor starter jakten p\u00e5 mose p\u00e5 asfalten.- Burde vi ikke ha l\u00e6rt oss noe om de viktigste moseartene og hvordan de t\u00e6rer p\u00e5 ulike asfaltsorter, sp\u00f8r jeg i et fors\u00f8k p\u00e5 \u00e5 v\u00e6re selvkritisk.- Jeg er redd det er et blindspor, sier fotografen. Han har selvsagt rett, vi er nok mer opptatt av hvordan mosegrodd asfalt virker inn p\u00e5 oss selv. I bare et tiendedels sekund har du sjansen dersom du skal f\u00e5 \u00f8ye p\u00e5 den gamle steinhvelvbrua ved Nodal n\u00e5r du suser over den nye betongbrua. Gammelbrua ligger s\u00e5 mye lavere og har f\u00e5tt s\u00e5 mye kratt at den er blitt en usynlig godbit som nesten bare veikant-etterforskere som oss vil oppdage.For vi har \u00f8ynene med oss og finner mange E6-rester langs Sn\u00e5savatnet. Sm\u00e5 veitarmer som slynger seg unnselig langs en adskillig mer brautende nyvei som en gang i tiden - f\u00f8r eller siden - ogs\u00e5 kommer til \u00e5 bli mosegrodd. Ved Braseth stopper gammelveien br\u00e5tt i kanten av et jorde. Her er den helt utslettet og gjort om til dyrket mark f\u00f8r den dukker opp igjen i tunet p\u00e5 g\u00e5rden \u00d8ksnestr\u00f8a. Der m\u00f8ter vi K\u00e5re \u00d8ksnes som g\u00e5r tur med hunden sin p\u00e5 g\u00e5rdsveien, som er merkelig bred og fin. Ikke s\u00e5 rart, for en gang var den selve europaveien.Vi har v\u00e6rt p\u00e5 Kne og kommer n\u00e5 til Rygg. Som p\u00e5 s\u00e5 mange sm\u00e5steder er butikken for lengst nedlagt. Her gikk hvitstripa p\u00e5 riksveien kant i kant med butikktrappa. N\u00e5 blir gammel-asfalten brukt som oppstillingsplass for utrangerte lastebiler. Vi f\u00e5r v\u00e6re vitne til et felles endelikt. B\u00e5de vei, butikk og biler er parkert for godt. Til n\u00e5 har det v\u00e6rt lett \u00e5 f\u00f8lge den gamle veitraseen. Men n\u00e5r vi kommer til Vegset, der E6 m\u00f8ter riksveien fra den andre siden av Sn\u00e5savatnet, blir det tr\u00f8bbel. Her har veigutta p\u00e5 70-tallet virkelig tatt grep. Vi etterforsker og finner til v\u00e5r overraskelse ut at en bratt, gruslagt traktorvei som svinger seg opp i tunet til Bruvoll-g\u00e5rdene og stuper ned i ei kneik over elva og videre gjennom nye g\u00e5rdstun p\u00e5 Moum, faktisk er europaveien vi leter etter.- Hvor er det blitt av asfalten? Vi sp\u00f8r k\u00e5rkaill Erik Moum som kommer oss i m\u00f8te p\u00e5 en firehjuls \u00abATV\u00bb.- Nei, her fikk vi aldri asfalt.Moum forteller at selveste veisjefen en gang kj\u00f8rte seg fast i gj\u00f8rma og kom p\u00e5 d\u00f8ra ved midnatt for \u00e5 l\u00e5ne telefonen. Grusbilen m\u00e5tte rykke ut p\u00e5 rappen!Vegset-bakkene var beryktet, b\u00e5de for stigning, svinger og d\u00e5rlig veidekke. Bedre ble det heller ikke av at Erik Moum og de andre b\u00f8ndene m\u00e5tte bruke E6-en til kj\u00f8ring med h\u00f8ysvans og andre lite trafikkvennlige redskaper. S\u00e5 er vi p\u00e5 vei over Sn\u00e5saheia, gammel ferdsels\u00e5re helt siden v\u00e5r noe mer ber\u00f8mte og grundige forgjenger Gerhard Sch\u00f8ning reiste her for mer enn to hundre \u00e5r siden.F\u00f8rst stopper vi p\u00e5 Korsvollan der gammelveien er blitt rasteplass, og en fin miniutgave av en steinhvelvbru er - noe respektl\u00f8st kanskje - blitt oppkj\u00f8rsel til et veitoalett. Her blir brua tross alt sett og beundret, men vi er mer interessert i de skjulte skatter . . . Selv om vi kj\u00f8rer med \u00f8ynene p\u00e5 stilk, m\u00e5 vi snu og kj\u00f8re tilbake f\u00f8r vi oppdager den lille glenna i krattskogen. Med ett er vi inne i en annen verden og en annen tid, selv om vi faktisk ikke er mer enn 30 meter unna nyveien og kan h\u00f8re trailerne suse forbi. Fortsatt aner vi asfalten under Volvoens hardt pr\u00f8vede dekk, men det er n\u00e5 vi virkelig f\u00e5r oppleve hvor effektivt moder natur erobrer tilbake det vi mennesker pr\u00f8ver \u00e5 legge asfaltlokket p\u00e5. Her vokser lyng og gress, sm\u00e5bj\u00f8rk, gran og tett orekratt. At dette nylig var E6, er nesten ufattelig.Vi presser oss fram, meterh\u00f8ye sm\u00e5tr\u00e6r skraper bilens understell, det er som \u00e5 sitte inne i en havarert ub\u00e5t og h\u00f8re hvordan den gnisser metallisk mot bunnen.Jeg tenker at det er lett \u00e5 se skj\u00f8nnheten i mosegrodd asfalt, s\u00e6rlig n\u00e5r det er brutaliteten i det menneskeskapte som blir pyntet p\u00e5. Men jeg fryser likevel p\u00e5 ryggen og innser hvor ub\u00f8nnh\u00f8rlig naturens evighetskvern jobber. Tilsynelatende maler den sakte, men akkurat her ser vi hvor skremmende fort kverna g\u00e5r. Alt vi er og alt vi har skapt skal f\u00f8r eller siden bli mat for h\u00e6ren av alger, sopper og mikroorganismer. Vakkert eller grusomt, det blir et sp\u00f8rsm\u00e5l om hvordan en ser det. Snart kommer vi ikke lenger med bilen, og vi stopper inne i en liten all\u00e9 av sm\u00e5tr\u00e6r. Under oss oppdager vi en ekte steinhvelvbru, like fin som den ved Nodal, bare mindre. Et minnesmerke fra en annen tid. Vi spekulerer p\u00e5 hvor gammel den kan v\u00e6re. La den ligge et par ti\u00e5r til, og vi m\u00e5 sende ut virkelige arkeologer for \u00e5 finne den.Siden vi er fanatiske asfaltmose-inspekt\u00f8rer, pr\u00f8vekj\u00f8rer vi alle de gamle veitarmene vi finner. En av dem f\u00f8lger vi tilbake, parallelt med nyveien. Buskaset pisker mot sidevinduene og bilen spinner i motbakker og sleipt underlag. Med ett er det slutt p\u00e5 skogen og veien ender opp i ei plen foran en diger bygning. Vi har kj\u00f8rt oss p\u00e5 Heia Gjesteg\u00e5rd! - Tr\u00f8ste og b\u00e6re, hva gj\u00f8r dere her p\u00e5 plenen v\u00e5r??!Hotelleier Ann Helen Sandstad har sett oss fra vinduene og kommer bestyrtet ut.- Og hva i all verden gj\u00f8r dette huset midt p\u00e5 E6, sp\u00f8r vi uforst\u00e5ende, vi har liksom ikke klart \u00e5 vende tilbake til 2004.Tidskollisjonen blir oppklart og vi f\u00e5r vite at veien over Sn\u00e5saheia var ferdig lagt om i 1977.- Samme dag som nyveien \u00e5pnet, lot vi gravemaskinene starte utbyggingen her, forteller Ann Helen som godt husker hvordan lastebilene m\u00e5tte gire ned for \u00e5 komme opp kneika i den gamle traseen vi akkurat har kj\u00f8rt. N\u00e5 har hun et stort konferansehotell med spisesal der veien f\u00f8r gikk. Hver generasjon har sin veistandard. N\u00e5 til dags skal det v\u00e6re s\u00e5 rett som mulig. Kraftige skj\u00e6ringer gjennom fjellet og m\u00e5nelandskap p\u00e5 begge sidene av veikanten. Effektivt, trafikksikkert - og til og med estetisk gjennomtenkt. Men noe blir borte underveis.Vi fikk h\u00f8re historien om den tyske turisten som kom over Sn\u00e5saheia og snudde p\u00e5 Formofoss. Veien var s\u00e5 svingete og morsom at han bare m\u00e5tte kj\u00f8re den en gang til! Han kj\u00f8rte p\u00e5 de svingene der mosen n\u00e5 gror."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "f4a92a056116d751e20b844ca7760137d194de1d6086c6fac5f7a6e6d998fcbf"}, {"field": "createtime", "value": "2016-03-04T19:24:47.000Z"}, {"field": "description", "value": "Bilen br\u00f8yter seg vei gjennom krattskogen. Asfalten skimtes under et tykt moselag. At vi egentlig er p\u00e5 E6, f\u00e5r oss til \u00e5 tenke p\u00e5 sivilisasjonens sammenbrudd."}, {"field": "dominantimage", "value": "http://www.adressa.no/incoming/article1099092.ece5/ALTERNATES/w980-default/ver2%20E6%20VEISTUBB9401"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/758bda73bd55a57fbb7ac640667a45d3da33e64b.jpg?598748ef"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r det gror mose p\u00e5 E6 -adressa.no"}, {"field": "id", "value": "758bda73bd55a57fbb7ac640667a45d3da33e64b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-company", "value": "volvo"}, {"field": "kw-concept", "value": ["gror mose", "mose", "mosegrodd asfalt", "bilen", "vei", "kj\u00f8re", "asfalt"]}, {"field": "kw-entity", "value": ["braseth", "volvoens", "sn\u00e5savatnet", "u\u00e5r", "kne", "kvam motell", "steinkjer og grong", "nodal", "formofoss", "bruvoll", "tr\u00f8ndelags", "mobil", "korsvollan", "vegset", "rygg", "\u00f8ksnestr\u00f8a", "sn\u00e5saheia", "tr\u00f8ndelag og nord-norge", "heia gjesteg\u00e5rd"]}, {"field": "kw-location", "value": ["steinkjer", "grong", "sem"]}, {"field": "kw-pageclass", "value": "article"}, {"field": "kw-person", "value": ["arne ribe", "gerhard sch\u00f8ning", "k\u00e5re \u00f8ksnes", "peder ribe", "ann helen", "georg fasting", "erik moum", "knut faldbakkens", "ann helen sandstad"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1099092.ece5/ALTERNATES/w980-default/ver2%20E6%20VEISTUBB9401"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r det gror mose p\u00e5 E6"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article5152.ece"}, {"field": "pageclass", "value": ["article"]}, {"field": "publishtime", "value": "2004-10-14T23:00:03.000Z"}, {"field": "recs-articleid", "value": "1443436"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-10-14T23:00:03.000Z"}, {"field": "recs-rawtitle", "value": "N\u00e5r det gror mose p\u00e5 E6 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Bilen br\u00f8yter seg vei gjennom krattskogen. Asfalten skimtes under et tykt moselag. At vi egentlig er p\u00e5 E6, f\u00e5r oss til \u00e5 tenke p\u00e5 sivilisasjonens sammenbrudd."}, {"field": "thumbnail", "value": "http://content-thumbnail.cxpublic.com/content/thumbnail200x150/758bda73bd55a57fbb7ac640667a45d3da33e64b.jpg?598748ef"}, {"field": "thumbnailfullheightdimensions", "value": "200x1866"}, {"field": "timestamp", "value": "2017-08-06T16:50:55.000Z"}, {"field": "title", "value": "N\u00e5r det gror mose p\u00e5 E6"}, {"field": "url", "value": "http://www.adressa.no/tema/villeveier/article5152.ece"}, {"field": "urlhash", "value": "758bda73bd55a57fbb7ac640667a45d3da33e64b"}], "score": 0.5063771, "siteId": "9222270286501375973", "id": "758bda73bd55a57fbb7ac640667a45d3da33e64b"}

