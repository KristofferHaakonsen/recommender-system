{"fields": [{"field": "modifiedtime", "type": "time", "value": "2016-02-22T15:06:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["teater", "Ukeadressa", "Portrettet"]}, {"field": "author", "value": "geir svardal"}, {"field": "body", "value": ["Det har v\u00e6rt en lang og stri vinter s\u00e5 langt, men onsdag kveld er Elsa Lystad endelig i gang med den f\u00f8rste av \u00e5tte forestillinger p\u00e5 Gamle Scene ved Tr\u00f8ndelag Teater.", "\u00abLang og stri\u00bb m\u00e5 ikke forst\u00e5s dit hen at hun har hanglet de siste ukene. Tvert om. 85 \u00e5r gamle Elsa har snarere g\u00e5tt p\u00e5 veggen av kjedsomhet og ut\u00e5lmodighet.", "Aktuell: Gjestespiller p\u00e5 Tr\u00f8ndelag Teater med \u00e5tte oppsetninger av forestillingen \u00abMitt liv som Elsa\u00bb fra onsdag 24. februar.", "Alder: 85 \u00e5r.", "Bor: Majorstua i Oslo.", "Familie: Enke med tre barn, Hallvard (53), Sunniva (50) og Christian (45), samt fire barnebarn.", "Karriere: Debuterte som Laura Isaksen i \u00abB\u00f8r B\u00f8rson jr.\u00bb i 1957. Ansatt ved Det Norske Teatret (1958-64), Oslo Nye Teater (73\u201376) og ved", "Den Nationale Scene (76-80). Fikk sitt", "gjennombrudd som komiker sammen med Rolv Wesenlund og Harald Heide-Steen jr. p\u00e5 Lysthuset i 1965. Har spilt i over 60 filmer og tv-serier, blant annet i klassikere som \u00abFleksnes\u00bb og \u00abFredrikssons fabrikk\u00bb.", "Leser: Akkurat n\u00e5 er jeg helt bergtatt av Linn Ullmanns \u00abDe urolige\u00bb.", "Lytter til: Mye jazz. Det g\u00e5r mest i jazz som jeg kan danse til.", "- Det er s\u00e5nn jeg er skrudd sammen. Jeg g\u00e5r og venter p\u00e5 \u00e5 gj\u00f8re ting og komme i gang, men s\u00e5 g\u00e5r det liksom ikke fort nok. I stedet sitter jeg her og kjenner etter punkter i kroppen der det muligens kan gj\u00f8re litt vondt, og som jeg etterp\u00e5 kan plage andre med. Strammet det hos deg ogs\u00e5, n\u00e5, kan jeg sp\u00f8rre en stakkar mens jeg tar meg til nakken eller hvor som helst, egentlig, og s\u00e5 kan du jo bare forestille deg hvor glad jeg blir om hun eller han svarer at \u2013 ja, det strammet hos meg ogs\u00e5. Akkurat der som det strammet hos deg. Det strammet alts\u00e5! jubler jeg. Hvor, helt eksakt? N\u00e5r? Hvor lenge? Men ogs\u00e5 det omvendte, og skuffelsen jeg opplever n\u00e5r dette skjer: Nei du, den smerten har jeg faktisk aldri kjent verken f\u00f8r eller n\u00e5. Hva? sier jeg. Og nei vel? Man kan jo bli usikker av mindre, ikke sant?", "Forleden kveld danset Elsa Lystad til langt p\u00e5 natt. Alene. Fra rom til rom fl\u00f8t hun rundt i sin egen verden p\u00e5 bortimot to hundre kvadratmeter p\u00e5 Majorstua i Oslo. Kanskje tok hun et hvilesteg i den innerste stuen, foran et av de innrammede bildene av Arpad, den store", "kj\u00e6rligheten og far til hennes tre barn. Hun og Arpad skulle ri inn i alderdommen sammen og kanskje ha landet her, i andre etasje i Suhms gate. Om ikke annet skulle de ha subbet inn i solnedgangen h\u00e5nd i h\u00e5nd et sted, men s\u00e5 d\u00f8de han fra Elsa for snart 17 \u00e5r siden, etter et langt, men altfor kort ekteskap.", "\u00abDet skal t\u00e5lmodighet til \u00e5 leve med meg; skiftende skydekke, med gl\u00f8tt av litt sol, pluss en orkan i ny og ne\u00bb, skrev hun selv i boken \u00abHva er det med meg?\u00bb, 13 \u00e5r f\u00f8r Arpad plutselig gikk bort i 1998.", "Denne natten, der Elsa fl\u00f8t gjennom leiligheten i sin fargerike utstr\u00e5ling, bare akkompagnert av noen jazztoner fra cd-spilleren, sto ordene hun skrev den gang ved lag: \u00abHan er det skj\u00f8nneste og beste som er skjedd i mitt liv\u00bb.", "Elsa danset videre, gjennom entreen og tok seg tid til et lite taktskifte foran bildet av Thora, moren som sparket den utro ektemannen p\u00e5 d\u00f8r, i 1935, og valgte \u00e5 oppdra sine to barn p\u00e5 mer luft og kj\u00e6rlighet enn penger. Det handlet om selvrespekt, selv om prisen for et ekteskapsbrudd den gang var b\u00e5de ydmykelse og fattigdom.", "Hun danset inn p\u00e5 den minste stuen, foran bildene av vennene som ogs\u00e5 er borte.", "Rolv Wesenlund og Harald Heide-Steen jr. Rolf Just Nilsen. Chat Noir og Edderkoppen. Marve Fleksnes og Fredrikssons fabrikk.", "Et potpurri av Elsa Lystads liv \u2013 s\u00e5 langt.", "- Det er fint \u00e5 danse alene i natten, sier hun.", "- N\u00e5r jeg danser slik for meg selv, tenker jeg at dette er ikke tull. Jeg gj\u00f8r noe.", "Men kavalerene, som hun kaller dem, st\u00e5r fortsatt i k\u00f8 om Elsa skulle by opp.", "- Skal vi ikke ta oss en dans? kan jeg ringe og sp\u00f8rre, og hvis det passer s\u00e5nn, drar jeg over p\u00e5 bes\u00f8k til en av dem. De er dyktige dansere, kavalerene mine. En natt kom jeg hjem samtidig med avisbudet, i firetiden p\u00e5 morgenkvisten. Jeg elsker \u00e5 danse d\u00f8gnet rundt, og jeg eier ikke skam i livet, ler Elsa Lystad.", "Ole Paus, evig beundrer", "Hun er en h\u00e5n mot enhver kalender. Det har hun alltid v\u00e6rt. Hun har aldri v\u00e6rt gammel og blir aldri gammel. Aldri i verden.", "I juli fyller hun 86 \u00e5r, men hun forst\u00e5r fortsatt ikke hvorfor folk er s\u00e5 opptatt av dette med alder. Selv holder hun et turn\u00e9tempo som ville gjort besetningen i et passe ungt rockeband andpustent.", "- Det er ingen ting som er over f\u00f8r det er over. Jeg har meldt meg helt ut i forhold til dette, og synes alder er helt irrelevant. \u00abKan du holde p\u00e5 med dette fortsatt?\u00bb kan jeg fornemme at noen sier. \u00abHolde p\u00e5 med hva?\u00bb. vil jeg svare da. \u00abNja, dette som du kanskje ikke skulle trodd at du greide \u00e5 holde p\u00e5 med\u00bb, m\u00e5 de stotre da, for de skj\u00f8nner jo ikke hva de mener. Men s\u00e5 lenge jeg st\u00e5r der p\u00e5 en scene, s\u00e5 st\u00e5r jeg der \u2013 og da spiller det vel ingen rolle hvor gammel jeg er, sier Elsa Lystad.", "Peter Brandt, regiss\u00f8r av \u00abMitt livs om Elsa\u00bb", "Hun er et eventyr av et menneske! Helt usannsynlig morsom, men ogs\u00e5 med en helt fantastisk, grensesprengende formuleringsevne om alle livets tildragelser og mysterier. Vakker og ekte, raus og \u00e6rlig. Det er lett \u00e5 bli glad i henne! Og et privilegium \u00e5 f\u00e5 arbeide med henne.", "For den eldre generasjonen er Elsa Lystad bindeleddet \u2013 og den siste gjenlevende, for \u00e5 si det rett ut \u2013 til komikerne fra den f\u00f8rste svart-hvite tv-tiden. Fra hun debuterte som Laura Isaksen i en B\u00f8r B\u00f8rson-oppsetning i 1957, tolket hun Ibsen- og Tsjekhov-roller p\u00e5 de store institusjonsteatrene, frem til hun i 1965 ble hentet til det nystartede Lysthuset. Det var her den nye komikervinen skulle gj\u00e6re, med ubeskrevne blad som Rolv Wesenlund og Harald Heide-Steen jr. i f\u00f8rste rekke.", "I ti\u00e5rene etterp\u00e5 turnerte hun blant annet med det radikale og popul\u00e6re Tramteatret, og senere \u2013 gjennom julehistoriene fra Bl\u00e5fjell \u2013 ble hun ogs\u00e5 et kjent ansikt for barnebarna til sine aller f\u00f8rste tilhengere. I sum blir alt dette elementer som gj\u00f8r at Elsa Lystad kan smykke seg med titler som \u00abfolkekj\u00e6r\u00bb og \u00abfelleseie\u00bb, og som f\u00f8rer til at Tr\u00f8ndelag Teater er s\u00e5 godt som utsolgt f\u00f8r \u00abMitt liv som Elsa\u00bb ruller i gang i neste uke med ukjent innhold.", "Jan Erik Berntsen, veteranskuespiller", "Hun er raus med komplimentene, men ingen er antagelig rausere enn Elsa. Alle som har hatt med henne \u00e5 gj\u00f8re, forteller om en uj\u00e5lete", "omsorgsperson, som ikke kan stoppe \u00e5 bry seg.", "Forestillingen, sj\u00f8satt f\u00f8rste gang for fire \u00e5r siden, er en halvimprovisert reise gjennom Elsa Lystads liv og karriere, tonesatt av pianomakker Petter Anthon N\u00e6ss som har v\u00e6rt med hele veien.", "- Stykket har noen stolper, men ingen av forestillingene er helt like. Det er improvisasjoner hele veien, slik jeg har v\u00e6rt vant til bestandig. Jeg vet s\u00e5nn omtrent hvor m\u00e5let er, men jeg trenger heller ikke \u00e5 vite mer enn det, sier Elsa.", "Improvisasjoner \u2013 og digresjoner. Ikke minst det siste. Halvannen time i selskap med Elsa Lystad er 90 minutter med digresjoner, og etterlater deg hellig overbevist om at dette er en dypt underskattet kunstform. Samtidig som alle avsporingene gj\u00f8r det vanskelig \u00e5 holde en r\u00f8d tr\u00e5d gjennom samtalen.", "- Lystads utlegninger kan f\u00f8re oss i alle retninger, sier Elsa p\u00e5 inn og utpust, n\u00e6rmest litt beklagende etter \u00e5 ha v\u00e6rt ute p\u00e5 en ordentlig verbal jordomseiling.", "Slik er gjerne showene hennes ogs\u00e5.", "- Plutselig kan det dukke opp en str\u00f8tanke, som bringer meg ut i et terreng jeg ikke hadde tenkt \u00e5 opps\u00f8ke. \u00abH\u00f8rte du selv hva du sa n\u00e5, Elsa?\u00bb kan jeg sp\u00f8rre meg n\u00e5r jeg st\u00e5r p\u00e5 scenen. \u00abNei, egentlig ikke\u00bb, m\u00e5 jeg medgi, og s\u00e5 begynner underbevisstheten \u00e5 lage ting. Det er noe med farger og noe med rytmen, musikken, alt det vi er omgitt av.", "Fabian Stang, tidligere ordf\u00f8rer", "Hun appellerer til alle generasjoner. Da hun fikk Oslo bys kulturpris for fire \u00e5r siden, sa jeg litt sp\u00f8kefullt at det var en forutsetning at hun ikke ga seg. Hun holder ord og st\u00e5r p\u00e5.", "Hun har alltid ledd av de surrealistiske sidene ved livet, og ofte \u2013 i en stramt definert borgerlig betydning av ordet \u2013 p\u00e5 feil sted, til feil tid. I begravelser, for eksempel.", "- Det er egenskaper jeg har f\u00e5tt med fra min mor. Hun satte til gjengjeld opp et pokeransikt n\u00e5r hun sa ting som ingen andre kunne eller skulle forst\u00e5.", "Mor Thora, som d\u00f8de i 1972, har tatt stadig mer plass i Elsa Lystads liv, b\u00e5de p\u00e5 og utenfor scenen.", "- Jeg har veldig mange mennesker jeg har v\u00e6rt glad i og som ikke er her lenger, men som p\u00e5kaller meg hele tiden. Moren min er absolutt en av dem.", "Thora Aamot var en helteskikkelse helt fra starten, og Elsa Lystads n\u00e6rmeste allierte. Etter skilsmissen fra Erling Lystad tok Thora med den fem \u00e5r gamle datteren til hjembygda Stryn i 1935, der lillebror Helge ble f\u00f8dt. Etter et par \u00e5r flyttet de tilbake til Oslo.", "I Nordahl Bruns gate, midt i sentrum, fant hun to kn\u00f8ttsm\u00e5 rom p\u00e5 tilsammen 17 kvadratmeter, i en byg\u00e5rd som var klippet ut av en Fellini-film. Fem familier delte ett kj\u00f8kken, i et hus merket av mugg, r\u00e5te og sopp, og hjems\u00f8kt av veggdyr og en tyrannisk vertinne. Thora tok vaskejobber og arbeidet d\u00f8gnet rundt, men m\u00e5tte likevel droppe \u00e5 spise innimellom n\u00e5r det var knapt med mat, slik at Elsa og lillebroren Helge skulle bli mette. F\u00f8rst i godt voksen alder fikk Elsa bekreftet den vonde mistanken hun hadde hatt som barn, forteller hun i boka si, at mamma hadde g\u00e5tt sulten til sengs.", "- Oppi slitet og den konstante redselen for ikke \u00e5 strekke til, hadde moren min humor og en gudben\u00e5det evne til \u00e5 se ting i perspektiv. Hun hadde i det hele tatt en serie gode egenskaper som jeg fors\u00f8ker \u00e5 holde fast ved den dag i dag, sier Elsa.", "Hun har tidligere anklaget mange av de yngre komikerne, som etter hennes mening altfor ofte sparker nedover i stedet for \u00e5 ta dem som sitter med reell makt.", "- \u00c5 ramme folk med bevisst ondsinnethet, har alltid bydd meg imot. Det er nok noe jeg har arvet fra min mor. Kvinnene i str\u00f8ket der jeg vokste opp, hadde ofte en tendens til \u00e5 baksnakke hverandre straks de fikk sjansen, og gjerne uten \u00e5 ta hensyn til at sm\u00e5 barne\u00f8rer fikk med seg alt. \u00abHun er slik og hun er s\u00e5nn\u00bb, kunne de sitte og slarve om hun ene som ikke var til stede akkurat da. Etter at tiraden var over, brukte mor gjerne \u00e5 komme inn fra siden, lavm\u00e6lt og forsiktig, men like fullt med drepende effekt da hun sa: \u00abS\u00e5 synd at du ikke liker henne, for hun snakker alltid s\u00e5 vakkert om deg\u00bb. Det var jo ikke alltid sant, men da ble det stille gitt.", "I \u00abMitt liv som Elsa\u00bb kommer ganske sikkert mor Thora til \u00e5 dukke opp i en eller annen sammenheng de neste dagene.", "- N\u00e5r det hele er over, skal publikum sitte igjen med en f\u00f8lelse av \u00e5 ha hatt en samtale med meg. Jeg henvender meg til dem i noen spesielle \u00f8yeblikk som kan v\u00e6re b\u00e5de litt f\u00f8lelsesladde og rare \u2013 og morsomme.", "Da Thora l\u00e5 p\u00e5 d\u00f8dsleiet i 1972, var Elsa Lystad opptatt med innspillingen av det som skulle bli en av de virkelige Marve Fleksnes-klassikerne. \u00abEvig din for alltid\u00bb er en bitters\u00f8t komedie som utspilles mellom to som jakter p\u00e5 kj\u00e6rligheten, og der hjelpel\u00f8se Marve, i Rolv Wesenlunds skikkelse, ikke evner \u00e5 se at hun som sitter rett overfor ham ved et kaf\u00e9bord p\u00e5 Drammen togstasjon, faktisk er selve Kvinnen.", "- Vi hadde to innspillingsdager, men den f\u00f8rste ble helt spolert, mye fordi jeg hadde tankene mine andre steder. Regiss\u00f8ren, Bo Hermansson, var i ferd med \u00e5 pakke sammen, men den andre dagen kastet Rolv og jeg oss ut og improviserte det som ble sluttresultatet. Alt bare kom av seg selv, uten manus.", "Etterp\u00e5 bar det rett inn til Oslo og Thoras siste timer.", "- Hun d\u00f8de jo altfor tidlig, bare 72 \u00e5r gammel, men hun hadde g\u00e5tt for lenge med brystsmertene, og da hun kom seg til legen, hadde kreften utviklet seg for langt. Jeg satt med henne til hun sovnet inn, i seks timer, og jeg snakket og snakket og snakket til henne, om alt vi hadde gjort sammen, om alt som hadde v\u00e6rt. Jeg hadde h\u00f8rt at h\u00f8rselen er det siste som blir borte, s\u00e5 jeg visste, eller h\u00e5pet, at hun h\u00f8rte meg.", "N\u00e5r Elsa Lystad danser gjennom rommene i Suhms gate p\u00e5 nattetid, tenker hun ofte p\u00e5 det paradoksale i at de to menneskene som skulle bety mest for henne, mor Thora og ektemannen Arpad Szemes, begge ble revet bort i relativt ung alder, Arpad s\u00e5 vidt fylt 68 \u00e5r.", "Arpad hadde kommet fra Ungarn i en av de f\u00f8rste flyktningb\u00f8lgene etter Sovjetunionens invasjon i 1956. \u00abJeg tenker ofte p\u00e5 hvor jeg hadde v\u00e6rt hvis jeg ikke hadde m\u00f8tt ham\u00bb, skrev Elsa i \u00abHva er det med meg?\u00bb.", "Han skulle bare inn til en rutineoperasjon en sommerdag i 1998, men alt gikk galt og han kom aldri ut igjen.", "- I det ene \u00f8yeblikket var han der, i det neste var han der ikke lenger. Etter hvert har jeg l\u00e6rt \u00e5 leve med sorgen, men jeg savner ham hver eneste dag, sier Elsa.", "- Han skulle jo sittet her ved siden av meg i sofaen n\u00e5, det var liksom planen.", "- Og v\u00e6rt med deg til Trondheim i neste uke?", "- Helt klart. Arpad var inspisient og en del av denne bransjen. Han ville st\u00e5tt last og brast med meg.", "Elsa Lystad kalles gjerne scenehumorens store mor, og de st\u00f8rste og beste klovnene spiller gjerne p\u00e5 flere strenger.", "- Humor er ingen lek, sier hun.", "De siste \u00e5rene har hun jevnlig st\u00e5tt utenfor en kirke, kledd i fargerik sorg, og blitt intervjuet av Dagsrevyen i anledning enda en stor skuespillers eller komikers bortgang.", "- Da Rolv (Wesenlund) d\u00f8de, var det som om den siste veggen falt ut. Harald (Heide-Steen jr.) hadde g\u00e5tt bort fem \u00e5r f\u00f8r. Begge hadde s\u00e5 mye raushet, s\u00e5 mye varme og s\u00e5 mye kj\u00e6rlighet. Og s\u00e5 denne elleville humoren da, sier Elsa \u2013 og legger ut p\u00e5 en tidsreise tilbake til 1960-tallet, da trioen enn\u00e5 var i etableringsfasen.", "- Vi hadde v\u00e6rt i G\u00f6teborg og skulle kj\u00f8re hjemover i Rolvs nye bil. Harald i passasjersetet, jeg kr\u00f8llet sammen i baksetet. I l\u00f8pet av de timene denne turen tok, spilte Harald ut hele registeret av de rollene som skulle komme i \u00e5rene som fulgte. Det gikk p\u00e5 russisk og gresk, spansk og tysk. Han l\u00e5 ut gjennom vinduet og skrek meldinger til folk og fe p\u00e5 ulike spr\u00e5k og utallige dialekter. Vi ankom Oslo helt utmattet, og vi visste at dette bare var starten.", "Og slutten?", "Den vil ikke Elsa Lystad h\u00f8re snakk om, som sagt. Hun er fortsatt bare 85, og turnerer p\u00e5 ubestemt tid. N\u00e5r sceneteppet g\u00e5r opp for henne i neste uke, har rastl\u00f8sheten sluppet taket for denne gang.", "- Da er det bare \u00e5 kj\u00f8re p\u00e5. Jeg kan jo ikke gj\u00f8re noe annet, kan jeg vel? Nei. Jeg vil ikke gj\u00f8re noe annet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d9ca106e46e2111a09fbd73b79630b6a0cd97b72d939bf0cb6a86c03a59c44e9"}, {"field": "createtime", "value": "2017-05-01T20:41:10.000Z"}, {"field": "description", "value": "Hun er v\u00e6rsyk, lett hypokonder, men f\u00f8rst og fremst rastl\u00f8s. Doktor Ytteborg skal ta en titt for sikkerhets skyld, men alt bruker gjerne ordne seg straks teppet g\u00e5r opp for Elsa Lystad."}, {"field": "dominantimage", "value": "http://www.adressa.no/pluss/magasin/article12180550.ece/gpx1xj/ALTERNATES/w980-default/Elsa3shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f23cc28f17515057e71e3ef5c8ab06067ec5803.jpg?59079d66"}, {"field": "dominantthumbnaildimensions", "value": "300x169"}, {"field": "heading", "value": ["Evig liv hos Elsa -adressa.no", "Danser i natten", "Fortiden er historie", "P\u00e5 ville veier", "Kvinnen i Elsas liv", "Sinnet som ikke g\u00e5r vekk"]}, {"field": "id", "value": "0f23cc28f17515057e71e3ef5c8ab06067ec5803"}, {"field": "keyword", "value": ["teater", "Ukeadressa", "Portrettet"]}, {"field": "keywords", "value": "teater,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["liv", "mor", "dans", "mitt liv", "alder"]}, {"field": "kw-entity", "value": ["fredrikssons", "helge", "marve fleksnes", "nordahl bruns", "oslo nye teater", "arpad szemes", "tramteatret", "bl\u00e5fjell", "gamle scene", "christian", "majorstua", "ibsen", "kvinnen", "alene", "tr\u00f8ndelag teater", "lysthuset", "heide-steen", "rolv wesenlund og harald heide-steen", "oslo og thoras", "harald", "sunniva", "suhms", "det norske teatret", "mitt", "sovjetunionens", "aamot", "b\u00f8r b\u00f8rson", "thora", "nationale scene", "dagsrevyen", "fellini", "hallvard", "ytteborg"]}, {"field": "kw-location", "value": ["ungarn", "trondheim", "stryn", "drammen", "tsjekhov", "g\u00f6teborg"]}, {"field": "kw-pageclass", "value": "article"}, {"field": "kw-person", "value": ["jan erik berntsen", "rolv wesenlunds", "elsa lystad", "petter anthon n\u00e6ss", "bo hermansson", "linn ullmanns", "fabian stang", "harald heide-steen", "laura isaksen", "ole paus", "erling lystad", "peter brandt", "rolv wesenlund"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12180550.ece/gpx1xj/ALTERNATES/w980-default/Elsa3shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Evig liv hos Elsa"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/22/Evig-liv-hos-Elsa-12180558.ece"}, {"field": "pageclass", "value": ["article"]}, {"field": "publishtime", "value": "2016-02-22T15:06:08.000Z"}, {"field": "recs-articleid", "value": "12180558"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-22T15:06:08.000Z"}, {"field": "recs-rawtitle", "value": "Evig liv hos Elsa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun er v\u00e6rsyk, lett hypokonder, men f\u00f8rst og fremst rastl\u00f8s. Doktor Ytteborg skal ta en titt for sikkerhets skyld, men alt bruker gjerne ordne seg straks teppet g\u00e5r opp for Elsa Lystad."}, {"field": "thumbnail", "value": "http://content-thumbnail.cxpublic.com/content/thumbnail200x150/0f23cc28f17515057e71e3ef5c8ab06067ec5803.jpg?59079d66"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-01T20:41:10.000Z"}, {"field": "title", "value": "Elsa danser videre"}, {"field": "url", "value": "http://www.adressa.no/pluss/magasin/2016/02/22/Evig-liv-hos-Elsa-12180558.ece"}, {"field": "urlhash", "value": "0f23cc28f17515057e71e3ef5c8ab06067ec5803"}], "score": 0.76600236, "siteId": "9222270286501375973", "id": "0f23cc28f17515057e71e3ef5c8ab06067ec5803"}

