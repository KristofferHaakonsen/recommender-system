{"fields": [{"field": "modifiedtime", "type": "time", "value": "2012-04-18T21:59:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gisle normann melhus"}, {"field": "body", "value": ["Saken oppdateres.", "Det har g\u00e5tt snart tre \u00e5r siden kompisene Mats Paulsen, Per St\u00e5le Andersen og Kris Hildrum fant ut at de ville gj\u00f8re italiensk is til et levebr\u00f8d. Dermed startet de import, og senere egenproduksjon under navnet Cielo. En dristig satsning vil kanskje de fleste si. Men takket v\u00e6re knallhard jobbing, og til dels overstr\u00f8mmende respons fra tr\u00f8nderske isspisere, kan trekl\u00f8veret, alle tidlig i tjue\u00e5ra, n\u00e5 skilte med ekspansjon ogs\u00e5 utenfor fylkesgrensene. Det er allerede \u00e5pnet to Cielo-utsalg i Oslo, og det foreligger konkrete planer om etablering i ytterligere to norske byer.", "\u2013 Selv om vi ikke skal eie og drive stedene selv, vil alle nyetableringene f\u00f8lge Cielo-koseptet slik det blir gjort p\u00e5 v\u00e5re egne steder p\u00e5 Solsiden og Mercursenteret, sier Mats.", "Butikksatsning", "Det er ikke snakk om en s\u00e5kalte franchiseavtale, der de som skal drive under merkenavnet m\u00e5 betale en avgift.", "\u2013 Nei, det synes vi er for kjipt. Det eneste vi forlanger er at de kj\u00f8per is og andre kaf\u00e9produkter av oss, og f\u00f8lger kvalitetskravene v\u00e5re, forklarer Mats. Mats er meget irritert over hvor mye d\u00e5rlig is som finnes i kj\u00f8lediskene rundt om kring. Derfor skal Cielo n\u00e5 ogs\u00e5 pr\u00f8ve \u00e5 f\u00e5 innpass p\u00e5 butikkmarkedet. En gunstig samarbeidsavtale med den Oslo-baserte produsenten Culinaris, gj\u00f8r at produksjonen kan \u00f8kes sterkt fremover.", "\u2013 Til sommeren vil vi kunne tilby is i halvlitersbokser. I utgangspunktet satser vi p\u00e5 delikatessebutikker og kjeder med kvalitetsprofil, som for eksempel Ultra. Men det hadde jo helt klart v\u00e6rt kult om folk kunne finne oss p\u00e5 Rema ogs\u00e5. Vi sl\u00e5r alle p\u00e5 pris og kvalitet, erkl\u00e6rer Mats. Til tross for at fabrikken p\u00e5 Nardo og kafeene g\u00e5r sv\u00e6rt godt, lever cielo-gutta et n\u00f8kternt liv. Dessuten jobber alle tre fulltid p\u00e5 kafeene. Skrivebordsarbeidet har de satt bort til folk som kan det.", "\u2013 Vi tar ut l\u00f8nn slik at vi har til husleie, r\u00f8yk og andre n\u00f8dvendigheter. Det meste av det vi tjener g\u00e5r inn i firmaet og til nyinvesteringer, forteller Mats.", "D\u00e5rlig", "Mats er ikke imponert over hvordan det legges til rette for unge mennesker som vil lage sin egen arbeidsplass. Cielo har ikke mottatt en eneste krone i etableringst\u00f8tte. Da bedriften var helt i startgropen, var det ikke mulig \u00e5 ta ut l\u00f8nn. En blakk Mats pr\u00f8vde derfor \u00e5 f\u00e5 hjelp fra sosialkontoret for \u00e5 ha penger til det aller n\u00f8dvendigste.", "\u2013 Der sa de at jeg ikke kunne f\u00e5 hjelp hvis vi ikke la ned Cielo. Det gjorde meg utrolig forbanna. For \u00e5 f\u00e5 sosialpenger m\u00e5tte jeg alts\u00e5 slutte med noe som kunne gj\u00f8re meg i stand til \u00e5 fors\u00f8rge meg selv. Det er jo ikke s\u00e6rlig logisk.", "Selv om han og kompisene n\u00e5 seiler i medvind, og selv om han er utrolig glad i is, ser ikke Mats for seg \u00e5 drive med dette resten av livet.", "\u2013 Jeg trives utrolig godt og det hadde v\u00e6rt kult \u00e5 holde p\u00e5 til jeg kan ta ut en bra \u00e5rsl\u00f8nn. Men om noen \u00e5r kan det godt hende at jeg selger meg ut for \u00e5 drive med musikk i stedet, sier Mats som spiller i bandene Antenna og Susuka.", "Men inntill videre er ambisjonene st\u00f8rst p\u00e5 isfronten.", "\u2013 I \u00e5r har vi et realistisk h\u00e5p om \u00e5 selge 100 000 liter is bare i Trondheim, avslutter han entusiastisk."]}, {"field": "category0", "value": "kultur"}, {"field": "contenthash", "value": "1523009baaaf39086ba8a531dc6f5a1ffc4df2bc58ed71d737ec65fff44bebee"}, {"field": "createtime", "value": "2017-05-01T12:23:29.000Z"}, {"field": "description", "value": "Den tr\u00f8nder-italienske isen Cielo er i ferd med \u00e5 bre seg utover landet. - Vi sl\u00e5r alle p\u00e5 pris og kvalitet, p\u00e5st\u00e5r kompisene som st\u00e5r bak."}, {"field": "dominantimage", "value": "http://www.adressa.no/incoming/article1131017.ece5/ALTERNATES/w980-default/Cielo2863"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/09679b2cc72940890a045d5e94199c65e593492c.jpg?590728c1"}, {"field": "dominantthumbnaildimensions", "value": "300x169"}, {"field": "heading", "value": "Med is i magen -adressa.no"}, {"field": "id", "value": "09679b2cc72940890a045d5e94199c65e593492c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-entity", "value": ["culinaris", "per st\u00e5le andersen", "nardo", "rema", "cielo", "antenna og susuka", "per st\u00e5le andersen og kris hildrum", "solsiden og mercursenteret", "ultra"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["kris hildrum", "mats paulsen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1131017.ece5/ALTERNATES/w980-default/Cielo2863"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med is i magen"}, {"field": "og-type", "value": "article"}, {"field": "og-url", "value": "http://www.adressa.no/kultur/article437761.ece"}, {"field": "pageclass", "value": ["article"]}, {"field": "publishtime", "value": "2005-02-18T11:02:39.000Z"}, {"field": "recs-articleid", "value": "2187006"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-02-18T11:02:39.000Z"}, {"field": "recs-rawtitle", "value": "Med is i magen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Den tr\u00f8nder-italienske isen Cielo er i ferd med \u00e5 bre seg utover landet. - Vi sl\u00e5r alle p\u00e5 pris og kvalitet, p\u00e5st\u00e5r kompisene som st\u00e5r bak."}, {"field": "thumbnail", "value": "http://content-thumbnail.cxpublic.com/content/thumbnail200x150/09679b2cc72940890a045d5e94199c65e593492c.jpg?590728c1"}, {"field": "thumbnailfullheightdimensions", "value": "200x1293"}, {"field": "timestamp", "value": "2017-05-01T12:23:29.000Z"}, {"field": "title", "value": "Med is i magen"}, {"field": "url", "value": "http://www.adressa.no/kultur/article437761.ece"}, {"field": "urlhash", "value": "09679b2cc72940890a045d5e94199c65e593492c"}], "score": 0.5808962, "siteId": "9222270286501375973", "id": "09679b2cc72940890a045d5e94199c65e593492c"}

