{"fields": [{"field": "modifiedtime", "type": "time", "value": "2013-03-26T08:45:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["christine spersrud haug", "arnfinn mauren"]}, {"field": "body", "value": ["Saken oppdateres.", "Flerspr\u00e5klige personer er smartere, mer kreative, har bedre spr\u00e5klig bevissthet, blir bedre til \u00e5 oppfatte det som blir sagt og presterer bedre p\u00e5 skolen i matte.", "N\u00e5 ser norske forskere ved NTNU at nordmenn som blir eksponert for b\u00e5de nynorsk og bokm\u00e5l, f\u00e5r noen av de samme positive effektene.", "Professor ved Institutt for moderne fremmedspr\u00e5k, Mila Vulchanova, presenterte forskningen p\u00e5 konferansen Rom for spr\u00e5k tidligere i m\u00e5neden. Blant annet konkluderes det med at jo oftere man bruker nynorsk skriftlig, jo raskere identifiserer man ord fra begge m\u00e5lformer, og svarene er mer korrekte.", "Dessuten f\u00e5r aktive brukere av nynorsk en raskere forst\u00e5else og oppfattelse av ord.", "- Har forskningen deres belegg for \u00e5 hevde at man faktisk blir smartere dersom man blir eksponert for begge m\u00e5lformer, fremfor bare en?", "- Man f\u00e5r en spr\u00e5klig fleksibilitet, og annen internasjonal forskning viser at man ogs\u00e5 oppn\u00e5r andre kognitive (det som har med erkjennelse, oppfatning og tenkning \u00e5 gj\u00f8re red.anm.) fordeler, skriver Vulchanova i en e-post til Aftenposten.", "- S\u00e5 man vil f\u00e5 de samme positive effektene som flerspr\u00e5klige personer f\u00e5r, selv om det kun er snakk om dialektsforskjeller mellom de to m\u00e5lformene?", "- Alle som vokser opp i Norge blir eksponert for to skriftlige m\u00e5lformer. Til daglig \u00abcode-switcher\u00bb man mellom dialekter p\u00e5 grunn av omgivelsene. Slik variasjon er nok til at man utvikler de positive fordelene som dyrkes ved flerspr\u00e5klighet. Spr\u00e5kene trenger ikke v\u00e6re s\u00e5 ulike hverandre, det er nok at spr\u00e5kbrukeren oppfatter disse som systematiske forskjeller, p\u00e5peker hun.", "Nynorskeleven Anna Fuglseth Bj\u00e5stad (7) fra Hareid p\u00e5 Sunnm\u00f8re blir eksponert for bokm\u00e5l overalt. Det synes pappa Kristian ikke er noen ulempe.", "-Jeg tror det bidrar til \u00e5 \u00f8ke kapasiteten hennes. Hun er kanskje ikke bevisst p\u00e5 det enn\u00e5, men senere vil hun noks\u00e5 sikkert ha stor nytte av det, sier Kristian Fuglseth.", "Familien kommer fra nynorskkommunen Hareid. I g\u00e5r var de p\u00e5 p\u00e5sketur til Strandafjellet, en halvannen times ferge- og kj\u00f8retur unna. Der opplevde familien noe veldig typisk: Selv om skitrekket ligger i en nynorskkommune, var stort sett alle skilt p\u00e5 bokm\u00e5l.", "- N\u00e5r det gjelder spr\u00e5k, s\u00e5 er det noen som er av den oppfatning at fyller vi ballongen med altfor mye, s\u00e5 sprekker den. Slik er det ikke. Tvert imot. Jo mer vi fyller opp ballongen, desto mer plass blir det, mener pappa Kristian.", "Selv om 37-\u00e5ringen er engasjert i M\u00e5llaget, blir han ikke spesielt provosert av bokm\u00e5l-skiltene ved skitrekket. Han er enig i konklusjonene i spr\u00e5kforskningen til NTNU, og mener resultatene langt p\u00e5 vei sparker benene under argumenter som brukes av begge leire i debatten om sidem\u00e5l.", "- Et av argumentene er at det ikke er plass til sidem\u00e5l. Det er det. Men det m\u00e5 legges inn i andre fag som en naturlig del. Det er ingen grunn til at elevene ikke skal kunne ha sidem\u00e5lstekster i samfunnsfag og matte, mener han.", "Datterens tospr\u00e5klighet kommer allerede til uttrykk p\u00e5 flere m\u00e5ter. Selv om hun l\u00e6rer, leser og skriver nynorsk p\u00e5 skolen, leker hun p\u00e5 bokm\u00e5l. Det skyldes, if\u00f8lge pappaen, p\u00e5virkningen fra barne-TV. Selv tenker hun veldig lite over det.", "- Noen ord er annerledes, men det reagerer jeg ikke s\u00e5 mye p\u00e5. Jeg forst\u00e5r jo hva de betyr, forteller hun.", "Kristian Fuglseth skulle ha \u00f8nsket at bokm\u00e5lselevene fikk mer av den samme eksponeringen \u2013 av nynorsk \u2013 som datteren f\u00e5r av bokm\u00e5l. Han tror det er helt riktig, som forskningen p\u00e5peker, at det kan gi mange positive fordeler. Men han er skeptisk til \u00e9n ting:", "- Vi skal v\u00e6re veldig forsiktig med \u00e5 si at de blir smartere .", "Professor og direkt\u00f8r i Spr\u00e5kr\u00e5det, Arnfinn Muruvik Vonen, sier prosjektet er satt i gang p\u00e5 oppdrag fra Spr\u00e5kr\u00e5det.", "- Vi synes dette er sv\u00e6rt interessant. Spr\u00e5kr\u00e5dets jobb er \u00e5 arbeide for norsk spr\u00e5kpolitikk som blant annet handler om \u00e5 tilstrebe en mer reell likestilling mellom bokm\u00e5l og nynorsk, og styrke nynorsk i samfunnet. N\u00e5r man da finner at personer som kan begge m\u00e5lformer har bedre sjanse til \u00e5 bli flinkere i andre ting ogs\u00e5, er det enda et argument for hvorfor det er bra \u00e5 l\u00e6re seg begge deler, sier han."]}, {"field": "category0", "value": "kultur"}, {"field": "contenthash", "value": "1202a8501d5d1cdcb43122d4622a242f68e13bc9a8c5562a72511c167c24e43a"}, {"field": "createtime", "value": "2017-05-02T08:58:10.000Z"}, {"field": "description", "value": "Spr\u00e5kforskning ved NTNU konkluderer med at nordmenn som bruker b\u00e5de nynorsk og bokm\u00e5l, f\u00e5r mange av de samme positive fordelene som flerspr\u00e5klige."}, {"field": "dominantimage", "value": "http://www.adressa.no/incoming/article7307167.ece/ALTERNATES/w980-default/afp000501247-RVykadNPzk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b0c3d604b6a0fadf5ba1403683ad1cd7c89245f.jpg?5934ffd1"}, {"field": "dominantthumbnaildimensions", "value": "300x169"}, {"field": "heading", "value": ["Ny forskning antyder at nynorsk gj\u00f8r deg smartere -adressa.no", "Gir effekt", "L\u00e6rer nynorsk, m\u00f8ter bokm\u00e5l overalt", "Leker p\u00e5 bokm\u00e5l", "P\u00e5 oppdrag fra Spr\u00e5kr\u00e5det"]}, {"field": "id", "value": "8b0c3d604b6a0fadf5ba1403683ad1cd7c89245f"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "education"}, {"field": "kw-concept", "value": ["spr\u00e5k", "nynorsk", "forskere", "positive fordeler", "bokm\u00e5l"]}, {"field": "kw-entity", "value": ["rom", "v. selv", "aftenposten", "m\u00e5llaget", "spr\u00e5kr\u00e5det", "strandafjellet", "institutt", "anna fuglseth bj\u00e5stad"]}, {"field": "kw-location", "value": ["sunnm\u00f8re", "norge", "hareid"]}, {"field": "kw-pageclass", "value": "article"}, {"field": "kw-person", "value": ["mila vulchanova", "arnfinn muruvik vonen", "kristian fuglseth"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article7307167.ece/ALTERNATES/w980-default/afp000501247-RVykadNPzk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny forskning antyder at nynorsk gj\u00f8r deg smartere"}, {"field": "og-type", "value": "article"}, {"field": "og-url", "value": "http://www.adressa.no/kultur/article7307173.ece"}, {"field": "pageclass", "value": ["article"]}, {"field": "publishtime", "value": "2013-03-26T08:45:13.000Z"}, {"field": "recs-articleid", "value": "7307173"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-03-26T08:45:13.000Z"}, {"field": "recs-rawtitle", "value": "Ny forskning antyder at nynorsk gj\u00f8r deg smartere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Spr\u00e5kforskning ved NTNU konkluderer med at nordmenn som bruker b\u00e5de nynorsk og bokm\u00e5l, f\u00e5r mange av de samme positive fordelene som flerspr\u00e5klige."}, {"field": "thumbnail", "value": "http://content-thumbnail.cxpublic.com/content/thumbnail200x150/8b0c3d604b6a0fadf5ba1403683ad1cd7c89245f.jpg?5934ffd1"}, {"field": "thumbnailfullheightdimensions", "value": "200x1430"}, {"field": "timestamp", "value": "2017-06-05T06:53:05.000Z"}, {"field": "title", "value": "Ny forskning antyder at nynorsk gj\u00f8r deg smartere"}, {"field": "url", "value": "http://www.adressa.no/kultur/article7307173.ece"}, {"field": "urlhash", "value": "8b0c3d604b6a0fadf5ba1403683ad1cd7c89245f"}], "score": 1.1296958, "siteId": "9222270286501375973", "id": "8b0c3d604b6a0fadf5ba1403683ad1cd7c89245f"}

