{"fields": [{"field": "modifiedtime", "type": "time", "value": "2016-11-30T13:51:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["espen rasmussen", "lajla ellingsen", "mari k. by rise"]}, {"field": "body", "value": ["Saken oppdateres.", "Adresseavisen har g\u00e5tt gjennom mailer, fakturaer, reiseregninger, program og andre dokumenter som viser en hittil ukjent side av aktiviteten i Kraftfondet. Dette materialet tegner et bilde av en \u00abnyrik\u00bb kommune med mange beilere. Det viser en fortrolig og kameratslig tone mellom kommunen som kunde og noen f\u00e5 utvalgte selgere/r\u00e5dgivere. Og det viser at reisevirksomhet av h\u00f8y standard ble prioritert da kommunen skulle plassere og passe p\u00e5 kraftmilliardene. Reisevirksomheten startet s\u00e5 vidt i 2003, og fortsatte i 2004, da det ble \u00e5pnet for \u00e5 plassere Trondheims penger p\u00e5 litt mer uortodokse steder. Etter hvert fikk nemlig Kraftfondet lov til \u00e5 g\u00e5 inn i alternative investeringer, hedgefond, eiendom og kompliserte spareprodukter (s\u00e5kalte CDOer). Men hvor skulle pengene plasseres?", "Det starter med et julebord i Stockholm i 2003. Det er Carnegie, ett av firmaene som har v\u00e6rt en av Kraftfondets faste forvaltere, som inviterer. Tre kommuneansatte, med n\u00e5v\u00e6rende r\u00e5dmann Snorre Gl\u00f8rstad i spissen, drar for \u00e5 f\u00e5 en gjennomgang av meglerhusets aksjefond World Wide III, hvor de er inne med en betydelig sum. Kommunen betaler 5000 kroner per pers i egenandel til Carnegie. Da er flyreise, opphold p\u00e5 femstjernershotellet First Hotel Reisen i Gamla Stan og julebord p\u00e5 en av Skandinavias mest eksklusive restauranter, Operakjelleren (med \u00e9n stjerne i Michelin-guiden), inkludert.", "To m\u00e5neder senere kommer det en s\u00e6rs hyggelig mail fra megler Harald Gull\u00e5sen i Carnegie der han sp\u00f8r om ikke Kraftfondet skal bruke mer aksjepenger i 2004. Han opplyser om at aksjemarkedet stiger over hele verden, og at World Wide III f\u00f8lger godt med (Carnegies aksjefond). I april g\u00e5r Kraftfondet inn i fondet med ytterligere 55 millioner, til tross for at deler av ekspertpanelet uttrykker skepsis til \u00e5 \u00f8ke andelen i aksjer. Ved juletider velger imidlertid Kraftfondet \u00e5 satse p\u00e5 andre forvaltere og selger seg etter hvert ned i to omganger.", "S\u00e5 dukker det opp en ny invitasjon fra Carnegie. I mai 2005 inviteres Kraftfondet p\u00e5 en noe spesiell tur til K\u00f8benhavn. P\u00e5 denne turen innkvarteres deltakerne p\u00e5 Copenhagen Marriott Hotel \u2013 ved sj\u00f8siden og med fem stjerner. Her er ogs\u00e5 ektefeller/samboere invitert: \u00abAlt fra fredag ettermiddag og frem til s\u00f8ndag (hotell, middager, lunsjer, bussturer, b\u00e5tturer, \u00f8l, snaps osv.) dekkes av oss. H\u00e5per du blir med, eventuelt sammen med kona\u00bb, skriver Harald Gull\u00e5sen. Byr\u00e5kraten fra Trondheim velger imidlertid \u00e5 reise alene og drar hjem allerede fredag. Da har han f\u00e5tt med seg et investeringsseminar, b\u00e5ttur til operaen og omvisning, middag og underholdning. Dette oppholdet betaler Trondheim kommune totalt 1500 kroner for, framg\u00e5r det av fakturaen fra Carnegie. Bel\u00f8pet betegnes som en seminaravgift. To m\u00e5neder senere g\u00e5r Kraftfondet p\u00e5 nytt inn med 60 millioner kroner i Carnegies World Wide III. Dette blir gjort i strid med ekspertpanelets \u00abordre\u00bb \u2013 om ikke \u00e5 \u00f8ke aksjeinvesteringene.", "Det er blitt v\u00e5r 2004 og kommunen er klar for alternative investeringer. Morten Christensen i Griff Kapital arrangerer den f\u00f8rste Amerika-turen for Snorre Gl\u00f8rstad og hans underordnede. I mai drar de to Kraftfond-byr\u00e5kratene p\u00e5 en fem dagers tur til Wall Street, New York: I en mail til kommunen i forkant av turen skriver Griff-sjef Morten Christensen: \u00abPS: Egenandelen er satt til 8000 kroner per pers \u2013 alt inklusive\u00bb. If\u00f8lge Christensen vil hovedtema v\u00e6re \u00abalternative investeringer med fokus p\u00e5 high yield, hedgefond, realinvesteringer og amerikansk makro- og markedsutvikling.\u00bb", "Kraftfondets folk bor p\u00e5 hotellet Club Quarters ved Wall Street \u2013 \u00abdesigned primarily for business-travellers\u00bb. Etter en s\u00f8ndag til fri avbenyttelse starter skoleringen. Lunsjer og middager spanderes av forretningsforbindelser som Griff har ordnet m\u00f8te med, men som kommunen har sladdet etter \u00f8nske fra Griff. F\u00f8rste arbeidsdag avsluttes p\u00e5 eksklusive Le Colonial p\u00e5 Upper East Side. Dag to avsluttes med en musikal p\u00e5 Broadway og middag, med Griff som vertskap.", "Noen m\u00e5neder senere, i februar 2005, g\u00e5r turen til Asia. Denne gangen reiser finansdirekt\u00f8r Snorre Gl\u00f8rstad alene p\u00e5 den ni dager lange turen. Oppholdet starter s\u00f8ndag i Hongkong der Gl\u00f8rstad, de andre Griff-kundene og Griff sjekker inn p\u00e5 Ritz Carlton, som beskrives som et femstjerners deluxe-hotell. I Hongkong har de \u00e9n dag med \u00abm\u00f8ter, presentasjoner og middag\u00bb og \u00e9n dag \u00abb\u00e5ttur og sightseeing og middag.\u00bb S\u00e5 g\u00e5r turen videre til Shanghai og en dags \u00abindividual shopping og sightseeing\u00bb. Denne gangen har hotellvalget falt p\u00e5 The Portman Ritz-Carlton, som if\u00f8lge hotellets nettsider er et uforglemmelig luksushotell. Onsdag er det m\u00f8ter med potensielle investeringsobjekter p\u00e5 den alternative skalaen.", "S\u00e5 \u2013 Japan neste: Four Seasons Hotel i Tokyo er omgitt av en historisk japansk hage \u2013 og er i likhet med de andre hotellene p\u00e5 turen femstjerners. Den f\u00f8rste dagen i Tokyo kan brukes individuelt f\u00f8r de samles til en investeringspresentasjon over middag. P\u00e5 fredag st\u00e5r m\u00f8ter, middag og \u00abnight in Ropongi\u00bb p\u00e5 programmet \u2013 et str\u00f8k kjent for sitt pulserende natteliv. Dagen derp\u00e5 benyttes til shopping, sightseeing og middag. S\u00f8ndag vender f\u00f8lget hjemover til Oslo og Trondheim. Den ni dager lange turen til \u00d8sten koster Trondheim kommune 31000 kroner.", "N\u00e5r h\u00f8sten kommer er det tid for en ny reise til New York. Den samme ansatte som sist drar nok en gang med Griff og temaene for turen er beslektet med forrige \u00e5rs tur: \u00abPrivate equity, high yield, distressed debt og hedgefond\u00bb. I en mail fra Griff framg\u00e5r det at firmaet har s\u00f8rget for at de ulike leverand\u00f8rene spanderer b\u00e5de middager og lunsjer i New York p\u00e5 Trondheim kommune \u2013 blant annet p\u00e5 Prime Grill, som if\u00f8lge readers review har middels mat og astronomiske priser. Resten faktureres som \u00abkostnadsdeling\u00bb. Den fem dager lange turen koster kommunen 7000 kroner og inkluderer fly, transport og bespisning, if\u00f8lge fakturaen fra Griff.", "I oktober 2006 venter en ny rundreise med Griff. Snorre Gl\u00f8rstad og den samme underordnede tar inn p\u00e5 luksushotellet The Golden Ring i Moskva. N\u00e5r Time Magazine anbefaler sine lesere hvilke ti ting de skal gj\u00f8re i Moskva, om de har ett d\u00f8gn til disposisjon, s\u00e5 velger de Cafe Pushkin. Pushkin regnes som kanskje Moskvas beste restaurant og dit drar f\u00f8lget allerede f\u00f8rste kveld. Her skal de to tr\u00f8nderske byr\u00e5kratene m\u00f8te en forretningsforbindelse, og temaet for kvelden er \u00abdiskusjon om russisk \u00f8konomi, n\u00e6ringsliv, kultur etc.\u00bb. Dagen etter, fredag, er det m\u00f8ter f\u00f8r turen g\u00e5r til den tradisjonsrike Bolshoi-balletten. Kvelden avsluttes p\u00e5 Vogue restaurant, \u00abThe place to be seen\u00bb, if\u00f8lge en restaurantkritiker i luxeat.com.", "Dagen derp\u00e5 er det fritid i Moskva f\u00f8r turen g\u00e5r til New Delhi. Etter planen skulle ogs\u00e5 Gl\u00f8rstad dra videre til \u00d8sten, men Adresseavisen f\u00e5r opplyst at Gl\u00f8rstad plutselig m\u00e5tte reise hjem fra Moskva. Den andre kraftbyr\u00e5kraten sjekker imidlertid inn p\u00e5 Sheraton and Towers i New Delhi. F\u00f8rste dag i Asia starter med fridag, f\u00f8r flere leverand\u00f8rer introduseres dagen derp\u00e5. Og n\u00e5 kommer kanskje turens h\u00f8ydepunkt. I Mumbai venter nemlig det sagnomsuste Taj Mahal Palace and Towers. Og Trondheim kommune er i godt selskap. Her har notabiliteter som Mick Jagger, The Beatles, Prins Charles, det norske kongepar og Bill Clinton oppholdt seg. F\u00f8rste dag i Mumbai er det to m\u00f8ter, men dagen etter er det tett i tett med potensielle investorm\u00f8ter. 46000 kroner kostet denne turen for kommunens to representanter.", "KOMMUNEN: - Kunne v\u00e6rt mer n\u00f8kternt", "CARNEGIE: Synes dette blir en sm\u00e5lig diskusjon", "GRIFF: - Trondheim har reist alt for lite"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "48153c71afe96287cbd1a75a17e409f676a3e4b1d87118ea01d32757ac650b02"}, {"field": "createtime", "value": "2017-06-02T23:23:03.000Z"}, {"field": "description", "value": "Femstjerners hoteller, de beste restauranter, Bolshoi og Broadway var scene da dav\u00e6rende finansdirekt\u00f8r Snorre Gl\u00f8rstad og en ansatt i Kraftfondet reiste jorden rundt for \u00e5 plassere kommunens penger. Kraftfondet har ogs\u00e5 blitt p\u00e5spandert av forretningsforbindelser."}, {"field": "dominantimage", "value": "http://www.adressa.no/incoming/article1347650.ece5/ALTERNATES/w980-default/NYKraftfondsaken_03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/478d0777a88de222af64c4d3364312fc71d1d55e.jpg?596fcc83"}, {"field": "dominantthumbnaildimensions", "value": "300x169"}, {"field": "heading", "value": ["Luksus verden rundt med Kraftfondet -adressa.no", "Julebord p\u00e5 Operakjelleren", "Billigtur til K\u00f8ben", "Business i New York", "\u00abUforglemmelig luksus\u00bb", "Tilbake til \u00abThe Big Apple\u00bb", "Moskvas beste", "Innsjekk p\u00e5 Taj Mahal Palace"]}, {"field": "id", "value": "478d0777a88de222af64c4d3364312fc71d1d55e"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "travel"}, {"field": "kw-company", "value": "michelin"}, {"field": "kw-concept", "value": ["tur", "kommune", "alternative investeringer", "dager lange", "middag", "dager lange turen", "m\u00e5neder senere", "lange turen", "dagen derp\u00e5", "dag", "reise"]}, {"field": "kw-entity", "value": ["the big apple", "taj mahal palace", "griff kapital", "wall street", "dag", "taj mahal palace and towers", "the beatles", "world wide iii", "operakjelleren", "carnegies world wide iii", "time magazine", "ropongi", "cafe pushkin", "bolshoi", "kraftfond", "le colonial", "bolshoi og broadway", "sheraton and towers", "oslo og trondheim", "\u00f8sten", "club quarters", "ritz carlton", "copenhagen marriott hotel", "mick jagger", "skandinavias", "the golden ring", "k\u00f8ben", "vogue", "the", "the portman ritz-carlton", "kraftfondet", "prime grill", "adresseavisen", "upper east side", "seasons hotel", "first hotel reisen"]}, {"field": "kw-location", "value": ["stockholm", "mumbai", "new delhi", "broadway", "amerika", "asia", "trondheim", "new york", "tokyo", "k\u00f8benhavn", "moskva", "shanghai", "gamla stan", "hongkong"]}, {"field": "kw-pageclass", "value": "article"}, {"field": "kw-person", "value": ["harald gull\u00e5sen", "bill clinton", "snorre gl\u00f8rstad", "prins charles", "morten christensen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1347650.ece5/ALTERNATES/w980-default/NYKraftfondsaken_03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Luksus verden rundt med Kraftfondet"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2010/03/11/Luksus-verden-rundt-med-Kraftfondet-1227099.ece"}, {"field": "pageclass", "value": ["article"]}, {"field": "publishtime", "value": "2010-03-11T07:46:25.000Z"}, {"field": "recs-articleid", "value": "1227099"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2010-03-11T07:46:25.000Z"}, {"field": "recs-rawtitle", "value": "Luksus verden rundt med Kraftfondet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Femstjerners hoteller, de beste restauranter, Bolshoi og Broadway var scene da dav\u00e6rende finansdirekt\u00f8r Snorre Gl\u00f8rstad og en ansatt i Kraftfondet reiste jorden rundt for \u00e5 plassere kommunens penger. Kraftfondet har ogs\u00e5 blitt p\u00e5spandert av forretningsforbindelser."}, {"field": "thumbnail", "value": "http://content-thumbnail.cxpublic.com/content/thumbnail200x150/478d0777a88de222af64c4d3364312fc71d1d55e.jpg?596fcc83"}, {"field": "thumbnailfullheightdimensions", "value": "200x1889"}, {"field": "timestamp", "value": "2017-07-19T21:17:55.000Z"}, {"field": "title", "value": "Luksus verden rundt med Kraftfondet"}, {"field": "url", "value": "http://www.adressa.no/nyheter/okonomi/2010/03/11/Luksus-verden-rundt-med-Kraftfondet-1227099.ece"}, {"field": "urlhash", "value": "478d0777a88de222af64c4d3364312fc71d1d55e"}], "score": 0.8200918, "siteId": "9222270286501375973", "id": "478d0777a88de222af64c4d3364312fc71d1d55e"}

