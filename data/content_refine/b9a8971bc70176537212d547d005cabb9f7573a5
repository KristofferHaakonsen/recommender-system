{"fields": [{"field": "modifiedtime", "type": "time", "value": "2012-04-17T13:03:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Med voldsomme protester, st\u00f8y og rabalder fra et flerreligi\u00f8st og flerkirkelig samhold ble kj\u00f8nnsn\u00f8ytral ekteskapslov vedtatt rett f\u00f8r sommerferien. Det ble imidlertid ikke bare fremf\u00f8rt politiske protester. Til og med offentlige b\u00f8nnem\u00f8ter mot den nye loven ble annonsert ogs\u00e5 i Den norske kirkes regi, og med b\u00f8nn fra alteret i mange kirker ble den nye loven fors\u00f8kt stoppet. Det religi\u00f8se establishment b\u00e5de i og utenfor Den norske kirke var klar i sin tale: Ekteskapet er for de heterofile, ikke for de homofile! Slik er den rette og gode moral. Med hensyn til ekteskapet m\u00e5 det v\u00e6re forskjell p\u00e5 folk.", "Det ideal som ligger til grunn for den nye loven er, slik jeg ser det, at alle mennesker skal ha like rettigheter s\u00e5 sant det er mulig. Ogs\u00e5 de homofile skal ha mulighet til \u00e5 stifte hjem og familie i ordnede former hvor ogs\u00e5 barna h\u00f8rer med p\u00e5 lik linje med de heterofile. Det dreier seg om \u00e5 tilstrebe st\u00f8rst mulig likhet for loven.", "At de som sitter med den religi\u00f8se makta protesterer mot dette likeverdsidael er ikke overraskende, fordi denne protesten f\u00f8yer seg inn i et m\u00f8nster som har lange og flergrenede r\u00f8tter gjennom hele den kristne kulturhistorie.", "Den tid og det sted hvor Jesus fra Nasaret steg inn p\u00e5 den historiske arena var preget av et religi\u00f8st regime hvor l\u00e6ren om at det var forskjell p\u00e5 folk spilte en sentral rolle. Det var j\u00f8dene som var Guds folk. Alle andre folkeslag var hedninger, og utenfor det gode selskap.", "Jesus br\u00f8t radikalt med denne doktrinen, og den spede, f\u00f8rste og eldste kristne kirke inviterte hele verden og alle folkeslag inn i det gode selskap. Helt sentralt i den f\u00f8rste kristne bevegelse var den tanke at alle mennesker var like mye verd, og derfor skulle ha like muligheter og rettigheter.", "P\u00e5 begynnelsen av 1500-tallet, da Martin Luther utfordret det enorme, kirkelige maktapparat og reformasjonen s\u00e5 dagens lys, hadde religi\u00f8sitetens forskjellsbehandling av mennesker p\u00e5nytt tatt et godt grep. Denne gang innenfor den kristne kirke. Det var de rike og mektige, som hadde r\u00e5d til \u00e5 betale avlat, som l\u00e5 best an til \u00e5 f\u00e5 tilgivelse for sine synder. Kirken og presteskapet hadde en enorm makt b\u00e5ret oppe av den kirkelige doktrinen extra ecclesiam nulla salus; utenfor kirken ingen frelse. Det var presteskapet med sin character indelebilis (uutslettelig preg) som eide Guds goder, og folk flest m\u00e5tte g\u00e5 tiggergang til kirken for \u00e5 f\u00e5 smuler fra de rikes bord. Mot dette uvesenet hevdet den modige Martin Luther p\u00e5 sin sedvanlige, frodige m\u00e5te at alle mennesker er like mye verd: \u00abalt som er kr\u00f8pet ut av d\u00e5pen kan rose seg av allerede \u00e5 v\u00e6re viet til prest, biskop og pave.\u00bb", "Ogs\u00e5 i det vi, i den lange histories perspektiv, m\u00e5 kalle den nyere tid ser vi en rekke eksempler p\u00e5 at de som forvalter den religi\u00f8se makt og moral setter seg til motverge n\u00e5r forskjellsbehandling av mennesker blir utfordret. Vi trenger ikke se lenger enn til v\u00e5rt eget lands historie. Grunnloven av 1814 gav stemmerett til embetsmenn, byborgerskap og b\u00f8nder. Det er ansl\u00e5tt at bare 7,5 % av befolkningen hadde stemmerett i 1860-70 \u00e5rene.", "Da den radikale og demokratiske bevegelse tilkjempet folk flest lik rett til makt og innflytelse ved innf\u00f8ringen av parlamentarismen i 1884, allmenn stemmerett for menn i 1898 og stemmerett for kvinner i 1913 satte kirkens ledende menn seg p\u00e5 bakbeina. Da debatten om allmenne stemmerett for menn p\u00e5gikk skrev biskop J. Chr. Heuch: \u00abNoe s\u00e5 oppr\u00f8rende og tyrannisk som den allmenne stemmerett, som i ethvert samfunn legger makten i de umyndiges og vilk\u00e5rlige massers h\u00e5nd, m\u00e5 v\u00e6re ordenens og rettferdighetens Gud imot.\u00bb", "Kampen for kvinnelige prester i det forrige \u00e5rhundre viser ogs\u00e5 med all \u00f8nskelig tydelighet det nedsl\u00e5ende faktum at toneangivende krefter i kirken forsvarte forskjellbehandling av mennesker og motsatte seg likestilling og likeverd. I dag vet vi at likhetsidealet ogs\u00e5 p\u00e5 dette omr\u00e5de har vunnet fram. Da Norges f\u00f8rste kvinnelige prest ble ordinert 19. mars 1961 mente seks av ni biskoper at kvinnelige prester var i strid med \u00abGuds klare ord.\u00bb I dag mener samtlige elleve biskoper det motsatte.", "Den kampen de homofile har f\u00f8rt og fortsatt f\u00f8rer for likeverd og like rettigheter viser at historien gjentar seg. Det er dessverre de som \u00f8ver st\u00f8rst innflytelse p\u00e5 hva som er rett, kristelig l\u00e6re og god moral som forsvarer forskjellsbehandling, privilegier og utestengelse.", "Historien gjentar seg imidlertid ogs\u00e5 i kampen for de homofiles rettigheter p\u00e5 den m\u00e5ten at likeverdsidealet ogs\u00e5 her vinner fram. For ikke lenge siden ble det flertall blant biskopene i Den norske kirke for at homofile kunne inneha vigslede stillinger i kirken, og n\u00e5, den 11. juni i \u00e5r, ble alts\u00e5 kj\u00f8nnsn\u00f8ytral ekteskapslov vedtatt i Stortinget.", "I den kristne kulturs historie er det lett \u00e5 f\u00e5 \u00f8ye p\u00e5 to tilsynelatende diametralt motsatte linjer som er p\u00e5 kollisjonskurs. Den ene linjen forteller om et forsvar for forskjeller mellom folk, og den andre linjen forteller om et oppr\u00f8r mot disse forskjellene. Det historien ogs\u00e5 klart viser er at det er oppr\u00f8ret og likeverdsidealet som har vunnet fram.", "Da synes jeg det er interessant \u00e5 sp\u00f8rre: Er dette tilfeldig, eller ligger det en kraft og dynamikk i den kristne kultur som, tross motkrefter og motstand, fremmer likeverd blant mennesker? Finnes det en grensesprengende kraft i den kristne kultur, ogs\u00e5 p\u00e5 det mellommenneskelige plan? Det er jo ikke utenfra, men innenfra den kristne kultur, og ogs\u00e5 innenfra kirken at oppr\u00f8ret har kommet. Er det tilfeldig at arbeiderbevegelse, kvinnebevegelse og likestilling mellom mennesker har sl\u00e5tt s\u00e5 sterke r\u00f8tter nettopp i den kristne kulturkrets n\u00e5r vi ser det i det globale perspektiv?", "N\u00e5r vi ser Den kj\u00f8nnsn\u00f8ytrale ekteskapsloven i lys av den kristne kulturhistorie ser vi at denne loven slett ikke strider mot den kristne kultur, men rett og slett er et uttrykk for den.", "Oyvind.Brastein@stolav.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9044a1965220ad5c3c4dfd2ab4e619062a7b75892f7e5c1395d2d7ae3b71caec"}, {"field": "createtime", "value": "2017-05-01T18:30:00.000Z"}, {"field": "description", "value": "N\u00e5r vi ser Den kj\u00f8nnsn\u00f8ytrale ekteskapsloven i lys av den kristne kulturhistorie ser vi at denne loven slett ikke strider mot den kristne kultur, men rett og slett er et uttrykk for den."}, {"field": "dominantimage", "value": "http://www.adressa.no/incoming/article1266075.ece5/ALTERNATES/w980-default/%C3%98yvind%20Brastein"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b9a8971bc70176537212d547d005cabb9f7573a5.jpg?59077ea8"}, {"field": "dominantthumbnaildimensions", "value": "300x169"}, {"field": "heading", "value": "Ekteskapsloven og den kristne kulturarv -adressa.no"}, {"field": "id", "value": "b9a8971bc70176537212d547d005cabb9f7573a5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["kristne kultur", "kj\u00f8nnsn\u00f8ytral ekteskapslov vedtatt", "kristne", "kirke", "kj\u00f8nnsn\u00f8ytral ekteskapslov"]}, {"field": "kw-entity", "value": ["j. chr", "oyvind", "norges", "jesus", "gud", "stortinget"]}, {"field": "kw-location", "value": "nasaret"}, {"field": "kw-pageclass", "value": "article"}, {"field": "kw-person", "value": "martin luther"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1266075.ece5/ALTERNATES/w980-default/%C3%98yvind%20Brastein"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekteskapsloven og den kristne kulturarv"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1152931.ece"}, {"field": "pageclass", "value": ["article"]}, {"field": "publishtime", "value": "2008-09-17T04:00:00.000Z"}, {"field": "recs-articleid", "value": "1560562"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-09-17T04:00:00.000Z"}, {"field": "recs-rawtitle", "value": "Ekteskapsloven og den kristne kulturarv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "N\u00e5r vi ser Den kj\u00f8nnsn\u00f8ytrale ekteskapsloven i lys av den kristne kulturhistorie ser vi at denne loven slett ikke strider mot den kristne kultur, men rett og slett er et uttrykk for den."}, {"field": "thumbnail", "value": "http://content-thumbnail.cxpublic.com/content/thumbnail200x150/b9a8971bc70176537212d547d005cabb9f7573a5.jpg?59077ea8"}, {"field": "thumbnailfullheightdimensions", "value": "200x1513"}, {"field": "timestamp", "value": "2017-05-01T18:30:00.000Z"}, {"field": "title", "value": "Ekteskapsloven og den kristne kulturarv"}, {"field": "url", "value": "http://www.adressa.no/meninger/kronikker/article1152931.ece"}, {"field": "urlhash", "value": "b9a8971bc70176537212d547d005cabb9f7573a5"}], "score": 0.96149975, "siteId": "9222270286501375973", "id": "b9a8971bc70176537212d547d005cabb9f7573a5"}

