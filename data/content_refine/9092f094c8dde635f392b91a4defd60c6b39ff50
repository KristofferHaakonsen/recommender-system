{"fields": [{"field": "modifiedtime", "type": "time", "value": "2014-07-01T11:41:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lajla ellingsen"}, {"field": "body", "value": ["Mann  , 40:", "Jeg har selv hatt mine utfordringer i livet, startet i 2001 og jeg har g\u00e5tt til psykolog i de perioder det har v\u00e6rt som t\u00f8ffest. Noen av periodene har v\u00e6rt s\u00e5pass t\u00f8ffe at jeg har skrevet avskjedsbrev til mine foreldre, laget liste over hvem som skulle f\u00e5 mine penger, materielle verdier, planlagt min begravelse i detalj og planlagt hvordan jeg skulle forlate denne jorden. Alle disse gangene klarte min psykolog \u00e5 f\u00e5 meg ut av disse fryktelige tankene og jeg kom meg p\u00e5 \u00abhjulene\u00bb igjen.", "Men november 2013 kom den st\u00f8rste smellen, da raste alt og jeg var totalt tom for energi. Det var ingenting \u00e5 hjelpe seg med, alt var totalt svart og jeg var veldig klar p\u00e5 \u00e5 iverksette det som ville fri meg fra all smerte.", "Det siste jeg klarte var \u00e5 sende en SMS til min psykolog og forklarte min fortvilete situasjon og at n\u00e5 var det slutt. \u00c5rsaken til at jeg kontaktet han og ikke bare aksjonerte, var at jeg hadde inng\u00e5tt en avtale om \u00e5 ta kontakt hvis jeg fikk slike tanker igjen. Denne avtalen har vi alltid hatt og det har v\u00e6rt veldig betryggende for min del. Jeg fikk svar umiddelbart den kvelden og han ryddet plass til meg dagen etter.", "Min helsesituasjon var s\u00e5 ukontrollerbar og han vurderte det dit hen at jeg ikke kunne ta vare p\u00e5 meg selv denne gangen. Han kontaktet da min fastlege samtidig som jeg satt der og det ble etablert kontakt med Tiller DPS, som stod klar til \u00e5 ta imot meg. P\u00e5 Tiller DPS samme dag ble jeg m\u00f8tt av fire personer som virkelig tok dette p\u00e5 alvor. Jeg ble innlagt og fikk mitt eget rom p\u00e5 akutten i 2. etg.", "Dette var en ny og helt spesiell opplevelse for meg, men her fikk jeg det jeg hadde behov for. Jeg hadde et vekttap fra 87 kilo til 78 kilo p\u00e5 en dr\u00f8y uke og det stod litt d\u00e5rlig til der og da. P\u00e5 DPS fikk jeg tilbud om regelmessig mat, men jeg gjemte meg bort p\u00e5 grunn av redselen for \u00e5 vise meg p\u00e5 en felles kantine. Det var p\u00e5 en m\u00e5te litt flaut \u00e5 vise at man er en pasient med psykiske problemer. Men n\u00e5r alle andre hadde spist, kom en av sykepleierne og inviterte meg ned p\u00e5 mat, utenfor normal spisetid. Dette gjorde de flere ganger ettersom at det med mat er s\u00e5pass viktig. Jeg fikk ogs\u00e5 muligheten til \u00e5 sove en del for det hadde v\u00e6rt litt vanskelig hjemme. Fire ganger daglig hadde jeg samtaler med ansvarlige pleierske. Samtidig som jeg ble innlagt begynte jeg med medisin, lykkepillen, som s\u00e5 mange kaller det.", "F\u00f8r jeg ble utskrevet ble jeg sjekket av overlegen, vi hadde en lang prat der jeg til slutt m\u00e5tte love dypt og hellig at jeg M\u00c5TTE ta kontakt hvis jeg skulle f\u00e5 tilbakefall.", "Etter at jeg ble utskrevet hadde jeg ukentlige samtaler med spesialpsykolog p\u00e5 Tiller DPS, faste dager, faste tider og samme psykolog og det p\u00e5gikk til slutten av januar.", "I slutten av januar fikk jeg tilbud om poliklinisk behandling p\u00e5 Tiller DPS og startet med dette n\u00e5r siste time p\u00e5 akutten var over. P\u00e5 poliklinisk hadde jeg i starten samtaler hver uke, f\u00f8r at vi endret til hver andre uke. Siste timen min hadde jeg forrige fredag.", "Hadde ikke jeg f\u00e5tt den bistand fra min private psykolog og ikke minst den fantastiske hjelpen p\u00e5 Tiller DPS ville jeg ikke v\u00e6rt her i dag. Hvis jeg ikke hadde f\u00e5tt tak i min psykolog den s\u00f8ndagskvelden, som igjen satte i gang Tiller DPS, ville jeg v\u00e6rt ni fot under jorden. Jeg er evig takknemlig for den jobben de gjorde og jeg har full tillit til det som gj\u00f8res der oppe. Jeg er ikke helt fri for mine tunge perioder, men jeg har l\u00e6rt meg \u00e5 takle dem p\u00e5 en helt annen m\u00e5te, jeg har l\u00e6rt meg \u00e5 akseptert at ikke livet er en lek. Ut ifra de gode samtalene og mange \u00abhjemmelekser\u00bb har jeg n\u00e5 f\u00e5tt troen p\u00e5 \u00e5 fortsette, selv om at det alltid er en fare for tilbakefall. Men n\u00e5 er jeg forberedt og har l\u00e6rt hvordan jeg skal takle disse utfordringene p\u00e5 en annen m\u00e5te enn tidligere.", "Jeg har full forst\u00e5else for at ikke alle blir frisk og at det er en fryktelig tung periode, men man m\u00e5 v\u00e6re villig til \u00e5 ta imot hjelp. Ingen kan tvinges til \u00e5 bli frisk uansett sykdom/skade. For min del fikk jeg en tankevekker n\u00e5r min far ringte meg samtidig som jeg bodde p\u00e5 DPS og gr\u00e5t i telefonr\u00f8ret og ba p\u00e5 sine kn\u00e6r om at jeg ikke m\u00e5tte forlate dem. Det var da jeg bestemte meg for \u00e5 ta den siste turen i kjelleren og hente ut de aller siste kreftene. Det var en meget sterk samtale og det gav meg motivasjon til \u00e5 fortsette.", "Min 13-\u00e5rs erfaring med kraftige psykiske problemer har v\u00e6rt mange, det har gitt meg stor erfaring som jeg har delt med andre.", "Tidligere har jeg kun delt mine problemer med foreldre og s\u00f8ster m/mann, men denne gangen plukket jeg ut 4-5 av mine venner og fortalte dem at jeg var veldig nede for telling. Det var viktig for meg \u00e5 plukke ut dem jeg stolte aller mest p\u00e5, for jeg ville ikke at dette skulle flomme ukontrollert ut. Erfaringen jeg fikk med \u00e5 dele dette var enormt positivt, alle mente jeg var t\u00f8ff og det stod respekt over \u00e5 ta ansvar selv, og ikke forlate verden. Jeg har ogs\u00e5 hjulpet ei annen venninne som har v\u00e6rt i samme situasjon og vi har delt v\u00e5re utfordringer, noe som har gitt en meget stor gevinst for oss begge.", "Det skal ogs\u00e5 sies at jeg er 40 \u00e5r og kanskje er noe mer mottakelig og forst\u00e5r mer av utfordringen som ligger i en slik sykdom vs en p\u00e5 15-18 \u00e5r. De yngre har nok ikke den helt store erfaringen og er ikke like motivert \u00e5 h\u00f8re p\u00e5 en psykolog. Jeg tror nok at \u00e5 komme inn p\u00e5 en yngre person er mye mer komplisert enn oss voksne og det b\u00f8r nok v\u00e6re et av fokusomr\u00e5dene til systemet.", "Det er mulig \u00e5 komme seg opp, jeg har v\u00e6rt der nede og vet det er mulig. Det er bare viktig \u00e5 v\u00e6re \u00e5pen, ha ressurser tilgjengelig n\u00e5r det er som tyngst, og at det er tilstrekkelig med oppf\u00f8lging over lengre tid. For min del har 13 \u00e5r med privat psykolog kostet mye penger, godt over 100.000. Men med hjelp av mine foreldre samt bruk av egne opptjente midler valgte vi \u00e5 prioritere dette ettersom at det var lang ventetid p\u00e5 offentlig hjelp.  \u00c5 ha en psykolog som jeg fikk god kjemi med var veldig viktig, det blir ikke bra \u00e5 skifte fra den ene til den andre. Kontinuitet har v\u00e6rt en suksessfaktor for min del i alle fall.", "Etter \u00e5 ha v\u00e6rt p\u00e5 DPS, samt v\u00e6rt mer \u00e5pen med mine problemer har jeg oppdaget utrolig mange som enten har noen i familien eller kjenner noen som har psykiske problemer Det er derfor veldig viktig at dette ikke blir et hysj-tema fordi det er jo i prinsippet ikke forskjell p\u00e5 \u00e5 f\u00e5 behandling p\u00e5 grunn av et alvorlig brudd i ryggen. Man trenger da ogs\u00e5 oppf\u00f8lging og opptrening, bare at det er mer akseptert med slike skader."]}, {"field": "category0", "value": "nyheter"}, {"field": "category1", "value": "nyheter|psykiatri"}, {"field": "contenthash", "value": "bc0467f6a6be02d775ec9a5629f874856ed3eb90e5841ed2e9edfab48a2887fb"}, {"field": "createtime", "value": "2014-07-01T11:30:18.101Z"}, {"field": "description", "value": "Det var p\u00e5 en m\u00e5te flaut \u00e5 vise at man var en pasient med psykiske problemer."}, {"field": "heading", "value": "Jeg ble innlagt og fikk mitt eget rom i 2. etg -adressa.no"}, {"field": "id", "value": "9092f094c8dde635f392b91a4defd60c6b39ff50"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "psykiatri"]}, {"field": "kw-classification", "value": "health-and-fitness"}, {"field": "kw-concept", "value": ["mitt eget", "mitt eget rom", "eget rom", "psykolog", "problemer", "dag", "psykiske problemer"]}, {"field": "kw-entity", "value": "tiller dps"}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/psykiatri"]}, {"field": "og-image", "value": "http://www.adressa.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jeg ble innlagt og fikk mitt eget rom i 2. etg"}, {"field": "og-type", "value": "article"}, {"field": "og-url", "value": "http://www.adressa.no/nyheter/psykiatri/article9866669.ece"}, {"field": "pageclass", "value": ["article"]}, {"field": "publishtime", "value": "2014-05-29T23:00:00.000Z"}, {"field": "recs-articleid", "value": "9866669"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|psykiatri"}, {"field": "recs-publishtime", "value": "2014-05-29T23:00:00.000Z"}, {"field": "recs-rawtitle", "value": "Jeg ble innlagt og fikk mitt eget rom i 2. etg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/psykiatri"]}, {"field": "teaser", "value": "Det var p\u00e5 en m\u00e5te flaut \u00e5 vise at man var en pasient med psykiske problemer."}, {"field": "thumbnail", "value": "http://content-thumbnail.cxpublic.com/content/thumbnail200x150/9092f094c8dde635f392b91a4defd60c6b39ff50.jpg?597e3c25"}, {"field": "thumbnailfullheightdimensions", "value": "200x3095"}, {"field": "timestamp", "value": "2017-07-30T20:05:57.000Z"}, {"field": "title", "value": "Jeg ble innlagt og fikk mitt eget rom i 2. etg"}, {"field": "url", "value": "http://www.adressa.no/nyheter/psykiatri/article9866669.ece"}, {"field": "urlhash", "value": "9092f094c8dde635f392b91a4defd60c6b39ff50"}], "score": 0.75101626, "siteId": "9222270286501375973", "id": "9092f094c8dde635f392b91a4defd60c6b39ff50"}

