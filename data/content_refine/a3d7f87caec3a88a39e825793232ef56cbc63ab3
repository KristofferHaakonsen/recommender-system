{"fields": [{"field": "modifiedtime", "type": "time", "value": "2012-04-23T12:28:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DEN 30. JANUAR var det 70 \u00e5r siden Adolf Hitler kom til makten i Berlin. Av alle politiske beslutninger i det 20. \u00e5rhundre er denne kanskje den viktigste. Det g\u00e5r en direkte linje fra de marsjerende nazimassene med fakler under Brandenburger Tor og under Hitlers \u00e5pne vindu i Rikskanselliet om kvelden den 30. januar 1933, til utbruddet av den andre verdenskrigen i 1939 - ja like til Auschwitz.", "Uttrykket \u00abkom til makten\u00bb er ikke dekkende. Man snakker om en \u00abmakterobring\u00bb for 70 \u00e5r siden. Men det var ingen \u00aberobring\u00bb, heller ingen \u00abmaktovertakelse\u00bb, ingen \u00abmarsj mot Berlin\u00bb. Snarere en \u00abmaktovergivelse\u00bb fra anti-demokratiske politiske eliter under ledelse av den tidligere katolske reaksjon\u00e6re kansleren Franz von Papen.", "Det h\u00f8rer til historiens store ironier at han ble stilt for N\u00fcrnbergdomstolen i 1945, men frikjent. Von Papen er den fremste gravlegger av det f\u00f8rste tyske demokratiet. Han ble senere ambassad\u00f8r i Wien og Ankara etter s\u00e5vidt \u00e5 ha unng\u00e5tt \u00e5 bli myrdet under de lange knivers natt i 1934. Etter Anschluss med \u00d8sterrike i 1938 takket Hitler ham for \u00e5 ha \u00e5pnet d\u00f8ren til makten.", "DET VAR KRETSEN omkring Papen som hadde gjennomf\u00f8rt statskuppet mot den sosialdemokratiske delstatsregjeringen i Pr\u00f8yssen ledet av sosialdemokraten Otto Braun sommeren 1932. Det ber\u00f8vet de demokratiske kreftene den siste skansen som kunne ha budt Papen og Hitler motstand. Og det var de samme kretsene som den 30. januar 1933 fikk overtalt den aldrende president Paul von Hindenburg til \u00e5 slippe Hitler inn i regjeringskontorene - etter et fors\u00f8k fra den politiserende generalen Kurt von Schleicher p\u00e5 \u00e5 bringe inn det milt\u00e6re i allianse med SPD. Bare tanken p\u00e5 \u00e5 slippe sosialdemokratene inn i maktens korridorer i Berlin fikk von Hindenburg til \u00e5 steile.", "Nazipartiet var i mindretall - bare to ministre i regjeringen kom fra dem. Feltmarskalken likte ikke korporalen og \u00f8sterrikeren Hitler og foretrakk von Papen, men hans blokk hadde ikke flertall i riksdagen. Med Hitlers naziparti kunne den parlamentariske majoritet sikres for et anti-republikansk regjeringsopplegg med st\u00f8tte av det tysk-nasjonale og ogs\u00e5 anti-demokratiske partiet DNVP. P\u00e5 den m\u00e5ten h\u00e5pet den illiberale h\u00f8yresiden \u00e5 fange Hitler inn, \u00abtemme ham\u00bb og bruke ham. Papen sa at han n\u00e5 hadde f\u00e5tt \u00abmalt Hitler inn i et hj\u00f8rne\u00bb. Han skulle ta dramatisk feil.", "Det er galt \u00e5 si at Hitler ble stemt inn av det tyske folk i frie valg. NSDAP fikk aldri rent flertall i befolkningen, heller ikke ved tvangsvalget 5. mars 1933. Det m\u00e5tte de tysk-nasjonale under pressebaronen Alfred Hugenberg til for \u00e5 skaffe dem det. Sannheten er at nazipartiets st\u00f8tte hadde kulminert h\u00f8sten 1932. Mye tyder p\u00e5 at demokratiet kunne ha ridd krisen ut. Hitler fikk makten av republikkens fiender.", "\u00c5 TRO AT HITLER kunne temmes var en fatal misoppfatning. De anti-republikanske kretsene rundt Papen undervurderte Hitlers strategiske geni. Utviklingen ned i diktaturet er som \u00e5 f\u00f8lge en gresk tragedie mot en uavvendelig slutt. I februar 1933 br\u00f8t det ut brann i Riksdagen, antakelig p\u00e5satt av den hollandske kommunisten Lubbe. Denne brannen brukte Hitler som p\u00e5skudd til \u00e5 oppheve alle borgerrettigheter i Tyskland. Den 28. februar kom s\u00e5 fullmaktsloven som satte Hitler i stand til \u00e5 styre med dekreter uten riksdagens godkjennelse - og forbud mot kommunistpartiet. Bare SPD stemte mot, kommunistene var da alt fjernet fra Riksdagen. De \u00f8vrige partiene ble forbudt eller oppl\u00f8ste seg selv i juni 1933.", "Nazipartiet var i det ytterste juridisk korrekt. Maktovergivelsen skjedde i ytre sett juridisk uklanderlige former. Den fire\u00e5rige unntaksloven av 28. februar 1933 ble fornyet av en underdanig riksdag i 1937...", "Da Hitler kom til makten i 1933 gikk seks millioner tyskere arbeidsl\u00f8se. Den tyske middelklassen hadde lidd store tap under inflasjonskrisen i begynnelsen av 1920-tallet. Demokratiet ble forbundet med depresjon og arbeidskamper - og var grunnleggende svekket i sin legitimitet ved \u00e5 bli assosiert med \u00abskamfreden\u00bb i Versailles i 1919.", "MEN WEIMARREPUBLIKKENS krise var like mye politisk som \u00f8konomisk. Den opprinnelige politiske koalisjonen mellom sosialdemokratene, det katolske Zentrum og de liberale partiene DVP og DDP som hadde underst\u00f8ttet Weimar-forfatningen, gikk gradvis i oppl\u00f8sning utover 1920-tallet.", "Ved valget i 1930 var de liberale sentrumspartiene nesten helt borte og fl\u00f8ypartiene nazistene og kommunistene styrket. SPD holdt seg noenlunde p\u00e5 samme niv\u00e5 i krisen. Dermed fantes det intet regjeringsdyktig flertall i Riksdagen. Det \u00e5pnet for presidentstyre etter Weimar-forfatningens \u00a7 48 som ga presidenten uinnskrenkede fullmakter. Det var dette som skulle bli skjebnesvangert - n\u00e5r presidenten ikke lenger var en barriere mot nazistene.", "Da det siste parlamentsfunderte kabinettet under sosialdemokraten Hermann M\u00fcller gikk av i 1930 - for\u00f8vrig p\u00e5 en sterkt symbolmettet sak: Sp\u00f8rsm\u00e5let om \u00e5 kutte ned trygdeytelser - gikk Tyskland inn i en periode med presidentstyre. M\u00fcller beh\u00f8vde ikke g\u00e5 av. I ettertid viste dette seg \u00e5 v\u00e6re en katastrofal beslutning.", "DEN NESTE KANSLEREN, sentrumspolitikeren Heinrich Br\u00fcning, var tilhenger av \u00e5 spare seg ut av krisen, p\u00e5 presidentens n\u00e5de. Men Hindenburg fryktet f\u00f8rst og fremst sosialdemokratene og nektet \u00e5 ta dem inn i regjeringen (enda de satt med makten i Pr\u00f8yssen).", "Denne frykten for et av de mest reformistiske sosialdemokratiske partier i Europa har undret mange. Vi vet n\u00e5 at Hindenburg fryktet at SPD ville avsl\u00f8re hvordan landbrukssubsidier - de s\u00e5kalte Osthilfe-pengene - som var ment \u00e5 g\u00e5 til st\u00f8tte til de store jordgodsene \u00f8st for elven Elben, var blitt overf\u00f8rt i store mengder til hans eget gods Neudeck. Derfor ytte han motstand mot SDP i regjeringskoalisjon. Otto Braun v\u00e6ret denne uhyggelig faren og holdt avsl\u00f8rende opplysninger tilbake. Likevel roet ikke dette ned den gamle mann.", "Her ligger en umiddelbar \u00e5rsak til at det ikke ble skapt et regjeringsdyktig flertall i riksdagen: Hindenburg og den illiberale klikken rundt ham og deres \u00f8nske om \u00e5 fjerne SPD som regjeringsgrunnlag. Det i sin tur gjorde det mulig for republikkfiendene \u00e5 f\u00e5 Hindenburgs \u00f8re for \u00e5 pr\u00f8ve ut Hitler, hvis maktgrunnlag de s\u00e5 totalt undervurderte.", "Det vi ser er et partisystem som blir mer og mer fragmentert og polarisert - lammet av ytterpunkter. Dertil en \u00f8konomi i dyp krise og antakelig uten evne til \u00e5 b\u00e6re de kostbare velferdsordninger som den sterke tyske arbeiderklassen hadde f\u00e5tt gjennomf\u00f8rt.", "M\u00d8NSTERET VI SER er en dypt anti-demokratisk n\u00e6ringslivselite i spann med tilsvarende republikkfiendtlige politikere, pluss et totalit\u00e6rt ytterparti, NSDAP, som \u00e5pent proklamerte at de ville g\u00e5 gjennom demokratiets institusjoner for \u00e5 avskaffe det. Resultatet var en tragisk beslutning for 70 \u00e5r siden som \u00e5pnet for det fullstendigste barbari Europas historie. BERNT HAGTVET, professor i statsvitenskap, Universitetet i Oslo"]}, {"field": "category0", "value": "meninger"}, {"field": "contenthash", "value": "093c3336b5868874841139c2e4660b1e0c7d20bed21453d623939d2ca916263e"}, {"field": "createtime", "value": "2017-03-17T12:56:55.000Z"}, {"field": "description", "value": "\u00c5 tro at Hitler i 1933 kunne temmes var en fatal misoppfatning. De anti-republikanske kretsene undervurderte hans strategiske geni. Utviklingen ned i diktaturet er som \u00e5 f\u00f8lge en gresk tragedie mot en uavvendelig slutt, skriver Bernt Hagtvet."}, {"field": "dominantimage", "value": "http://www.adressa.no/incoming/article1105707.ece5/ALTERNATES/w980-default/ver2%20Hagtvet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a3d7f87caec3a88a39e825793232ef56cbc63ab3.jpg?5995c619"}, {"field": "dominantthumbnaildimensions", "value": "300x169"}, {"field": "heading", "value": "Hitlers vei til makten -adressa.no"}, {"field": "id", "value": "a3d7f87caec3a88a39e825793232ef56cbc63ab3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["sosialdemokraten", "fatal misoppfatning", "regjeringsdyktig flertall", "anti-republikanske kretsene", "riksdag", "strategiske geni", "makten", "tyske", "von", "partiet", "gresk tragedie", "demokratiet", "president"]}, {"field": "kw-entity", "value": ["neudeck", "hindenburg", "elben", "wien og ankara", "rikskanselliet", "p. p\u00e5", "anschluss", "brandenburger tor", "riksdagen", "zentrum", "papen og hitler", "papen", "lubbe", "n\u00fcrnbergdomstolen", "pr\u00f8yssen", "osthilfe", "d. bare", "auschwitz", "universitetet"]}, {"field": "kw-location", "value": ["europa", "weimar", "oslo", "tyskland", "versailles", "\u00f8sterrike", "berlin"]}, {"field": "kw-pageclass", "value": "article"}, {"field": "kw-person", "value": ["otto braun", "adolf hitler", "alfred hugenberg", "paul von hindenburg", "bernt hagtvet", "heinrich br\u00fcning", "kurt von schleicher", "franz von papen", "hermann m\u00fcller"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1105707.ece5/ALTERNATES/w980-default/ver2%20Hagtvet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hitlers vei til makten"}, {"field": "og-type", "value": "article"}, {"field": "og-url", "value": "http://www.adressa.no/meninger/article75479.ece"}, {"field": "pageclass", "value": ["article"]}, {"field": "publishtime", "value": "2003-01-31T17:38:18.000Z"}, {"field": "recs-articleid", "value": "2590140"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-01-31T17:38:18.000Z"}, {"field": "recs-rawtitle", "value": "Hitlers vei til makten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5 tro at Hitler i 1933 kunne temmes var en fatal misoppfatning. De anti-republikanske kretsene undervurderte hans strategiske geni. Utviklingen ned i diktaturet er som \u00e5 f\u00f8lge en gresk tragedie mot en uavvendelig slutt, skriver Bernt Hagtvet."}, {"field": "thumbnail", "value": "http://content-thumbnail.cxpublic.com/content/thumbnail200x150/a3d7f87caec3a88a39e825793232ef56cbc63ab3.jpg?5995c619"}, {"field": "thumbnailfullheightdimensions", "value": "200x1545"}, {"field": "timestamp", "value": "2017-08-17T16:36:41.000Z"}, {"field": "title", "value": "Hitlers vei til makten"}, {"field": "url", "value": "http://www.adressa.no/meninger/article75479.ece"}, {"field": "urlhash", "value": "a3d7f87caec3a88a39e825793232ef56cbc63ab3"}], "score": 0.6382426, "siteId": "9222270286501375973", "id": "a3d7f87caec3a88a39e825793232ef56cbc63ab3"}

