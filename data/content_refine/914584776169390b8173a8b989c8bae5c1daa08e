{"fields": [{"field": "modifiedtime", "type": "time", "value": "2016-02-02T21:28:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": "anne-marit dahl"}, {"field": "body", "value": ["Saken oppdateres.", "\u2013 Treningen ble et h\u00f8ydepunkt for meg, sier Torvik.", "Ett \u00e5r etter at hun ble erkl\u00e6rt kreftfri, legger hun til rette for at kreftrammet ungdom f\u00e5r et treningstilbud.", "\u2013 Jeg tror treningen hjalp meg da jeg ble syk, sier Torvik som \u00f8nsker at kreftoverlevende skal f\u00e5 muligheten til \u00e5 v\u00e6re fysisk aktive i et fellesskap.", "Egentlig hadde hun lagt h\u00e5ndballen p\u00e5 hylla. Men h\u00f8sten 2014 ble h\u00e5ndballmilj\u00f8et igjen viktig for sykepleierstudenten som studerer i Levanger.", "For livet tok en ny vending sommeren for snart to \u00e5r siden. Torvik hadde travle dager med sommerjobb i Surnadal, da hun oppdaget en kul ved kragebeinet. Kort tid etterp\u00e5 var studentlivet erstattet av str\u00e5ling og cellegift ved St. Olavs Hospital.", "\u2013 Jeg flyttet hjem til Skaun da jeg begynte behandlingen mot lymfekreften. Jeg kjente mange av dem som spilte h\u00e5ndball, og for meg ble treningene og kampene noe \u00e5 se fram til. Det var et sosialt h\u00f8ydepunkt, sier Torvik.", "N\u00e5r laget hennes spilte kamper i 4. divisjon, bidro hun for fullt i rollen som midtback. Som regel var hun p\u00e5 trening en uke etter cellegiftbehandling.", "\u2013 Men en gang fikk jeg behandling fredag og spilte kamp s\u00f8ndag, sier hun.", "\u2013 Det var nok noen p\u00e5 laget som syntes jeg var t\u00f8ff. Selv syntes jeg det var litt ekkelt \u00e5 dra p\u00e5 trening da jeg mistet h\u00e5ret, og jeg merket jo at jeg ikke var i s\u00e5 god form som f\u00f8r, men jeg hadde s\u00e5 lyst til \u00e5 spille og trene. Og det gikk jo helt fint, sier hun i dag.Hun m\u00f8ter Adresseavisen p\u00e5 St. Olavs Hospital i forbindelse med det nyoppstartede treningstilbudet til kreftforeningens ungdomsgruppe \u00abSjukt sprekt\u00bb. Gruppetreningen er for unge kreftoverlevere, og Torvik som er prosjektleder for tilbudet i Trondheim, er spent p\u00e5 oppm\u00f8tet.", "\u2013 Da jeg var syk, sa jeg ikke s\u00e5 mye til legene om at jeg dro p\u00e5 trening. Jeg tenkte kanskje at de ville si at jeg m\u00e5tte stoppe. Alle reagerer forskjellig p\u00e5 behand-ling, s\u00e5 jeg tror man m\u00e5 pr\u00f8ve \u00e5 v\u00e6re aktiv for \u00e5 kjenne p\u00e5 om kroppen t\u00e5ler det, sier hun.", "Hun er ikke i tvil om at hennes gode fysisk form hjalp henne gjennom den t\u00f8ffe kreftbehandlingen.", "\u2013 Jeg har selv erfart at det er viktig \u00e5 trene. Jeg tror det hjalp meg at jeg var i god form da jeg ble syk, og at jeg t\u00e5lte behandlingen godt fordi jeg trente, sier hun.", "Foruten treningen med h\u00e5ndballaget, var hun ogs\u00e5 flink til \u00e5 g\u00e5 tur.", "\u2013 Fjellturene med mamma og kj\u00e6resten gjorde godt, sier hun.", "Men veien til toppen var ikke alltid lett.", "\u2013 Det var litt rart \u00e5 kjenne at formen ble s\u00e5 d\u00e5rlig. Jeg var s\u00e5 sliten at jeg nesten ikke klarte \u00e5 komme meg til toppen noen ganger, forteller Torvik.", "Behandlingen av lymfekreften har gitt henne str\u00e5leskader i nakken som gj\u00f8r at hun ikke kan spille h\u00e5ndball n\u00e5.", "\u2013 Jeg h\u00e5per det g\u00e5r over med tida, men dermed m\u00e5tte jeg finne p\u00e5 noe annet. Som \u00e5 lede dette prosjektet, sier Torvik.", "Hun gleder seg over at til sammen sju deltakere m\u00f8tte opp p\u00e5 den f\u00f8rste onsdagstreningen under ledelse av Mette Bones og Marita Yvonne Bakken.", "\u2013 Jeg h\u00e5per mange vil m\u00f8te opp. Her er det ikke mye snakk om sykdom, og vi er en fin gruppe, sier Torvik.", "Og trenerne lover mye moro framover.", "\u2013 Aktivitet fremmer helsa. Vi skal trene b\u00e5de inne og ute. N\u00e5r v\u00e5ren kommer, har vi mange planer for trening i n\u00e6rmilj\u00f8et, sier de.", "\u2013 Trening b\u00f8r bli en naturlig del av kreftpasienters hverdag.", "Det sier Guro Birgitte Stene (bildet), spesialfysioterapeut PhD og forsker ved Kreftklinikken St. Olavs Hospital. Hun er ogs\u00e5 faglig leder for Pusterommet ved sykehuset. Stene er i startgropa med en forskningsgruppe innen kreftrehabilitering i Midt-Norge sammen med flere forskere ved St. Olavs Hospital og NTNU og seniorforsker Line Oldervoll og stipendiat Jon Arne Sandm\u00e6l ved LHL-klinikkene R\u00f8ros Rehabilitering. Trening er et av hovedsatsningsomr\u00e5dene til forskningsgruppa, og historien til Anja Torvik ber\u00f8rer henne.", "\u2013 Jeg blir ber\u00f8rt over slike historier fordi det viser stor viljestyrke og \u00f8nske om \u00e5 leve et godt liv til tross for kreftsykdom. Anja har erfart hvor viktig fysisk aktivitet kan v\u00e6re i en sykdomssituasjon og har ogs\u00e5 greid \u00e5 omstille seg n\u00e5r hun ikke lenger kunne drive med h\u00e5ndball, sier Stene.", "1 Hvordan vil du beskrive ressursene som brukes p\u00e5 forskning knyttet til effekten av trening under kreftbehandling?", "\u2013 Det er en \u00f8kende interesse for betydningen av fysisk aktivitet og trening i medisinske og helsefaglige fag\u2014 og forskningsmilj\u00f8er. De siste 10-20 \u00e5rene har flere nasjonale og internasjonale forskningsmilj\u00f8 bidratt med kunnskap p\u00e5 feltet. Men det forskes for lite p\u00e5 trening og kreft, og mye vet vi enn\u00e5 ikke svaret p\u00e5. Det er helt klart behov for mer ressurser til forskning p\u00e5 dette feltet.", "2 Hva vet vi om effekten av trening ved en kreft-diagnose?", "\u2013 Det er de siste ti \u00e5rene publisert flere gode oversiktsartikler, som summerer opp resultatene fra mange studier. Disse konkluderer med at tilrettelagt trening, kan ha god effekt p\u00e5 \u00e5 lindre bivirkninger fra kreftbehandling, vedlikeholde og bedre fysisk form og gi \u00f8kt livskvalitet hos kreftpasienter. Det er s\u00e6rlig kreftformer som brystkreft og kreft i prostata som er unders\u00f8kt, og i de fleste studier er pasientene under kurativ behandling eller de er i en rehabiliteringsfase etter behandlingen er ferdig. Det anbefales sterkt at kreftpasienter skal leve et sunt og aktivt liv, s\u00e6rlig med tanke p\u00e5 \u00e5 forebygge tilbakefall eller ny kreftsykdom. Forskning som p\u00e5g\u00e5r n\u00e5 integreres i st\u00f8rre grad inn i den medisinske behandlingen, (omtales som \u00abexercise oncology\u00bb) og har som m\u00e5l \u00e5 redusere bivirkninger underveis, gj\u00f8re pasientene i stand til \u00e5 t\u00e5le behandling bedre, komme seg raskere i form etter behandling og i beste fall gi \u00f8kt overlevelse. Det er for tidlig \u00e5 si noe klart om resultatene fra denne forskningen, men det ser ut til at kreftpasienter i alle faser av sykdommen b\u00e5de \u00f8nsker og er i stand til \u00e5 trene under kreftbehandling. Trening er nok kommet for \u00e5 bli en naturlig del av en kreftpasients hverdag. Men det trengs mer forskning p\u00e5 flere kreftformer, p\u00e5 pasienter som lever med uhelbredelig kreftsykdom og p\u00e5 seneffekter av kreftbehandling. 3 Hvilken type trening anbefales under og etter behandling?", "\u2013 Dette avhenger av kreftdiagnosen, og hvor i sykdomsforl\u00f8pet pasienten er. Vi erfarer at mange \u00f8nsker \u00e5 trene kondisjon og styrke for \u00e5 komme i form, men yoga er ogs\u00e5 veldig popul\u00e6rt hos pasienter som er under behandling. N\u00e5r formen er d\u00e5rlig, kan det for noen v\u00e6re nok trening i \u00e5 gj\u00f8re hverdags-lige aktiviteter som husarbeid eller \u00e5 g\u00e5 tur. Det er anbefalt for alle kreftpasienter \u00e5 f\u00f8lge de generelle retningslinjene for fysisk aktivitet som inneb\u00e6rer \u00e5 v\u00e6re i moderat aktivitet minimum 30 minutter per dag og begrense stillesitting, fordi vi vet at mange blir inaktive under kreftbehandling og mange sliter ogs\u00e5 med \u00e5 finne tilbake til en aktiv hverdag etter kreftsykdom.", "4 Hvilken effekt kan trening ha p\u00e5 bivirkninger av kreftbehandling?", "\u2013 Kreftbehandling f\u00f8rer blant annet til bivirkninger som redusert hjerte\u2014 og lungefunk-sjon, tap av muskelfunksjon og utmattelse (fatigue) som bidrar til \u00e5 svekke pasienten b\u00e5de fysisk og psykisk. Vi unders\u00f8ker n\u00e5 om pasienter med \u00f8re-nese-hals kreft greier \u00e5 gjennomf\u00f8re styrketrening mens de f\u00e5r kreftbehandling \u2013 en kombinasjon av str\u00e5leterapi og kjemoterapi. Behandling medf\u00f8rer mye plager og pasientene kan f\u00e5 store problemer med \u00e5 spise og unng\u00e5 \u00e5 g\u00e5 ned i vekt. Vi mener derfor at de kan ha nytte av \u00e5 f\u00e5 st\u00f8ttebehandling som trening og ern\u00e6ringstilskudd for \u00e5 unng\u00e5 \u00e5 tape muskelmasse og t\u00e5le behandlingen bedre. Trening som er godt tilrettelagt kan v\u00e6re veldig bra for mange pasienter, men b\u00f8r ikke f\u00f8re til for stor belastning slik at trening f\u00e5r negativ effekt. Det kreves derfor at den som gir trening, det kan v\u00e6re helsepersonell eller instrukt\u00f8rer, har god kunnskap om kreftsykdom og behandling.", "5 P\u00e5 hvilke omr\u00e5der trenger man mer kunnskap om trening og kreft?", "\u2013 Vi vet en del om effekter av trening b\u00e5de under og etter kreftbehandling for en del krefttyper, men hvem det er viktigst for og n\u00e5r i sykdoms\u2014 og behandlingsforl\u00f8pet det er mest viktig, det er vi mer usikre p\u00e5. Forskningen framover vil nok legge vekt p\u00e5 \u00e5 v\u00e6re mindre generell og g\u00e5 mer spesifikt inn p\u00e5 effekter av trening i ulike diagnosegrupper og innenfor forskjellige kreftbehandlinger. Trening fungerer ikke n\u00f8dvendigvis alene, men b\u00f8r ofte inng\u00e5 i en mer helhetlig kreftrehabilitering.", "6 Hvordan lykkes man med fysisk aktivitet n\u00e5r man f\u00e5r kreft?", "\u2013 Mye avhenger av hvor fysisk aktiv du har v\u00e6rt f\u00f8r du ble kreftsyk, og hvilke erfaringer du har med fysisk aktivitet. Det er ikke dermed sagt at kreftpasienter som tidligere ikke har trent noe s\u00e6rlig, ikke kan begynne med dette n\u00e5r de er under kreftbehandling. Vi opplever at mange er motiverte for en livsstilsendring, og kommer i gang med trening hvis de f\u00e5r god veiledning og ikke minst, st\u00f8tte fra andre pasienter som er i samme situasjon. Hos noen er det viktigste \u00e5 finne en aktivitet som gir inspirasjon og sosial tilh\u00f8righet. Andre motiveres av \u00e5 vite at styrketreningen kan motvirke bivirkninger og gj\u00f8re at de t\u00e5ler kreftbehandlingen bedre. De aller fleste kreftpasienter kan v\u00e6re i noen form for fysisk aktivitet, og b\u00f8r s\u00f8ke r\u00e5d og veiledning hvis de er i tvil og har vansker med \u00e5 komme i gang.", "7 Hvilke hensyn m\u00e5 denne pasientgruppen ta n\u00e5r de skal v\u00e6re fysisk aktive?", "\u2013 Dette avhenger av kreftdiagnosen og hvilken behandling pasienten f\u00e5r. I tillegg er det sv\u00e6rt individuelt hvilke hensyn som m\u00e5 tas fordi pasientenes funksjonsniv\u00e5 kan variere mye i en behandlingsperiode. Lav til moderat fysisk aktivitet som for eksempel \u00e5 g\u00e5 tur, kan anbefales alle som er i stand til det. N\u00e5r det gjelder mer spesifikk trening med h\u00f8yrere intensitet, s\u00e5 anbefales ikke dette hvis pasienter har feber, lav blodprosent eller er i d\u00e5rlig allmenntilstand av andre \u00e5rsaker. Under kreftbehandling, s\u00e6rlig cellegift, kan pasienter ha lavt immunforsvar og v\u00e6re utsatt for infeksjoner. Dette m\u00e5 det da tas hensyn til. Innen kreftrehabilitering er balansen mellom \u00e5 oppn\u00e5 en trenings-belastning som gir helsegevinst og samtidig ta n\u00f8dvendige hensyn til den enkelte pasients behov, hovedfokus i alle trenings\u00f8kter.", "Er et aktivt og sosialt tilbud til unge kreftoverlevere.", "Har raskere rehabilitering etter endt behandling som m\u00e5l gjennom et aktivt fellesskap.", "Tilbudet fins i Bergen, Oslo,", "Elverum - og n\u00e5 ogs\u00e5", "i Trondheim.", "Tilbyr ukentlige gruppetreninger for ungdom mellom 15-35 \u00e5r.", "Trener styrke og utholdenhet som tilpasses den enkeltes behov i lokaler ved St. Olavs Hospital.", "Tilbyr \u00abm\u00e5nedens aktivitet\u00bb som kan v\u00e6re f.eks spinning, yoga eller zumba.", "Kilde: ungkreft.no", "Vis fakta"]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "4348ed6680c69f74108d3fc3c47661f35a899631939c950345649e3ef744de4c"}, {"field": "createtime", "value": "2017-05-07T15:27:56.000Z"}, {"field": "description", "value": "Da Anja \u00d8rsal Torvik (23) fikk lymfekreft, spilte hun h\u00e5ndballkamp to dager etter cellegiftbehandling."}, {"field": "heading", "value": ["Anja (23) spilte h\u00e5ndballkamp to dager etter cellegift-behandling -adressa.no", "\u2013 Et h\u00f8ydepunkt", "\u2013 Ekkelt \u00e5 miste h\u00e5ret", "Tror treningen hjalp henne", "Stoppes av str\u00e5leskade", "Mener alle kreftpasienter b\u00f8r f\u00e5 tilbud om trening"]}, {"field": "id", "value": "914584776169390b8173a8b989c8bae5c1daa08e"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": ["sports", "health-and-fitness"]}, {"field": "kw-concept", "value": ["trene", "fysisk aktiv", "aktiv"]}, {"field": "kw-entity", "value": ["sjukt", "torvik", "kreftklinikken st", "olavs hospital", "anja", "pusterommet", "mette bones og marita yvonne bakken", "adresseavisen", "line oldervoll", "r\u00f8ros rehabilitering", "phd", "st. olavs hospital"]}, {"field": "kw-location", "value": ["levanger", "oslo", "skaun", "midt-norge", "surnadal", "trondheim", "bergen"]}, {"field": "kw-pageclass", "value": "article"}, {"field": "kw-person", "value": ["mette bones", "marita yvonne bakken", "guro birgitte stene", "anja torvik", "anja \u00f8rsal torvik", "jon arne sandm\u00e6l"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "http://vertical.snd.no/images/0081ba87-b87d-4b02-9d15-2ab3b3403667?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anja (23) spilte h\u00e5ndballkamp to dager etter cellegift-behandling"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Anja-23-spilte-handballkamp-to-dager-etter-cellegift-behandling-216501b.html"}, {"field": "pageclass", "value": ["article"]}, {"field": "publishtime", "value": "2016-02-02T21:21:54.000Z"}, {"field": "recs-articleid", "value": "216501"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2016-02-02T21:21:54.000Z"}, {"field": "recs-rawtitle", "value": "Anja (23) spilte h\u00e5ndballkamp to dager etter cellegift-behandling -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Da Anja \u00d8rsal Torvik (23) fikk lymfekreft, spilte hun h\u00e5ndballkamp to dager etter cellegiftbehandling."}, {"field": "thumbnail", "value": "http://content-thumbnail.cxpublic.com/content/thumbnail200x150/914584776169390b8173a8b989c8bae5c1daa08e.jpg?5946a1c1"}, {"field": "thumbnailfullheightdimensions", "value": "200x2339"}, {"field": "timestamp", "value": "2017-06-18T15:52:33.000Z"}, {"field": "title", "value": "Anja (23) spilte h\u00e5ndballkamp to dager etter cellegift-behandling"}, {"field": "url", "value": "http://www.adressa.no/100Sport/ballsport/Anja-23-spilte-handballkamp-to-dager-etter-cellegift-behandling-216501b.html"}, {"field": "urlhash", "value": "914584776169390b8173a8b989c8bae5c1daa08e"}], "score": 0.7964242, "siteId": "9222270286501375973", "id": "914584776169390b8173a8b989c8bae5c1daa08e"}

