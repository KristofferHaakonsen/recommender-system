{"fields": [{"field": "modifiedtime", "type": "time", "value": "2017-01-06T09:38:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["teater", "Tr\u00f8ndelag teater", "Kristian Seltun", "UtAwards"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Teater\u00e5ret 2016 startet med en kunstnerisk markering av at landets eldste teaterscene, Gamle scene, var 200 \u00e5r.", "I 2017 feirer vi at det i \u00e5r er 20 \u00e5r siden Trondheim endelig ogs\u00e5 fikk en moderne teaterscene.", "Det var lenge et problem for Trondheim at Gamle Scene ikke bare var den eldste i kontinuerlig drift i Norge, men ogs\u00e5 den eneste st\u00f8rre scenen i Trondheim. Ensemblet spilte i et museum.", "I 1997 ble det moderne teaterhuset Tr\u00f8ndelag Teater innviet av dronning Sonja: Den store moderne hovedscenen, og de to mindre scenene som er bygd rundt Gamle Scene og Theatercaf\u00e9en. Teoretisk sett kan 1150 publikummere se teater samtidig p\u00e5 fem forskjellige scener. Det har ikke skjedd, vil neppe skje; og kanskje litt oftere enn \u00f8nskelig krever store oppsetninger p\u00e5 hovedscenen s\u00e5pass mye at resten av huset st\u00e5r tomt.", "Stem p\u00e5 \u00e5rets forestilling og \u00e5rets skuepillere i Utawards p\u00e5 adressa.no", "Men hovedinntrykket er at det skjer mye, b\u00e5de av stort og sm\u00e5tt p\u00e5 Tr\u00f8ndelag Teater. Og ikke minst: at det skjer mye som er veldig bra.", "For et \u00e5r siden var vi opptatt av det store generasjonsskiftet som var i ferd med \u00e5 bli gjennomf\u00f8rt p\u00e5 teatret, et skifte som innebar mer enn alder. Det er en annen skuespillertype som n\u00e5 dominerer ensemblet enn de gamle publikumsheltene.", "Generasjonsskiftet m\u00e5 sies \u00e5 ha g\u00e5tt knirkefritt. Visst kan vi savne skuespillerne som forsvant, men koblingen repertoar og skuespillerstab har v\u00e6rt tiln\u00e6rmet hundre prosent vellykket. Mens 2015 var litt p\u00e5 det jevne, var rekken av kunstneriske seire gjennom \u00e5ret 2016 imponerende.", "Denne uka ble nominasjonene for Utawards presentert. Om jeg ikke husker feil, er det f\u00f8rste gang at samtlige seks nominerte i Utawards' to teaterkategorier, forestilling og skuespillere, stammer fra oppsetninger p\u00e5 Tr\u00f8ndelag Teater.", "\u00abTvillingenes dagbok\u00bb , \u00abBegynnelser\u00bb og \u00abDoppler\u00bb er de nominerte forestillingene. Hadde det v\u00e6rt fire nominasjoner, ville den fjerde blitt Lisa Lies \u00abDet er bedre \u00e5 kappe det av enn \u00e5 g\u00e5 gjennom livet\u00bb.", "Det har v\u00e6rt fine oppsetninger ogs\u00e5 ved andre teaterscener i Trondheim og Tr\u00f8ndelag. Men i 2016 var ingen i n\u00e6rheten av djervheten og gjennomf\u00f8ringskraften i Prinsens gate. R\u00e5stoff, blant annet ferskvare fra noen av regionens egne fremste fortellere, ble behandlet og formidlet p\u00e5 uts\u00f8kt vis av regiss\u00f8rer med personlige visjoner, skuespillere med vitalitet og overskudd \u2013 og med teatrets profesjonelle soliditet i bunn.", "Det er ikke bare de fire oppsetningene heller. Det var friskt med \u00abBunnlinja\u00bb, moro med \u00abKarlsson p\u00e5 taket\u00bb og \u00abJuleevangeliet\u00bb, interessant med \u00e5rets Ibsen-satsing \u2013 og \u00abArmod og edelt sinn\u00bb, som startet teater\u00e5ret 2016, var en overraskende vital gjenskaping av hvordan teater fremsto p\u00e5 denne scenens f\u00f8rste tid p\u00e5 1800-tallet.", "LES OGS\u00c5: Fire Edda-nominasjoner til Tr\u00f8ndelag Teater", "Teaterspr\u00e5ket moderniseres hundre\u00e5r for hundre\u00e5r gjennom \u00e5rets to f\u00f8rste oppsetninger p\u00e5 Tr\u00f8ndelag Teater. Nylig avd\u00f8de Edward Albees \u00abHvem er redd for Virginia Woolf\u00bb er en av de virkelige klassikere fra det tyvende \u00e5rhundre, mens Linnea Myhres \u00abEvig s\u00f8ndag\u00bb tar pulsen p\u00e5 en ung generasjon i dette \u00e5rhundre. Legger en til fjor\u00e5rets 1800-tallstykke, f\u00e5r vi en fascinerende tidsreise gjennom tre hundre\u00e5r, om b\u00e5de teaterspr\u00e5k og kj\u00e6rlighetens vilk\u00e5r. Men ogs\u00e5 en p\u00e5minnelse om teatrets doble oppgave i \u00e5 ta vare p\u00e5 det gamle og skape noe nytt.", "LES OGS\u00c5: Teatersjef Kristian Seltun er nominert som \u00e5rets kulturpersonlighet", "Repertoaret 2017 viser en fin balansegang mellom det lokale og det internasjonale, mellom underholdning og kunstnerisk fornyelse, mellom klassikere og urpremierer.", "Vi blir presentert for nye tanker av Tyra T\u00f8nnesen, Linn\u00e9a Myhre og Lisa Lie, men ogs\u00e5 klassikere av Ibsen, Albee og Tennessee Williams, og dramatisering av Dostojevskij av Ole Johan Skjelbred. Vi f\u00e5r r\u00f8lp og rai i Sherwoodskogen med tr\u00f8ndersk humor og popmusikk, og det klassiske lystspillet \u00abPanikk i kulissene\u00bb.", "Selv om vi ikke f\u00e5r nye storsatsinger ala fjor\u00e5rets med Erlend Loe og Carl Frode Tiller, ser repertoaret i 2017 lovende ut. Det kan forsterke posisjonen til Tr\u00f8ndelag Teater som landets kanskje djerveste og \u00abunge\u00bb institusjonsteater.", "Tr\u00f8ndelag Teater er avgjort ikke lenger et museum, men tradisjonen og \u00absjelen\u00bb som ligger i veggene og skr\u00e5scenen i Gamle Scene er fundamentet og tryggheten n\u00e5tidens ensemble kan bygge sin fornyelse p\u00e5."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "20a3e20d232eb5d3904fda0ec89da78396b835de2e5b8c0f6aee39f88d2c0b1c"}, {"field": "createtime", "value": "2017-01-06T09:42:41.000Z"}, {"field": "description", "value": "Tr\u00f8ndelag Teaters sjel ligger fortsatt i Gamle Scene, mens landets kanskje mest vitale og \u00abunge\u00bb kunstneriske stab s\u00f8rger for hjertepumpen og livsblodet."}, {"field": "dominantimage", "value": "http://www.adressa.no/pluss/kultur/article14019930.ece/4xufsz/ALTERNATES/w980-default/Doppler-1-4109"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/76bba83fc781594f83b3f3b3249e695339dea537.jpg?592c670c"}, {"field": "dominantthumbnaildimensions", "value": "300x169"}, {"field": "heading", "value": "Landets eldste \u2013 og yngste teater -adressa.no"}, {"field": "id", "value": "76bba83fc781594f83b3f3b3249e695339dea537"}, {"field": "keyword", "value": ["teater", "Tr\u00f8ndelag teater", "Kristian Seltun", "UtAwards"]}, {"field": "keywords", "value": "teater,Tr\u00f8ndelag teater,Kristian Seltun,UtAwards"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["gamle scene", "teater", "scene"]}, {"field": "kw-entity", "value": ["evig", "sonja", "juleevangeliet", "dostojevskij", "prinsens", "karlsson", "begynnelser", "panikk", "erlend loe og carl frode tiller", "sherwoodskogen", "utawards", "trondheim og tr\u00f8ndelag", "linn\u00e9a myhre og lisa lie", "edda", "bunnlinja", "gamle scene", "gamle scene og theatercaf\u00e9en", "albee og tennessee williams", "ibsen", "doppler", "tr\u00f8ndelag teater", "armod"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["linnea myhres", "lisa lies", "lisa lie", "erlend loe", "tyra t\u00f8nnesen", "linn\u00e9a myhre", "edward albees", "tennessee williams", "virginia woolf", "ole johan skjelbred", "kristian seltun", "carl frode tiller"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article14019930.ece/4xufsz/ALTERNATES/w980-default/Doppler-1-4109"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Landets eldste \u2013 og yngste teater"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2017/01/06/Landets-eldste-%E2%80%93-og-yngste-teater-14019933.ece"}, {"field": "pageclass", "value": ["article"]}, {"field": "publishtime", "value": "2017-01-06T09:38:19.000Z"}, {"field": "recs-articleid", "value": "14019933"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2017-01-06T09:38:19.000Z"}, {"field": "recs-rawtitle", "value": "Landets eldste \u2013 og yngste teater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Tr\u00f8ndelag Teaters sjel ligger fortsatt i Gamle Scene, mens landets kanskje mest vitale og \u00abunge\u00bb kunstneriske stab s\u00f8rger for hjertepumpen og livsblodet."}, {"field": "thumbnail", "value": "http://content-thumbnail.cxpublic.com/content/thumbnail200x150/76bba83fc781594f83b3f3b3249e695339dea537.jpg?592c670c"}, {"field": "thumbnailfullheightdimensions", "value": "200x1777"}, {"field": "timestamp", "value": "2017-05-29T18:23:08.000Z"}, {"field": "title", "value": "Landets eldste \u2013 og yngste teater"}, {"field": "url", "value": "http://www.adressa.no/pluss/kultur/2017/01/06/Landets-eldste-%e2%80%93-og-yngste-teater-14019933.ece"}, {"field": "urlhash", "value": "76bba83fc781594f83b3f3b3249e695339dea537"}], "score": 0.80088323, "siteId": "9222270286501375973", "id": "76bba83fc781594f83b3f3b3249e695339dea537"}

