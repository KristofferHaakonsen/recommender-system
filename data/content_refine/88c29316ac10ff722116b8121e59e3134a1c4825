{"fields": [{"field": "modifiedtime", "type": "time", "value": "2016-03-18T17:51:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Privatskole", "Utdanningsdirektoratet", "Skole"]}, {"field": "author", "value": "hilde skjesol"}, {"field": "body", "value": ["Saken oppdateres.", "- Vi har i tilsynet funnet at styret har drevet bevisst i strid med regelverket. Vi har avdekket brudd p\u00e5 alle kontrollerte omr\u00e5der. Vi har ogs\u00e5 avdekket uforsvarlig \u00f8konomiforvaltning. Grunnen til at vi trekker godkjenningen er at vi ikke har tillit til at styret har evne og vilje til \u00e5 drive skolen i samsvar med regelverket i fremtiden, sier Bente Barton Dahlberg, avdelingsdirekt\u00f8r i Utdanningsdirektoratet (Udir).", "Hun sier det er sv\u00e6rt sjelden at Udir trekker godkjenningen til en friskole.", "- Vi har bare trukket godkjenningen i et f\u00e5tall saker siden vi overtok tilsynet i 2009, sier hun.", "Skolen er uenig i avgj\u00f8relsen, og anker n\u00e5 til Kunnskapsdepartementet.", "Det er et omfattende tilsyn ved friskolen som ligger til grunn for den dramatiske beslutningen. I tillegg st\u00f8tter Udir seg p\u00e5 et tidligere tilsyn fra Fylkesmannen i S\u00f8r-Tr\u00f8ndelag hvor det ble avdekket en rekke avvik ved skolen, samt et vedtak fra sist sommer hvor Fylkesmannen p\u00e5la skolen \u00e5 m\u00f8te i Konfliktr\u00e5det p\u00e5 grunn av h\u00f8yt konfliktniv\u00e5 mellom skole og hjem.", "Udir p\u00e5peker at de har avdekket mange alvorlige og gjentatte brudd p\u00e5 regelverket, og vurderer derfor at tilbaketrekking av godkjenningen er et riktig reaksjonsmiddel.", "- Vi har funnet brudd p\u00e5 alle kontrollerte omr\u00e5der, og vi har avdekket betydelige svakheter i \u00f8konomiforvaltningen. Skolen har ikke klart \u00e5 fremvise bilagsinformasjon for regnskaps\u00e5ret 2011, og det gj\u00f8r at vi ikke kan kontrollere om statsst\u00f8tten er kommet elevene til gode. Statsst\u00f8tte og skolepenger skal benyttes p\u00e5 elevene. Det er forutsetningen for utbetaling av statsst\u00f8tte. Manglene ved \u00f8konomiforvaltningen gj\u00f8r det veldig vanskelig for oss \u00e5 ta stilling til om midlene er brukt p\u00e5 elevene, sier Barton Dahlberg.", "LES OGS\u00c5: Fikk eksamensmateriell fire dager for tidlig", "Dette er noen av funnene som Udir n\u00e5 legger frem:", "\u00d8konomi:", "Udir p\u00e5peker at det er vanskelig \u00e5 avklare om statstilskuddet og skolepengene kommer elevene til gode. Skolen har \u00abbetydelige svakheter i \u00f8konomiforvaltningen\u00bb. Skolen har ikke kunnet vise frem regnskapsbilag for 2011. For regnskaps\u00e5rene 2012\u20132014 er det avdekket mangelfulle bilag, og det er bilag som er forsvunnet. Skolen har en omfattende bruk av kontantkasse, noe som Udir mener \u00f8ker sannsynligheten for svinn. I tillegg mener Udir at enkelte av kostnadene som er belastet skolen, er av privat karakter, og viser til bl.a. restaurantbes\u00f8k og innkj\u00f8p av ishockeyutstyr til barn.", "- Grunnet den mangelfulle dokumenteringen av kostnadene, har vi ikke klart \u00e5 tallfeste hvor mye dette utgj\u00f8r, skriver Udir.", "Faglig oppl\u00e6ring:", "Nidaros idrettsungdomsskole er godkjent som ordin\u00e6r grunnskole, og har ingen s\u00e6rskilt godkjenning for \u00e5 drive med idrett. Skolen har flere ganger s\u00f8kt om \u00e5 f\u00e5 utvidet timetall, men har f\u00e5tt avslag. Til tross for dette har skolen tilbudt elevene et h\u00f8yere timetall enn det den har lov \u00e5 tilby i henhold til Kunnskapsl\u00f8ftets fag- og timefordeling. Skolen har ogs\u00e5 tilbudt elevene for f\u00e5 valgfag, konkluderer Udir.", "Ledelse av skolen:", "Skolen har v\u00e6rt drevet av et stiftelsesstyre og et skolestyre, men beslutninger er tatt i stiftelsesstyret. Representanter for elever, foreldre og ansatte har kun deltatt i skolestyret, og har dermed ikke f\u00e5tt mulighet til \u00e5 p\u00e5virke beslutninger ved skolen. Dette er i strid med friskoleloven.", "Inntak til skolen:", "N\u00e5r elever har s\u00f8kt til skolen, er de i s\u00f8knadsskjemaet blitt spurt om hvilke idretter de er aktiv i, om faglige ferdigheter og attest fra trener. Skolen har ogs\u00e5 spurt om eleven har spesielle behov, og har bedt om passfoto av eleven. Dette er irrelevant informasjon som er egnet til \u00e5 sile s\u00f8kere, mener Udir og sl\u00e5r fast at skolens inntaksprosess er i strid med friskoleloven.", "Skolen har i sitt tilsvar til Udir lovt \u00e5 rette opp i en rekke av forholdene som er p\u00e5pekt, men Udir holder fast p\u00e5 sin beslutning om \u00e5 trekke godkjenningen.", "- Vi er avhengig av \u00e5 ha tillit til at friskolene driver etter de nasjonale spillereglene, sier Barton Dahlberg.", "Av hensyn til elevene, f\u00e5r skolen tillatelse til \u00e5 drive ut skole\u00e5ret.", "Rektor Jostein Iversen sier de er uenige i Utdanningsdirektoratets avgj\u00f8relse. De anker n\u00e5 vedtaket inn for Kunnskapsdepartementet.", "- Skolen er fortsatt av den oppfatning at den endelige rapporten bygger p\u00e5 feil faktum, noe som vi p\u00e5pekte i v\u00e5rt tilsvar som ble sendt Udir i desember 2016. Skolen er sterkt uenig i Udir sitt vedtak, og mener at sanksjonen om \u00e5 ta bevilgningen fra skolen er altfor sterk, skriver Iversen i en mail.", "Skolen mottok vedtaket onsdag denne uken, og har allerede klaget vedtaket inn for Kunnskapsdepartementet.", "- Vi har tro p\u00e5 at Kunnskapsdepartementet vil omgj\u00f8re vedtaket. Skolen har ogs\u00e5 s\u00f8kt om \u00e5 f\u00e5 lov \u00e5 drive skole til den endelige klageprosessen er avgjort. Vi vil derfor drive skolen som vanlig, og elevene vil f\u00e5 det samme tilbudet som f\u00f8r, skriver Iversen.", "Skolen har i sitt tilsvar til Udir varslet at de vil rette opp i de avvik som Udir peker p\u00e5, b\u00e5de n\u00e5r det gjelde inntaksreglene ved skolen og antallet skoletimer. De avviser ogs\u00e5 at skolen bevisst har drevet i strid med regelverket, og at skolen er belastet med private kostnader.", "Elevene ved skolen ble informert om vedtaket fredag f\u00f8r p\u00e5skeferien. Iversen sier at reaksjonen var ulik.", "- Elevene er glad i skolen sin, og trives her. Derfor er mange litt oppgitt og trist over dette. De er overrasket, og skj\u00f8nner ikke helt hva som foreg\u00e5r, sier Iversen.", "Skolen har i dag 150 elever. Blir vedtaket st\u00e5ende, inneb\u00e6rer det at 10. trinn f\u00e5r avslutte sin skolegang, mens elevene i 8. og 9. trinn m\u00e5 s\u00f8ke seg til andre skoler. If\u00f8lge Utdanningsdirektoratet har n\u00e5 elevenes hjemkommune et ansvar for \u00e5 gi elevene skoleplass.", "If\u00f8lge Iversen har idrettsungdomsskolen tatt inn 50 nye s\u00f8kere til h\u00f8stens 8. trinn. Disse vil n\u00e5 bli informert om situasjonen via brev."]}, {"field": "category0", "value": "pluss"}, {"field": "contenthash", "value": "5f35b182be7a33ffdc3a4791fcfc01a0e5ee98755249af0a88bb1bc8247dfea2"}, {"field": "createtime", "value": "2016-03-18T17:54:40.000Z"}, {"field": "description", "value": "Utdanningsdirektoratet trekker godkjenningen til privatskolen Nidaros idrettsungdomsskole. 150 elever mister trolig skoleplassen fra h\u00f8sten av."}, {"field": "dominantimage", "value": "http://www.adressa.no/pluss/article12323932.ece/2mrx23/ALTERNATES/w980-default/omw_Nidaros-Idrettsungdskole.01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/88c29316ac10ff722116b8121e59e3134a1c4825.jpg?5918516c"}, {"field": "dominantthumbnaildimensions", "value": "300x169"}, {"field": "heading", "value": ["Vil stenge privatskole i Trondheim -adressa.no", "Tilsyn", "Avhengig av tillit", "Uenig i avgj\u00f8relsen", "Informerte elevene"]}, {"field": "id", "value": "88c29316ac10ff722116b8121e59e3134a1c4825"}, {"field": "keyword", "value": ["Privatskole", "Utdanningsdirektoratet", "Skole"]}, {"field": "keywords", "value": "Privatskole,Utdanningsdirektoratet,Skole"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-concept", "value": ["trekke godkjenningen", "skole", "elever", "drive skole"]}, {"field": "kw-entity", "value": ["kunnskapsdepartementet", "kunnskapsl\u00f8ftets", "konfliktr\u00e5det", "nidaros", "fylkesmannen", "utdanningsdirektoratet", "udir"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["bente barton dahlberg", "barton dahlberg", "jostein iversen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article12323932.ece/2mrx23/ALTERNATES/w980-default/omw_Nidaros-Idrettsungdskole.01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil stenge privatskole i Trondheim"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/03/18/Vil-stenge-privatskole-i-Trondheim-12323934.ece"}, {"field": "pageclass", "value": ["article"]}, {"field": "publishtime", "value": "2016-03-18T17:51:55.000Z"}, {"field": "recs-articleid", "value": "12323934"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-03-18T17:51:55.000Z"}, {"field": "recs-rawtitle", "value": "Vil stenge privatskole i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Utdanningsdirektoratet trekker godkjenningen til privatskolen Nidaros idrettsungdomsskole. 150 elever mister trolig skoleplassen fra h\u00f8sten av."}, {"field": "thumbnail", "value": "http://content-thumbnail.cxpublic.com/content/thumbnail200x150/88c29316ac10ff722116b8121e59e3134a1c4825.jpg?5918516c"}, {"field": "thumbnailfullheightdimensions", "value": "200x2233"}, {"field": "timestamp", "value": "2017-05-14T12:45:32.000Z"}, {"field": "title", "value": "Vil stenge privatskole i Trondheim"}, {"field": "url", "value": "http://www.adressa.no/pluss/2016/03/18/Vil-stenge-privatskole-i-Trondheim-12323934.ece"}, {"field": "urlhash", "value": "88c29316ac10ff722116b8121e59e3134a1c4825"}], "score": 0.6874055, "siteId": "9222270286501375973", "id": "88c29316ac10ff722116b8121e59e3134a1c4825"}

