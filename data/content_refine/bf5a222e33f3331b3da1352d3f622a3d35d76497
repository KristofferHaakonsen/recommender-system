{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oppussing", "Hjemme hos", "Bolig"]}, {"field": "author", "value": "kirsti ellefsen"}, {"field": "body", "value": ["Saken oppdateres.", "\u2014 Vi kj\u00f8pte faktisk huset usett, sier Kristin Emblem.", "Hun og familien bodde i Los Angeles, og fulgte med p\u00e5 norske boligannonser for \u00e5 finne et sted \u00e5 bo n\u00e5r de skulle flytte hjem til Norge.", "\u2014 B\u00e5de jeg og mannen min falt for det gamle rare huset, og vi fikk broren min og en venninne til \u00e5 se p\u00e5 det, f\u00f8r vi slo til. Vi var visstnok de eneste som la inn bud, sier Emblem.", "Det hun \u00f8nsket seg var et skikkelig oppussingsprosjekt, og det var hva de fikk.", "Huset fra 1919 var fullt av originale detaljer fra epoken det ble bygd; store vakre vinduer, brede vinduskarmer og ornamenter i tre. Selve bygningskonstruksjonen var i god stand, men roml\u00f8sninger og m\u00e5ten boligen var inndelt p\u00e5, m\u00e5tte gj\u00f8res noe med. Ganske mye, faktisk.", "B\u00e5de Kristin Emblem og mannen, som hun i dag er skilt fra \u2013 jobber i filmbransjen, hun som produsent og han som regiss\u00f8r. Da de fikk vite at huset hadde en fortid som et av landets f\u00f8rste filmstudioer, f\u00f8ltes det som en bekreftelse p\u00e5 dette huset var ment for dem. Gamle tegninger viste", "m\u00f8rkerom, rekvisittlager, lastetramper, kostymeavdeling og andre funksjoner som hadde krevd en ganske spesiell rominndeling.", "Og for deg som ikke helt vet hvor du skal starte:", "Les historien om dette helt spesielle hjemmet:", "I samarbeid med arkitekt Knut Hovland la de en plan for hvordan det rare gamle huset skulle bli et hjem for en moderne familie, men samtidig beholde sjarmen og s\u00e6rpreget.", "Huset hadde hele 29 rom, og hele f\u00f8rste etasje besto av mange sm\u00e5 rom.", "Her m\u00e5tte noe gj\u00f8res. Vegger ble sl\u00e5tt ut, rom \u00e5pnet opp, nye tregulv ble lagt, inngangspartiet bygget om, og antall rom redusert til ti.", "Hele f\u00f8rste etasje, der mange rom l\u00e5 p\u00e5 rekke og rad, ble til ett stort lyst rom med mange vinduer, et \u00e5pent kj\u00f8kken med en innebygget kj\u00f8kken\u00f8y-nisje, spisestue, utgang til hagen, bibliotek/tv-rom og en enorm peis som dominerer hele stuen, og der det stort sett brenner og knitrer hele vinterhalv\u00e5ret. Her sitter Kristin og d\u00f8trene Holly (9) og Johanna (11) ofte og prater, gj\u00f8r lekser eller tar med seg maten.", "Lei av oppussing? Disse har hatt mer \u00e5 gj\u00f8re:", "Oppussingen tok et dr\u00f8yt \u00e5r med intensivt arbeid. Resultatet var b\u00e5de sm\u00e5 og store forn\u00f8yde med. Etter \u00e5 ha bodd seg inn, har Kristin og jentene funnet ut hvordan boligen fungerer og hvilke rom de trives best i.", "\u2014 Kj\u00f8kkenet og plassen foran peisen er klart de rommene vi bruker mest, sier Kristin Emblem.", "Den ene koster ikke mer enn 1,6 millioner kroner:", "Kj\u00f8kken-nisjen har en bar-l\u00f8sning, og det er ofte her ved benken at frokosten og de middagene som m\u00e5 inntas kjapt f\u00f8r en eller annen aktivitet, spises.", "Kristin Emblem er glad i farger og liker at det ikke er for sterilt og gjennomdesignet. Nesten alle m\u00f8blene i stuen er kj\u00f8pt p\u00e5 loppis, bruktbutikk eller arvet.", "De fine gamle spisestuestolene fant Kristin i en bruktbutikk i Danmark, stappet dem i bilen og tok dem med hjem, barkrakkene p\u00e5 kj\u00f8kkenet fant hun i en container og spray-lakket, skinn-lenestolene i stuen arvet de av den eldre damen de kj\u00f8pte huset av, og bordet foran peisen fikk Kristin laget i L.A., med en bordplate der det er tegnet inn kart over omr\u00e5det de bodde i.", "Her er noen som virkelig har utnyttet plassen!", "\u2014 Jeg er glad i en blanding av funksjonalitet og historie, og liker elementer av natur; tre og skinn. Men jeg tror ikke jeg kan si vi har valgt noen spesiell interi\u00f8rstil, men en miks av stiler. Jeg liker at et hjem har personlighet, og at folk f\u00f8ler de kan slappe av \u2013 b\u00e5de store og sm\u00e5.", "Oppe i 2. etasje har jentene f\u00e5tt en egen TV-stue, der den ene veggen er utstyrt med klatregrep, for den som trenger litt klatring som avveksling fra skjermen. I denne etasjen ligger ogs\u00e5 soverommene.", "Holly og Johanna har hvert sitt rom, som begge er ganske like i st\u00f8rrelse. Mamma Kristins rom er stort og lyst, med utgang til balkong. Ett stort og et lite bad er det ogs\u00e5 her oppe, tillegg til en garderobe/walk-in closet/roterom.", "Arkitekten hadde lyst til \u00e5 f\u00e5 noe ut av inngangspartiet foran huset, og foreslo en amerikansk \u00abporch\u00bb \u2013 den typen inngangspartier man ser i mange amerikanske filmer, med en slags veranda p\u00e5 forsiden av huset, der man kan v\u00e6re ute, men samtidig under tak. Et sted der man kan se ut p\u00e5 livet, sitte med en bok, r\u00f8yke pipe, ta seg et glass \u2013 kort sagt \u2013 der man oppholder seg mye.", "Dermed laget de det. Men Norge og Bygd\u00f8y er ikke helt det samme som Amerika, og Kristin innr\u00f8mmer at hun heller setter seg i hagen p\u00e5 baksiden av huset n\u00e5r hun skak slappe av.", "\u2014 Men ideen er morsom, og jeg synes det ser kult ut.", "En varm historie om et hjem:", "Marokkanske fliser og m\u00f8rke trepanel er materialer som g\u00e5r igjen i flere av rommene, som i entreen. Der skjuler det seg mye nyttig skapplass bak de nesten usynlige tred\u00f8rene, og gulvene er flislagt i jordfargede m\u00f8nstre. Marokkanske fliser har ogs\u00e5 veggene i den innmurte kj\u00f8kken-nisjen.", "P\u00e5 det lille toalettet i entreen henger det noen innrammede gamle tegninger. Det er byggetegningene til et hus med lasteramper, rekvisittrom og kostymelager. Tegningen er en liten bit av historien til huset som har gjennomg\u00e5tt en total forandring. Men fortiden sitter fortsatt i veggene.", "Vi h\u00e5per du har noen flere minutter til overs. Da kan vi nemlig anbefale disse boligartiklene:", "Lyst p\u00e5 litt inspirasjon? F\u00f8lg oss p\u00e5 instagram: @boligoghjem", "Det er lurt \u00e5 ta seg tid til \u00e5 bli kjent med huset, f\u00f8r du begynner \u00e5 bygge, sier sivilarkitekt Knut Hovland.", "Han har disse r\u00e5dene til den som g\u00e5r l\u00f8s p\u00e5 \u00e5 pusse opp et gammelt hus:", "Bli kjent med huset.", "Finn ut hva du \u00f8nsker \u00e5 bevare.", "Ikke undervurder hva det koster \u00e5 bygge om.", "Pr\u00f8v \u00e5 ha en plan for oppussingen. Ikke ta ett og ett rom. Det m\u00e5 ha en sammenheng.", "Har huset en hage, ikke mei ned alle tr\u00e6rne f\u00f8r du har f\u00f8lt deg frem til hvordan solen faller og hvor de beste uteplassene er. Da vil du kanskje velge andre l\u00f8sninger, enn de som virker lure ved f\u00f8rste \u00f8yekast.", "S\u00f8k r\u00e5d, men v\u00e6r tydelig p\u00e5 egne \u00f8nsker og behov."]}, {"field": "category0", "value": "bolig"}, {"field": "contenthash", "value": "4eef6101e21be13a930d0fbd788a9dfd96be8792e3ff2bdf07aaab5ad06a928e"}, {"field": "createtime", "value": "2016-12-16T15:23:10.000Z"}, {"field": "description", "value": "Kristin Emblem \u00f8nsket seg et oppussingsprosjekt. Hun ble b\u00f8nnh\u00f8rt."}, {"field": "heading", "value": ["Det tidligere filmstudioet besto av 29 rom -adressa.no", "Fornye og bevare", "Loppis, arv og bruktbutikker", "Personlig stil", "Amerikansk inspirasjon", "Fliser og fortid"]}, {"field": "id", "value": "bf5a222e33f3331b3da1352d3f622a3d35d76497"}, {"field": "keyword", "value": ["Oppussing", "Hjemme hos", "Bolig"]}, {"field": "keywords", "value": "Oppussing,Hjemme hos,Bolig"}, {"field": "kw-category", "value": "bolig"}, {"field": "kw-concept", "value": ["rom", "filmstudioet besto", "gamle tegninger", "foran peisen", "hus"]}, {"field": "kw-entity", "value": ["norge og bygd\u00f8y", "bolig", "finn", "johanna", "holly og johanna", "hjemme"]}, {"field": "kw-location", "value": ["danmark", "los angeles", "norge", "amerika", "holly"]}, {"field": "kw-pageclass", "value": "article"}, {"field": "kw-person", "value": ["kristin emblem", "knut hovland"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/4212768f-d3e3-4628-82a3-847b83f14768?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det tidligere filmstudioet besto av 29 rom"}, {"field": "og-type", "value": "article"}, {"field": "og-url", "value": "http://www.adressa.no/bolig/Det-tidligere-filmstudioet-besto-av-29-rom-8720b.html"}, {"field": "pageclass", "value": null}, {"field": "publishtime", "value": "2016-04-22T08:10:20.000Z"}, {"field": "recs-articleid", "value": "8720"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-04-22T08:10:20.000Z"}, {"field": "recs-rawtitle", "value": "Det tidligere filmstudioet besto av 29 rom -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Kristin Emblem \u00f8nsket seg et oppussingsprosjekt. Hun ble b\u00f8nnh\u00f8rt."}, {"field": "thumbnail", "value": "http://content-thumbnail.cxpublic.com/content/thumbnail200x150/bf5a222e33f3331b3da1352d3f622a3d35d76497.jpg?5887a64c"}, {"field": "thumbnailfullheightdimensions", "value": "200x2313"}, {"field": "timestamp", "value": "2017-01-24T19:09:00.000Z"}, {"field": "title", "value": "Det tidligere filmstudioet besto av 29 rom"}, {"field": "url", "value": "http://www.adressa.no/bolig/Det-tidligere-filmstudioet-besto-av-29-rom-8720b.html"}, {"field": "urlhash", "value": "bf5a222e33f3331b3da1352d3f622a3d35d76497"}], "score": 0.7625134, "siteId": "9222270286501375973", "id": "bf5a222e33f3331b3da1352d3f622a3d35d76497"}

