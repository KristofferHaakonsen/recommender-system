{"fields": [{"field": "modifiedtime", "type": "time", "value": "2016-03-29T12:58:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["sissel m. bergh", "styreleder i tbk", "brit dyrnes", "styreleder i nkm"]}, {"field": "body", "value": ["I fjor h\u00f8st tok Tr\u00f8ndelag bildende kunstnere (TBK) og Norske Kunsth\u00e5ndverkere Midt-Norge (NKM) initiativ til en allianse for Nyhavna som fortsatt omr\u00e5de for produksjon: \u00abBreisida\u00bb samler akt\u00f8rer som allerede eksisterer p\u00e5 Nyhavna, kunstnere, kunsth\u00e5ndverkere, \u00abmakers\u00bb, h\u00e5ndverkere, musikere og gr\u00fcndere med planer og visjoner for kultur som byutvikling.", "I by etter by f\u00e5r havneomr\u00e5der nye bruksm\u00f8nstre, etter hvert som tradisjonell havneaktivitet flyttes eller overf\u00f8res til veinettet. Eiendomsprisene skyter i v\u00e6ret og levende produksjonsmilj\u00f8 med mindre bedrifter, kunstnere og musikere forsvinner til fordel for luksusleiligheter med sj\u00f8utsikt, eksklusive restauranter og prestisjebygg. Kunstnere, og andre som \u00f8nsker \u00e5 skape bedrifter m\u00e5 ut av byene fordi leieprisene blir for h\u00f8ye. Det er bortimot umulig \u00e5 opprettholde viktig og nyskapende aktivitet. De skapende blir spredt rundt i ulike bygder og sm\u00e5byer. Det gir mindre tilgang til utveksling av ideer og impulser. Det er dyrt \u00e5 skaffe alt utstyr som trengs og vanskelig \u00e5 skaffe l\u00e5n. Det er upraktisk fordi det vanskeliggj\u00f8r m\u00f8ter med potensielle kunder eller anskaffelse av l\u00e6rlinger. Og det kan bli ensomt. Hva er en by uten kunstnere og skapende milj\u00f8?", "Vi ser begynnelsen p\u00e5 slutten av oljealderen. Hva vi skal leve av i fremtiden? Vi m\u00e5 utvikle andre former for produksjon. I lang tid har vi sett et m\u00f8nster hvor produksjon flyttes til lavkostland for \u00e5 f\u00e5 prisene ned. Konsekvenser er tap av arbeidsplasser, og p\u00e5 sikt kan kunnskap om h\u00e5ndverket forsvinne. Vi gj\u00f8r oss selv mindre selvberget, mer utsatt og mangler steder for overf\u00f8ring og utvikling av manuell kunnskap, i kombinasjon med kreativitet.", "Hva skjer hvis man samler ulike kreative krefter p\u00e5 et omr\u00e5de som Nyhavna? Trondheim havn har i mange \u00e5r leid ut lokaler til ulike produksjonsmilj\u00f8, uten \u00e5 spekulere i h\u00f8ye leiepriser. Tidligere direkt\u00f8r ved havna, Wollert Krohn-Hansen, har s\u00f8rget for at havna har opptr\u00e5dt som mesen i en tid der de fleste andre har spekulert i st\u00f8rst mulig utbytte. Dette har v\u00e6rt helt vesentlig for anerkjente akt\u00f8rer som blant annet Cirka Teater, \u00d8ra musikkstudio, Ljos lysdesign, filmklipperommet Giljotin og skulpt\u00f8r Erlend Leirdal. Uten lave leiepriser ville det v\u00e6re vanskelig \u00e5 etablere og utvikle seg.", "Trondheim by trenger \u00e5 videreutvikle den kultur- og sm\u00e5skalaproduksjon som allerede eksisterer p\u00e5 Nyhavna. Vi trenger m\u00f8teplasser for milj\u00f8ene. \u00abBreisida\u00bb samler ulike akt\u00f8rer og diskuterer hva vi trenger og vektlegger, hvordan vi kan f\u00e5 det til og hva dette kan f\u00f8re til. Vi samarbeider med to studenter p\u00e5 arkitektur ved NTNU, Maria Therese Nervik og Kristin Solhaug N\u00e6ss, om \u00e5 se p\u00e5 ulike modeller for gjennomf\u00f8ring. De er i gang med en masteroppgave som ser p\u00e5 potensialet i kulturproduksjon i byutvikling.", "Nyhavna er delt inn i elleve reguleringsomr\u00e5der som hver m\u00e5 politisk behandles. Dette vil gj\u00f8re det mulig \u00e5 politisk beslutte at deler av Nyhavna skal \u00f8remerkes til kultur- og sm\u00e5skalaproduksjon. For \u00e5 muliggj\u00f8re dette b\u00f8r det inng\u00e5s en tomteavtale som forhindrer spekulasjon og \u00f8konomisk verdi\u00f8kning. \u00c5 holde leieprisene nede er grunnleggende for \u00e5 skape stabilitet og forutsigbarhet. En slik tomteavtale er utpr\u00f8vd med hell i Liverpool gjennom Assembly Studios prosjekt for Granby four streets. Det har skapt et unikt, spennende og levende milj\u00f8. Her i byen har vi allerede et godt eksempel i Svartlamon kultur \u2013 og n\u00e6ringsstiftelse.", "Ved \u00e5 oppmuntre ildsjeler til oppstart av fellesverksteder av ulik art over tid og etter behov p\u00e5 de regulerte omr\u00e5dene \u2013 kan vi bygge opp en kultur hvor skillelinjer mellom ulike grupper i byen brytes opp og gj\u00f8res tilgjengelig. Kryssende impulser og ideer kan skape uante synergieffekter. Verkstedene vil trenge en struktur av verkstedmestre med HMS-ansvar, som l\u00e6rer bort bruk av utstyr, bygger opp l\u00e6rlingplasser og tar imot oppdrag. En styreform basert p\u00e5 stiftelsesformatet og en \u00f8konomisk modell basert p\u00e5 et fond, vil kunne skape n\u00f8dvendig uavhengighet og stabilitet. Fellesverksteder vil gj\u00f8re det enklere for kunstnere og sm\u00e5produsenter \u00e5 f\u00e5 utformet ideer, produkter og verk. De kan gi tilbud til gjestende kunstnere og makers.", "Studenter ved kunstakademiet og andre fakulteter kan f\u00e5 tilgang til verksteder som ellers ikke tilbys og komme i kontakt med byens milj\u00f8er. Her kan sm\u00e5 oppstartsbedrifter med kontorplass p\u00e5 Digs eller Work-Work produsere fysiske produkter p\u00e5 felles utstyr. Her kan tradisjonelle h\u00e5ndverkere utvikle og videreformidle sin kunnskap. Her kan teknologer, kunstnere, h\u00e5ndverkere og humaniora m\u00f8tes og skape nye rom, hendelser, bedrifter, tanker og muligheter.", "\u00abBreisida\u00bb vil kartlegge muligheter og skissere gjennomf\u00f8ringsplaner. Vi har tro p\u00e5 at kommunen og Trondheim Havn vil se at vi trenger Nyhavna som omr\u00e5de for fortsatt produksjon. Kulturproduksjon er verdiskaping som ikke enkelt kan m\u00e5les i penger, men gi uante ringvirkninger til byen: et levende, pulserende og unikt skapende milj\u00f8 som gj\u00f8r Trondheim tiltrekkende \u2013 og er med og bygger framtida."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "c203f629f96afbbb995bbf082e5691573f934a7d5b3eac223182c91a3806cee3"}, {"field": "createtime", "value": "2016-04-01T03:01:31.000Z"}, {"field": "description", "value": "Nyhavna har et enormt potensial i kraft av hva den er i dag: et sammensatt omr\u00e5de for produksjon sentralt plassert midt i byen, med tilknytning til sj\u00f8 og jernbane."}, {"field": "dominantimage", "value": "http://www.adressa.no/pluss/meninger/article12530920.ece/agxb61/ALTERNATES/w980-default/20160125_RichardSagen_CircaTeaterNyhavna%20(129%20of%20209).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/177dc918cd427854372067f65bcf49b8fae93568.jpg?58ffa049"}, {"field": "dominantthumbnaildimensions", "value": "300x169"}, {"field": "heading", "value": "Kulturproduksjon p\u00e5 Nyhavna! -adressa.no"}, {"field": "id", "value": "177dc918cd427854372067f65bcf49b8fae93568"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["meninger", "pluss"]}, {"field": "kw-classification", "value": "arts-and-entertainment"}, {"field": "kw-concept", "value": ["havn", "omr\u00e5de", "skapende milj\u00f8", "kultur", "skape", "utvikle", "kunstnere", "trengs", "produksjon", "byen", "milj\u00f8"]}, {"field": "kw-entity", "value": ["ljos", "assembly studios", "norske kunsth\u00e5ndverkere midt-norge", "\u00f8ra", "svartlamon", "giljotin", "cirka teater", "maria therese nervik og kristin solhaug n\u00e6ss", "nyhavna", "wollert krohn-hansen", "work-work", "digs"]}, {"field": "kw-location", "value": ["liverpool", "granby", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["trondheim havn", "maria therese nervik", "erlend leirdal", "kristin solhaug n\u00e6ss"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12530920.ece/agxb61/ALTERNATES/w980-default/20160125_RichardSagen_CircaTeaterNyhavna%20(129%20of%20209).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kulturproduksjon p\u00e5 Nyhavna!"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/04/01/Kulturproduksjon-p%C3%A5-Nyhavna-12530921.ece"}, {"field": "pageclass", "value": ["article"]}, {"field": "publishtime", "value": "2016-04-01T04:00:00.000Z"}, {"field": "recs-articleid", "value": "12530921"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-04-01T04:00:00.000Z"}, {"field": "recs-rawtitle", "value": "Kulturproduksjon p\u00e5 Nyhavna! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Nyhavna har et enormt potensial i kraft av hva den er i dag: et sammensatt omr\u00e5de for produksjon sentralt plassert midt i byen, med tilknytning til sj\u00f8 og jernbane."}, {"field": "thumbnail", "value": "http://content-thumbnail.cxpublic.com/content/thumbnail200x150/177dc918cd427854372067f65bcf49b8fae93568.jpg?58ffa049"}, {"field": "thumbnailfullheightdimensions", "value": "200x1318"}, {"field": "timestamp", "value": "2017-04-25T19:15:21.000Z"}, {"field": "title", "value": "Kulturproduksjon p\u00e5 Nyhavna!"}, {"field": "url", "value": "http://www.adressa.no/pluss/meninger/2016/04/01/Kulturproduksjon-p%c3%a5-Nyhavna-12530921.ece"}, {"field": "urlhash", "value": "177dc918cd427854372067f65bcf49b8fae93568"}], "score": 0.9333272, "siteId": "9222270286501375973", "id": "177dc918cd427854372067f65bcf49b8fae93568"}

