{"fields": [{"field": "modifiedtime", "type": "time", "value": "2016-09-20T11:19:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Baby", "Sosiale medier", "Svangerskap"]}, {"field": "author", "value": "kristine grue langset"}, {"field": "body", "value": ["Saken oppdateres.", "S\u00f8ndag kveld ble toppblogger Caroline Berg Eriksen (29) og ektemannen Lars-Kristian Eriksen (33) foreldre igjen til en jente, N\u00e1ia.", "Fredag morgen la hun ut bilde av seg selv p\u00e5 Instagram, poserende i bare undert\u00f8y. Dette gjorde hun ogs\u00e5 da hun ble mamma for f\u00f8rste gang i 2013. Bildet den gangen satte i gang en heftig debatt om kroppspress, skj\u00f8nnhetsjag og rollemodeller.", "N\u00e5 kommer reaksjonene p\u00e5 ny \u2014 b\u00e5de blant eksperter vi har snakket med og i sosiale medier.", "Berg Eriksen, tidligere kjent som fotballfrue, begrunner p\u00e5 Instagram hvorfor hun igjen gj\u00f8r dette:", "\u00abJeg er s\u00e5 lei av \u00e5 lese artikler om hvordan en ekte kropp ser ut etter f\u00f8dselen, eller hvordan man forventer at den skal se ut. Hvorfor er det greit for bare noen kvinner \u00e5 poste bilder av kroppen sin, og ikke andre?. N\u00e5r skal vi innse at det ikke finnes noe rett og galt rundt dette sp\u00f8rsm\u00e5let?\u00bb", "Og videre:", "\u00abDette er meg, og slik ser jeg ut etter \u00e5 ha f\u00f8dt mitt andre barn. Jeg er stolt av meg selv, og det har jeg all rett til \u00e5 v\u00e6re. Det har du og! La meg bare p\u00e5peke at jeg aldri har v\u00e6rt ekstrem p\u00e5 trening eller dietter under graviditeten \u2013 jeg spiser godteri og sjokolade, men jeg har en balanse.\u00bb , skriver bloggeren.", "Caroline Berg Eriksen er en holden forretningskvinne. I fjor tjente hun 3,3 milllioer kroner p\u00e5 bloggvirksomheten sin, skrev VG nylig.", "F\u00e5 timer etter at bildet ble lagt ut, er det allerede kommet mange kommentarer, b\u00e5de fra kritikere og dem som heier:", "\u00ab Personlig synes jeg at det er utrolig spesielt \u00e5 ha behov for \u00e5 legge ut et bikinibilde av seg selv, uansett hvordan man ser ut. Det er utrolig viktig \u00e5 trives i sin egen kropp, den skal vi jo ha med oss resten av livet. Dette bildet gj\u00f8r neppe at flere trives i egen kropp, men du f\u00e5r jo vist hvorfor du er s\u00e5 stolt da, og det er jo fint for deg. \u00bb, skriver en.", "Og en annen: \u00abHva er det med kvinner i dag? Det er et helt syyykt selvfokus\u00bb", "Andre er begeistret:", "\u00ab Du ser fantastisk ut. Supergodt skrevet! \u00bb, skriver en, mens en annen skriver:", "\u00ab Digger at du ikke gir etter for alt pisset du fikk av forrige bilde du la ut. Du ser helt smashing ut og har all grunn til \u00e5 v\u00e6re stolt. \u00bb", "Mens en tredje skriver: \u00ab Words!! H\u00e5pet du ville poste et slikt bilde igjen! BRA! \u00bb.", "Det samme mener Johanna Gr\u00f8nneberg Mesa, programleder og blogger, som bor delvis i Hollywood i Los Angeles, delvis i Norge.", "\u2014 Jeg h\u00e5pet at Caroline ville poste et nytt magebilde denne gangen. Om hun er frisk og rask fort etter f\u00f8dsel nummer to, selvf\u00f8lgelig skal hun f\u00e5 v\u00e6re stolt av det og vise magen sin p\u00e5 lik linje med andre!", "Mesa har sterke meninger om mammapolitiet og har tidligere g\u00e5tt ut og sagt at presset p\u00e5 morsrollen er st\u00f8rre her til lands enn i Hollywood.  \u2014 Vi skal v\u00e6re s\u00e5 flinke m\u00f8dre, det er s\u00e5 sterkt fokus p\u00e5 hvordan en mor skal v\u00e6re. Det er ogs\u00e5 en veldig smal mal for hvordan man skal v\u00e6re gravid. Du skal spise slik og s\u00e5nn, gj\u00f8re slik og s\u00e5nn. Vi har mammapoliti i Norge, men i h\u00f8yeste grad ogs\u00e5 gravidpoliti, sier hun.", "- Hva synes du om at folk reagerer?", "\u2014 Jeg tenker at folk m\u00e5 pr\u00f8ve \u00e5 distansere seg litt mer. Man vil alltid st\u00f8te p\u00e5 bilder av pene mennesker. Folk m\u00e5 tenke at ikke betyr at de selv ikke er gode nok. Leser man Caroline Berg Eriksens blogg vet man at hun ikke er en ekspert. Det som kommer der m\u00e5 jeg ta p\u00e5 min kappe hvordan jeg ford\u00f8yer, da er det verre med alle ekspertene som i spaltene eller i radio- eller TV-program lirer av seg krasse utspill om hva som er det beste for barnet og hva man absolutt ikke b\u00f8r gj\u00f8re. Eksperter kan v\u00e6re veldig raske til \u00e5 d\u00f8mme, sier hun.", "\u2014 Bloggere som Caroline Berg Eriksen har mer makt enn alle mediehusene til sammen. De snakker til de unge, de hooker dem med \u00e9n gang, mener Veronica Simon\u00e9 Fjeld, TV-programleder og bloggeren bak \u00abYummyMummy\u00bb.", "\u2014 Etter det forrige bildet sa hun at hun ikke hadde ventet s\u00e5 mye oppmerksomhet, negativ oppmerksom. Jeg er derfor veldig overrasket over at hun poster et slik bilde igjen. Jeg er irritert og skuffet, sier hun.", "Fjeld synes Berg Eriksen misforst\u00e5r debatten med innlegget sitt.", "\u2014 Det har i realiteten aldri handlet om at hun ikke kan ha den kroppen hun har. Debatten handler om at dette fokuset p\u00e5 kropp er usunt og helt hinsides all fornuft, is\u00e6r rett etter en f\u00f8dsel. Hun tror visst dette har handler om at \u00abvi\u00bb ikke digger kroppen hennes, men sjokket hun skapte da f\u00f8rste bildet ble lagt ut handlet om signalene hun sender ut. Hvorfor er det viktig \u00e5 vise verden hvordan kroppen ser ut rett etter f\u00f8dsel? Uten hennes bilder hadde heller ikke denne motstr\u00f8mmen av mammakropper funnet sted, sier Fjeld.", "Hun synes det er p\u00e5 tide at Berg Eriksenn\u00e5 deltar aktivt i debatten.", "\u2014 God mor-boksen har blitt veldig trang i v\u00e5rt perfeksjons- og prestasjonssamfunn, sier Marte Frimand-Anda.", "\u2014 Man kan ikke bare \u00e5 sitte og se p\u00e5 en trend som er s\u00e5 skadelig, idealet om sm\u00e5 gravidmager og sm\u00e5 babyer. Det er viktig \u00e5 si fra om at dette trenger du ikke v\u00e6re med p\u00e5, dette kroppshysteriet er skadelig. Gravidpoliti er ikke greit, men det er blitt n\u00f8dvendig. Det \u00e5 f\u00f8de barn er s\u00e5 grunnleggende personlig og eksistensielt. N\u00e5r man \u00e5pner opp vepsebolet og portretterer noe andre kvinner ikke kjenner seg igjen i, s\u00e5 er det naturlig at noen tar til motm\u00e6le, mener Fjeld.", "Caroline Berg Eriksens magebilde fra november 2013 ble nettopp inspirasjon og ga startskuddet for hennes prosjekt \u00abYummyMummy\u00bbEtter \u00e5 ha f\u00f8dt sitt andre barn, ville hun teste hvorvidt det var negativt eller positivt \u00e5 fokusere s\u00e5 mye p\u00e5 kroppen rett etter f\u00f8dsel.", "Hun gikk l\u00f8s p\u00e5 et strengt trenings\u2014 og kostholdsregime for \u00e5 bli en \u00abYummy Mummy\u00bb og lot TV-kameraet v\u00e6re med hele veien. Dokumentaren ble vist p\u00e5 TV Vest januar 2015 og vant Journalistprisene i S\u00f8r-Rogaland samme \u00e5r i kategorien \u00c5rets reportasje.", "\u2014 Prosjektet var ikke \u00e5 angripe Caroline Berg Eriksen, men jeg ville f\u00e5 debatten opp og ut. Skj\u00f8nnhetsjaget skulle ikke f\u00e5 lov til \u00e5 holde p\u00e5 i det skjulte uten motstemmer. Emneknaggen \u00abYummyMummy\u00bb var til da blitt brukt av kvinner verden over som skr\u00f8t av sine fine, tynne gravid- og barselkropper. Min oppgave var \u00e5 ta det begrepet tilbake der det h\u00f8rte hjemme, fordi alle mammakropper er \u00abyummy\u00bb, sier Fjeld.", "P\u00e5 rekordtid har tobarnsmoren f\u00e5tt 30.000 likes og hylles i sosiale medier:", "Johanna Gr\u00f8nneberg Mesa mener det ikke er noe fasitsvar p\u00e5 om det var rett eller galt \u00e5 legge ut bildet.", "\u2014 Som mammablogger selv pr\u00f8ver jeg hele tiden v\u00e6re superbevisst p\u00e5 hva jeg legger ut. Bidrar jeg til press, eller inspirerer jeg. Den linjen er veldig h\u00e5rfin. Selv opplever jeg ofte at det er p\u00e5 sm\u00e5postene, de jeg ikke har regissert slik eller s\u00e5nn, men de som glipper ut der jeg usminket er p\u00e5 farten et sted, hvor jeg f\u00e5r mest tilbakemeldinger. Jeg tror folk liker det hverdagslige, det naturlige og de ikke alltid s\u00e5 heldige \u00f8yeblikkene i livet. Det er mer gjenkjennelse i det, sier hun.", "\u2014 Det funker alltid \u00e5 v\u00e6re motstemmen som sier \u00abja til valkemage\u00bb. Men hvorfor er vi s\u00e5 mye mer komfortable med \u00e9n kroppsform fremfor en annen, sp\u00f8r Mesa.", "\u2014 Jeg synes ikke en kropp m\u00e5 v\u00e6re av en viss st\u00f8rrelse for at den skal kunne postes, alle kroppsfasonger kan inspirere, legger hun til.", "Disse bildene gikk nylig til topps i en konkurranse for profesjonelle f\u00f8dselsfotografer.", "H\u00f8sten 2012 ble Mesa kjent for norske tv-seere gjennom serien \u00abJohanna prosjekt baby\u00bb der hun blant annet unders\u00f8kte ulike m\u00e5ter \u00e5 f\u00f8de p\u00e5.", "\u2014 Utgangspunktet for TV-serien var at jeg ville utfordre gravide- og f\u00f8derollen. Jeg skulle g\u00e5 gjennom svangerskap og f\u00f8dsel mer classy enn norske kvinner flest. Jeg gikk ut h\u00f8yt, la meg selv klar for hugg, ler hun.", "Mesa insisterte p\u00e5 \u00e5 g\u00e5 i h\u00f8ye h\u00e6ler, fikset hairextensions og falske \u00f8yevipper f\u00f8r sykehusoppholdet.", "\u2014 Jeg ville ha orgasmef\u00f8dsel, skrike litt penere og mer behersket, v\u00e6re ikledd sexy undert\u00f8y. Ingen ting av dette ble som jeg tenkte. Jeg var den som skrek som en stukken gris, de h\u00f8ye h\u00e6lene m\u00e5tte jeg gi opp fort. Men det var min rett til \u00e5 pr\u00f8ve det, understreker hun.", "\u2014 Som med alt annet som kroppslig individuelt, s\u00e5 b\u00e6rer vi kvinner barnet v\u00e5rt p\u00e5 ulike m\u00e5ter under en graviditet, presiserer leder for Jordmorforbundet, Hanne Schjelderup.", "\u2014 Noen kvinner har god plass inni bekkenet slik at de opplever at de f\u00e5r en mindre gravidmage, og det skal v\u00e6re rom for alle kvinnekropper. De aller fleste kvinner har litt ekstra mage rett etter f\u00f8dsel. Livmoren skal trekke seg sammen, og vi har lagret fett til amming. Samtidig har magemusklene delt seg i midten, og bruker en del tid p\u00e5 \u00e5 gro sammen igjen. Det er flott hvis vi kan vise fram hele spekteret, ingen kropp er negativ. Drei heller fokus p\u00e5 at kroppen er i stand til \u00e5 produsere et barn, oppfordrer hun.", "Men det sterke kroppspresset kvinner opplever der det ligger en forventning om at kroppen ikke skal endres etter graviditeter liker forbundet ikke.", "\u2014 Det er en helt urealistisk forventning. Det varierer stort hvordan kroppen v\u00e5r blir etter en f\u00f8dsel. At man har b\u00e5ret frem et barn vil prege deg p\u00e5 ulikt vis gjennom b\u00e5de kroppslige og psykiske endringer, og er for de fleste en av livets st\u00f8rste opplevelser og gleder, sier Schjelderup.", "Vi har ikke lyktes \u00e5 f\u00e5 kontakt med Caroline Berg Eriksen for en kommentar.", "Jordm\u00f8dre erfarer at telefonen kommer fortere og fortere opp etter f\u00f8dsel:"]}, {"field": "category0", "value": "familieogoppvekst"}, {"field": "contenthash", "value": "ee62de25ccc2b55d3a0495244b246fb97055b6f1c2697d837b8e94976c03756f"}, {"field": "createtime", "value": "2016-12-05T13:39:16.000Z"}, {"field": "description", "value": "\u2014 Gravidpoliti er ikke greit, men det er blitt n\u00f8dvendig"}, {"field": "heading", "value": ["Nytt magebilde fra Caroline Berg Eriksen skaper sterke reaksjoner -adressa.no", "- Jeg er stolt av meg selv, og det har jeg all rett til \u00e5 v\u00e6re", "Blandede reaksjoner under posten", "- Jeg h\u00e5pet Caroline ville poste et nytt magebilde", "- Hun misforst\u00e5r debatten med innlegget sitt", "- Gravidpoliti er ikke greit, men det er blitt n\u00f8dvendig", "\u2014 Funker alltid \u00e5 v\u00e6re motstemmen som sier \u00abja til valkemage\u00bb", "\u2014 Jeg skulle g\u00e5 gjennom svangerskap og f\u00f8dsel mer classy enn norske kvinner flest", "Jordmorforbundet: Kvinner b\u00e6rer ulikt"]}, {"field": "id", "value": "32429731836a8b5404302b3294a59d3b8d5bf587"}, {"field": "keyword", "value": ["Baby", "Sosiale medier", "Svangerskap"]}, {"field": "keywords", "value": "Baby,Sosiale medier,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "instagram"}, {"field": "kw-concept", "value": ["nytt magebilde", "vis", "kropp", "skaper sterke reaksjoner", "norske kvinner flest", "sosiale medier", "kvinner", "poste", "bildet", "f\u00f8dsel"]}, {"field": "kw-entity", "value": ["journalistprisene", "jordmorforbundet", "yummymummy", "\u00e5rets", "vest", "berg eriksenn\u00e5", "s\u00f8r-rogaland", "n\u00e1ia", "yummy mummy"]}, {"field": "kw-location", "value": ["los angeles", "norge", "hollywood"]}, {"field": "kw-pageclass", "value": "article"}, {"field": "kw-person", "value": ["caroline berg eriksen", "veronica simon\u00e9 fjeld", "berg eriksen", "lars-kristian eriksen", "johanna gr\u00f8nneberg mesa", "marte frimand-anda", "hanne schjelderup"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/7cbe78e4-6203-4891-9c89-03d6ff8101ed?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nytt magebilde fra Caroline Berg Eriksen skaper sterke reaksjoner"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Nytt-magebilde-fra-Caroline-Berg-Eriksen-skaper-sterke-reaksjoner-278b.html"}, {"field": "pageclass", "value": ["article"]}, {"field": "publishtime", "value": "2016-09-16T10:31:45.000Z"}, {"field": "recs-articleid", "value": "278"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-09-16T10:31:45.000Z"}, {"field": "recs-rawtitle", "value": "Nytt magebilde fra Caroline Berg Eriksen skaper sterke reaksjoner -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Gravidpoliti er ikke greit, men det er blitt n\u00f8dvendig"}, {"field": "thumbnail", "value": "http://content-thumbnail.cxpublic.com/content/thumbnail200x150/32429731836a8b5404302b3294a59d3b8d5bf587.jpg?59916c6f"}, {"field": "thumbnailfullheightdimensions", "value": "200x2614"}, {"field": "timestamp", "value": "2017-08-14T09:25:03.000Z"}, {"field": "title", "value": "Nytt magebilde fra Caroline Berg Eriksen skaper sterke reaksjoner"}, {"field": "url", "value": "http://www.adressa.no/familieogoppvekst/Nytt-magebilde-fra-Caroline-Berg-Eriksen-skaper-sterke-reaksjoner-278b.html"}, {"field": "urlhash", "value": "32429731836a8b5404302b3294a59d3b8d5bf587"}], "score": 1.028413, "siteId": "9222270286501375973", "id": "32429731836a8b5404302b3294a59d3b8d5bf587"}

