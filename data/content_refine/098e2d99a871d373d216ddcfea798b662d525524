{"fields": [{"field": "modifiedtime", "type": "time", "value": "2016-09-24T14:35:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Film", "Kongens Nei", "Kongehuset"]}, {"field": "author", "value": "geir svardal"}, {"field": "body", "value": ["Saken oppdateres.", "I premiereklare \u00abKongens nei\u00bb denne helga, m\u00f8ter vi kronprinsesse M\u00e4rtha, i Tuva Novotnys skikkelse. Dronning Maud, derimot,", "er av \u00e5penbare grunner frav\u00e6rende n\u00e5r regiss\u00f8r Erik Poppe drar teppet til side og ruller ut de tre mest dramatiske d\u00f8gnene i nyere norsk historie. N\u00e5r kongefamilien grytidlig p\u00e5 morgenen 9. april 1940 legger av g\u00e5rde p\u00e5 flukt fra de tyske okkupasjonsstyrkene, har kong Haakon v\u00e6rt enkemann i snart halvannet \u00e5r. Han har nylig betrodd sine n\u00e6rmeste at ensomheten blir verre etter som tiden g\u00e5r, men i et brev til dronning Mary i Storbritannia har han likevel funnet tr\u00f8st i at Maud i hvert fall vil komme til \u00e5 bli spart for den nye krigen som er under oppseiling.", "Kong Olav og kronprinsesse M\u00e4rtha har v\u00e6rt gift i litt over ti \u00e5r n\u00e5r tyskerne invaderer Norge denne tirsdagen. Olav hadde gjort som faren og fridd til sin egen kusine, og de hadde forlovet seg i all hemmelighet i Amsterdam under sommer-OL i 1928. \u00c5ret etter ble de gift, og n\u00e5 kj\u00f8rer de med eskorte ut fra hovedstaden med sine tre barn, Ragnhild (10), Astrid (8) og Harald (3) i baksetet.", "F\u00f8r dagen er omme, skal M\u00e4rtha komme til \u00e5 forlate filmen - og landet.", "- Kronprinsesse M\u00e4rtha er med oss det f\u00f8rste d\u00f8gnet, fra de svinger ut fra Slottet i gr\u00e5lysningen og frem til hun og barna blir f\u00f8rt i sikkerhet over grensen til Sverige n\u00e6rmere midnatt samme dag, forklarer Erik Poppe.", "Deretter overlates scenen til far og s\u00f8nn. Det kan sies \u00e5 v\u00e6re mye tung symbolikk i nettopp det, uten at det er Erik Poppes hovedanliggende.", "I fem \u00e5r lever kronprins Olav og kronprinsesse M\u00e4rtha adskilt, han i London, hun i krigseksil i Washington. Men n\u00e5r M\u00e4rtha vender hjem igjen med resten av kongefamilien i 1945, for \u00e5 gjenoppta rollen som f\u00f8rstedame og fortsette forberedelsene til et fremtidig liv som Norges dronning, forf\u00f8lges hun i stedet av sykdom og d\u00f8r i 1954, bare 53 \u00e5r gammel.", "- M\u00e4rtha blir et symbol p\u00e5 et langvarig kvinnelig frav\u00e6r i den norske kongefamilien, sier forfatter Tor Bomann-Larsen, som akkurat n\u00e5 legger siste h\u00e5nd p\u00e5 bind sju i storverket om kong Haakon og dronning Maud.", "\u00abHjemlandet\u00bb, som kommer i slutten av oktober, handler om de fem krigs\u00e5rene, mens \u00e5ttende og siste del vil g\u00e5 frem til Haakon d\u00f8r i 1957, og s\u00f8nnen - enkemannen Olav - overtar tronen.", "- \u00c9n ensom mann blir avl\u00f8st av en annen ensom mann, slik Tor Bomann-Larsen uttrykker det.", "I visshet om alle plagene vi vet kommer til \u00e5 ramme kronprinsesse M\u00e4rtha n\u00e5r krigen er over, er det derfor lett \u00e5 se noe mer enn bare \u00f8yeblikkets drama og fortvilelse i Tuva Novotnys \u00f8yne, der hun omfavner v\u00e5r n\u00e5v\u00e6rende konge i \u00abKongens nei\u00bb. Etterp\u00e5 forlater hun det okkuperte Norge med Harald og de to jentene. I f\u00f8rste omgang til hjembyen Stockholm, deretter videre til USA. I l\u00f8pet av de to neste d\u00f8gnene, etter at svigerdatteren og barna er brakt i trygghet, skal kong Haakon komme til \u00e5 gi tyskerne fingeren, som det ville hett i dag, f\u00f8r han og s\u00f8nnen og Nygaardsvold-regjeringen etter hvert kommer seg over til England.", "- Krigen skulle komme til \u00e5 by p\u00e5 utfordringer for Olav og M\u00e4rtha p\u00e5 alle vis, sier Tor Bomann-Larsen, men helt avsk\u00e5ret fra hverandre var de ikke.", "- Olav reiste til USA hvert eneste \u00e5r under krigen og traff M\u00e4rtha og barna. I tillegg hadde de ukentlig korrespondanse med hverandre via brev som ble fraktet over Atlanterhavet med kurerer og gjennom andre kanaler.", "Slik holdt de motet oppe hos hverandre, mens de telte ned m\u00e5nedene, ukene og etter hvert dagene til alt ville v\u00e6re over.", "Kong Haakon p\u00e5 sin side, enkemannen, viet seg til jobben som norsk monark fra London.", "Det var hans kall, og det hjalp mot den konstant nagende f\u00f8lelsen av \u00e5 v\u00e6re forlatt.", "- Jeg har ikke et historisk belegg for \u00e5 si at de hadde hatt et tett og sterkt forhold, men Haakon og Maud ble nok et sammensveiset par p\u00e5 sitt vis i de over 40 \u00e5rene de var gift, forsikrer forfatter og historiker Carl-Erik Grimstad.", "Han har blant annet skrevet \u00abDronning Mauds arv\u00bb, om de \u00f8konomiske avtalene som ble gjort ved ekteskapsinng\u00e5elsen mellom de to i 1896.", "- Haakon og Maud hadde sin bakgrunn i en helt annen tid, da dynastiene var viktigere enn f\u00f8lelsene. Det var et arrangert ekteskap, intet mindre, mellom kusine og fetter og to kongehus, det danske og det britiske, forklarer Grimstad.", "De var det som m\u00e5tte til for \u00e5 kunne skape et nytt kongehus, det norske, i 1905.", "Da Maud d\u00f8de 20. november 1938, selvsagt under et opphold hjemme i London - det var dit hun helst dro, s\u00e5 ofte som mulig - utl\u00f8ste bortgangen langt sterkere f\u00f8lelser i befolkningen enn det man skulle tro at en s\u00e5pass frav\u00e6rende dronning var i stand til.", "- Folk flest hadde et annet forhold til kongefamilien den gang enn n\u00e5, n\u00e5r vi n\u00e6rmest krever innsikt i alt privatliv og f\u00f8lger dem gjennom ferieturer og alle famili\u00e6re feiringer. Kongehuset var ikke i n\u00e6rheten av \u00e5 v\u00e6re privateksponert p\u00e5 samme vis som i dag, men verdigheten og den nasjonale stoltheten som de personifiserte, gjorde sitt til at Mauds bortgang utl\u00f8ste en slags sorgreaksjon, tror Carl-Erik Grimstad.", "- Jeg husker at min mor en gang m\u00e5tte medgi at hun aldri egentlig helt forsto hva kong Haakon sa. Ingen hadde noe tett forhold til danske dialekter p\u00e5 den tiden. Og dronning Maud, i den grad noen hadde h\u00f8rt henne prate, snakket d\u00e5rlig norsk. Bare denne spr\u00e5kbarrieren gjorde at de ble et distansert par, men begge spilte sine roller som nasjonale symboler p\u00e5 en fremragende m\u00e5te.", "Dronning Maud hadde gjort fint lite for \u00e5 la seg integrere etter at hun giftet seg med fetter Haakon, dav\u00e6rende prins Carl, og bosatte seg sammen med ham i K\u00f8benhavn frem til den norsk-svenske unionsoppl\u00f8sningen. Da hun d\u00f8de skrev Aftenposten, i en nekrolog preget av finstemt diplomati i hvert setningsledd, at dronning Maud ikke \u00ab ... var av dem som s\u00f8kte offentlig opptreden.\u00bb", "Hvordan n\u00e5 det skulle la seg gj\u00f8re? Hun deltok ikke p\u00e5 ett eneste statsbes\u00f8k etter f\u00f8rste verdenskrig. Hun bes\u00f8kte aldri nabolandet Sverige: Hun beveget seg ytterst sjelden utenfor Oslos bygrenser, men var en slags pioner i det internasjonale pendlermarkedet, der hun str\u00f8k p\u00e5 d\u00f8r hver gang London lokket. Det gjorde London s\u00e5 godt som hele tiden.", "Tor Bomann-Larsen f\u00f8ler at han kjenner Maud bedre enn de fleste etter \u00e5 ha skrevet snart sju bindsterke verk om kongeparet, og der han stadig harselerer over dronningens ukes- og m\u00e5nedslange opphold i hjemlandet.", "Da hun ble gravlagt seks dager etter sin d\u00f8d, skjedde det p\u00e5 hennes 69-\u00e5rsdag, den f\u00f8rste f\u00f8dselsdagen hun hadde tilbrakt i Norge siden f\u00f8rste verdenskrig, viste det seg. Ytterst motvillig denne gang, men dog. F\u00f8rst utp\u00e5 vinteren i 1939 ble alle eiendelene hennes fra England - som flygler, speil, klokker og uendelige mengder med fullstappede kofferter - sendt til Norge.", "- Dermed var eksilet avviklet, sier Tor Bomann-Larsen t\u00f8rt.", "Maud var \u00abhjemme\u00bb for godt, uten at akkurat det hjalp kong Haakon s\u00e5 mye. I nesten tjue \u00e5r til skulle han savne sin fortsatt frav\u00e6rende kone.", "I det norske folks bevissthet har dronning Maud, if\u00f8lge en annen kongehistoriker, Trond Nor\u00e9n Isaksen, blitt st\u00e5ende som \u00abden vakre, litt anonyme eventyrdronningen\u00bb, som etter sin d\u00f8d etterlot seg et tomrom som kronprinsesse M\u00e4rtha straks m\u00e5tte fylle.", "- Hun var godt i gang med den rollen ogs\u00e5 f\u00f8r Maud gikk bort, nettopp fordi dronningen tilbrakte s\u00e5 lange tider i England, sier Bomann-Larsen.", "- Og utover p\u00e5 1930-tallet hadde kronprinsesse M\u00e4rtha stadig demonstrert at hun var i stand til \u00e5 fylle rollens representative sider.", "I 1907, p\u00e5 sin store Nord-Norge-reise, hadde dronning Maud knapt forlatt skipslugaren, men sammen med kronprins Olav hadde M\u00e4rtha like f\u00f8r krigsutbruddet gjort godt igjen og gjennomf\u00f8rt et ordentlig kongelig glansnummer i Finnmark. Der opptr\u00e5dt M\u00e4rtha i samekofte og dro p\u00e5 sledetur. Det var mildt sagt noe nytt, et kongehus p\u00e5 offensiven som aldri f\u00f8r. En ny tid p\u00e5 gang.", "\u00abDet er ingen tilfeldighet at kong Haakon lyser av sjelden tilfredshet p\u00e5 s\u00e5 mange av de bilder hvor han har kronprinsesse M\u00e4rtha ved sin side\u00bb, skriver Tor Bomann-Larsen om denne epoken.", "S\u00e5 kommer alts\u00e5 krigen - og dette ene filmd\u00f8gnet med Tuva Novotny i rollen som M\u00e4rtha i \u00abKongens nei\u00bb - f\u00f8r m\u00f8rket senker seg p\u00e5 alle vis. N\u00e5r vi spoler frem til 1945, og kronprinsessen tr\u00e5r i land p\u00e5 Honn\u00f8rbryggen i Oslo sammen med resten av kongefamilien for \u00e5 starte gjenreisningen - der det nye Norge skal designes og bygges, som Bomann-Larsen kaller det - str\u00e5ler hun sammen med sin fortsatt ganske unge, kongelige kjernefamilie.", "- Men s\u00e5 g\u00e5r det ikke lange tiden f\u00f8r kronprinsessen rammes av sykdom midt i nasjonens gjenvunne sunnhet.", "N\u00e5r M\u00e4rtha sovner inn 5. april 1954 p\u00e5 Rikshospitalet i Oslo, mister landet, som gjennom snart 16 \u00e5r har v\u00e6rt uten dronning, ogs\u00e5 sin kronprinsesse. Ung nok til \u00e5 bli mytisk, sier Tor Bomann-Larsen, men ikke gammel nok til \u00e5 ha fullbyrdet sin rolle.", "Og idet M\u00e4rtha g\u00e5r bort, f\u00e5r den ensomme monarken p\u00e5 Slottet selskap av \u00e9n til. N\u00e5r kong Haakon d\u00f8r i 1957, har han v\u00e6rt enkemann i nesten 19 \u00e5r. N\u00e5r kong Olav g\u00e5r bort i 1991, har han levd alene i 36 \u00e5r."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "70d26f4c90d522b65735c348fa29ab493df860d1fb5de2ad0413d90a312d111e"}, {"field": "createtime", "value": "2016-09-24T13:39:07.000Z"}, {"field": "description", "value": "Kong Haakon var gift med dronningen nasjonen sjelden s\u00e5. Kronprins Olav med dronningen vi aldri fikk. Maud og M\u00e4rtha etterlot seg tomrom som preget kongehuset i flere ti\u00e5r."}, {"field": "dominantimage", "value": "http://www.adressa.no/incoming/article13483038.ece/s9xq8m/ALTERNATES/w980-default/4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/098e2d99a871d373d216ddcfea798b662d525524.jpg?597e122b"}, {"field": "dominantthumbnaildimensions", "value": "300x169"}, {"field": "heading", "value": ["Konger uten kvinner -adressa.no", "Et slags par", "Endelig hjemme", "Stand-in-dronningen"]}, {"field": "id", "value": "098e2d99a871d373d216ddcfea798b662d525524"}, {"field": "keyword", "value": ["Film", "Kongens Nei", "Kongehuset"]}, {"field": "keywords", "value": "Film,Kongens Nei,Kongehuset"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-concept", "value": ["kongens nei", "kronprinsesse", "dronning", "kong"]}, {"field": "kw-entity", "value": ["kongens nei", "dronning mauds", "aftenposten", "harald", "olav og m\u00e4rtha", "maud og m\u00e4rtha", "olav", "nygaardsvold", "mary", "ragnhild", "slottet", "m\u00e4rtha", "rikshospitalet", "atlanterhavet", "astrid", "haakon og maud", "honn\u00f8rbryggen", "haakon"]}, {"field": "kw-location", "value": ["stockholm", "england", "london", "oslo", "storbritannia", "k\u00f8benhavn", "amsterdam", "nord-norge", "sverige", "finnmark", "washington", "norge"]}, {"field": "kw-pageclass", "value": "article"}, {"field": "kw-person", "value": ["tor bomann-larsen", "carl-erik grimstad", "tuva novotny", "trond nor\u00e9n isaksen", "erik poppe"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13483038.ece/s9xq8m/ALTERNATES/w980-default/4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Konger uten kvinner"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/24/Konger-uten-kvinner-13483051.ece"}, {"field": "pageclass", "value": ["article"]}, {"field": "publishtime", "value": "2016-09-24T14:35:59.000Z"}, {"field": "recs-articleid", "value": "13483051"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-24T14:35:59.000Z"}, {"field": "recs-rawtitle", "value": "Konger uten kvinner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Kong Haakon var gift med dronningen nasjonen sjelden s\u00e5. Kronprins Olav med dronningen vi aldri fikk. Maud og M\u00e4rtha etterlot seg tomrom som preget kongehuset i flere ti\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/098e2d99a871d373d216ddcfea798b662d525524.jpg?597e122b"}, {"field": "thumbnailfullheightdimensions", "value": "200x2401"}, {"field": "timestamp", "value": "2017-07-30T17:06:51.000Z"}, {"field": "title", "value": "Konger uten kvinner"}, {"field": "url", "value": "http://www.adressa.no/pluss/magasin/2016/09/24/Konger-uten-kvinner-13483051.ece"}, {"field": "urlhash", "value": "098e2d99a871d373d216ddcfea798b662d525524"}], "score": 0.48154855, "siteId": "9222270286501375973", "id": "098e2d99a871d373d216ddcfea798b662d525524"}

