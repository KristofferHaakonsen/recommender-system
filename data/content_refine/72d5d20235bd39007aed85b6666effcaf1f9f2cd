{"fields": [{"field": "modifiedtime", "type": "time", "value": "2012-04-17T01:38:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["harald sveian . kvart\u00e6rgeolog", "norges geologiske unders\u00f8kelse(ngu)."]}, {"field": "body", "value": ["Saken oppdateres.", "For oss er det umulig \u00e5 se med blotte \u00f8yet om en bl\u00e5leire er kvikk eller fast og stabil. Hvis vi begynner \u00e5 r\u00f8re i den med graving, overbelaster med for stor vekt eller sender kraftige sjokkb\u00f8lger inn i leire, vil vi fort se forskjell. Kvikkleira kan da kollapse og omdannes til en tyntflytende masse som str\u00f8mmer ut p\u00e5 nesten flat mark.", "I utgangspunktet var kvikkleira en helt alminnelig saltvannsleire, men den har f\u00e5tt endret egenskaper gjennom hundrevis eller tusenvis av \u00e5r. Det som skjer er at de \u00f8rsm\u00e5 leirkornene henger mye d\u00e5rligere sammen n\u00e5r det opprinnelige salte porevannet mellom dem blir vasket ut og erstattet av ferskvann. Kornene er oftest flakformet, og de danner en form for \u00e5pen korthusstruktur i leira. N\u00e5r denne indre strukturen bryter sammen vil kornene sveve fritt i vann, og leira opptrer som en tyntflytende velling.", "Breslam", "Like etter at den store skandinaviske innlandsisen hadde smeltet bort fra fjordene v\u00e5re for 10-12.000 \u00e5r siden og trukket seg tilbake \u00f8stover mot fjellkjeden, l\u00e5 landet veldig nedpresset av all istyngden. Dermed kom saltvannet inn over store omr\u00e5der som i dag er hevet til t\u00f8rt land. Til dette iskalde fjordmilj\u00f8et ble det f\u00f8rt ut enorme mengder med sand, grus og breslam etter hvert som isen smeltet. Sand og grus la seg raskt p\u00e5 plass i konsentrerte omr\u00e5der hvor vi i dag kan ta ut materiale til byggeform\u00e5l fra terrasse- eller ryggformete landskapsformasjoner.", "Slammet derimot, som besto av sm\u00e5 partikler slipt ned fra fjellgrunnen i innlandet, \u00absvevde\u00bb i hele fjorden og sank sakte til bunns. Slik bygde det seg opp tykke lag av leire p\u00e5 fjordbunnen, og slik blir fjellene sakte men sikkert erodert ned.", "Ikke all saltvannsleire", "Sammenligner vi NGU-kartet over gamle fjordomr\u00e5der med kart over kvikkleireomr\u00e5der i Tr\u00f8ndelag (for eksempel i Adresseavisen 19. mars, eller p\u00e5 www.skrednett.no ), vil vi se at kvikkleiresonene utgj\u00f8r en forholdsvis liten del av den gamle fjordbunnen. Dette skyldes blant annet at mye av leira ikke er blitt omdannet til kvikkleire.", "Det er bare i en del store eller sm\u00e5 soner av saltvannsleira at det foreg\u00e5r nok utvasking av salt til at det oppst\u00e5r kvikkleire. Dessuten har vi det forholdet at mye av den gamle sj\u00f8bunnen ikke ble dekt av leire, her var det ogs\u00e5 mange omr\u00e5der med sand, grus, morener, fjellknauser og svaberg som steg opp av havet mens landet hevet seg.", "Landhevning", "Landhevning har p\u00e5g\u00e5tt i Skandinavia gjennom hele etter-istida og er en reaksjon i jordskorpa som f\u00f8lge av trykkavlastning etter isen. Husk at med 1000 meter tykk is, som det har v\u00e6rt mange steder i Tr\u00f8ndelag, s\u00e5 l\u00e5 det omtrent en million tonn is over en flate p\u00e5 bare et m\u00e5l. Dette m\u00e5tte f\u00f8re til nedpressing av jordskorpa.", "Straks isen smeltet begynte jordskorpa \u00e5 rette seg ut igjen, men tregheten er s\u00e5 stor at prosessen enda ikke er fullf\u00f8rt. I dag stiger jordskorpa ved Trondheim cirka fire mm pr. \u00e5r.", "Et annerledes Tr\u00f8ndelag", "Landskapet i Tr\u00f8ndelag ved slutten av siste istid var helt forskjellig fra det vi ser i dag. Arealet av fjorden var omtrent dobbelt s\u00e5 stort som n\u00e5 da den f\u00f8rste steinalderfamilien kom padlende innover fra de eldste boplassene ved ytre kyststr\u00f8k.", "I motsetning til v\u00e5r tid var det mange store og sm\u00e5 \u00f8yer, blant annet Bymarka, og hele Fosen var den gang Norges nest st\u00f8rste \u00f8y (etter Varanger). Frosta s\u00e5 ut som en skj\u00e6rg\u00e5rd med mindre \u00f8yer og holmer. Fra hovedfjorden stakk det sidearmer med saltvann inn til Selbu, Mer\u00e5ker, Helg\u00e5dalen, Skaudalen med flere. Hovedfjorden gikk inn i Sn\u00e5sa, og over Namdalseid hang Trondheimsfjorden og Namsfjorden sammen. De h\u00f8yeste merkene etter datidens havniv\u00e5 (den marine grense) ligger i dag 180-200 moh. i indre str\u00f8k og 120-140 moh i kystomr\u00e5dene. Forskjellen skyldes at landet har hevet seg mer i indre enn i ytre str\u00f8k.", "L\u00f8smasser og arealbruk", "Anslagsvis ligger minst 80 prosent av all dyrkamark, bebyggelse og infrastruktur i landsdelen lavere enn den marine grense. Kvikkleiresonene finner vi ofte i eller ved tettbebyggelse. Geologiske forhold er med p\u00e5 \u00e5 forklare dette fordi de eldste tettstedene f\u00f8rst grodde fram i attraktive jordbruksomr\u00e5der, dvs. p\u00e5 tykke leir- eller sandavsetninger, gjerne ved elvemunninger med gode havneforhold. Siden har bebyggelsen mange steder ekspandert veldig p\u00e5 bekostning av h\u00f8yproduktiv matjord.", "Resultatet er blant annet at tusenvis av mennesker bor p\u00e5 kvikkleire. Samtidig bygger vi ned den mest produktive jorda i randsonene av byene og reduserer dermed det samlete potensialet for matproduksjon her i landet med en takt som \u2013 sett i et langsiktig geologisk tidsperspektiv - kan synes uforsvarlig. Vi f\u00e5r nemlig ingen nye l\u00f8smasser fra naturens side til erstatning for dyrkamarka f\u00f8r vi har hatt en ny istid. I Norge har vi bygd ned 10 prosent av matjorda i de siste 50 \u00e5r. Kan vi fortsette slik?\u00bf\u00bf", "H\u00f8yere enn den marine grense forekommer alts\u00e5 ikke kvikkleire eller annen marin leire. Ogs\u00e5 forekomster av sand og grus er mer begrenset. Her er potensialet for matproduksjon meget lavt, unntatt enkelte fjellbygder hvor det dyrkes p\u00e5 morenejord, fordi geologien gj\u00f8r at det er dominerende grunnlendte arealer med skog eller h\u00f8yfjell, og langt mindre l\u00f8smasseressurser i h\u00f8yereliggende omr\u00e5der. Rundt Trondheim ser vi dette demonstrert i den klare forskjellen i l\u00f8smassefordeling mellom h\u00f8yproduktive arealer med leire og delvis grus opp til 175 moh ved By\u00e5sen og Torg\u00e5rd, og skrinn skogsmark h\u00f8yere opp.", "Det er p\u00e5 den gamle fjordbunnen vi bygger og bor her i Tr\u00f8ndelag.", "harald.sveian@ngu.no.", "------"]}, {"field": "category0", "value": "meninger"}, {"field": "contenthash", "value": "e494b05c46cfda3ddf6ca03c9becffeef6f38cfd4080a183bfec9101c342e836"}, {"field": "createtime", "value": "2015-10-24T08:14:55.000Z"}, {"field": "description", "value": "Kvikkleira, den lumske og usynlige fare som har f\u00f8rt til mange store leirras, er et resultat av v\u00e5r geologiske historie. De spesielle grunnforholdene med kvikkleire oppst\u00e5r i saltvannsleire (marin leire) som har blitt hevet til t\u00f8rt land etter siste istid."}, {"field": "dominantimage", "value": "http://www.adressa.no/incoming/article1305352.ece5/ALTERNATES/w980-default/tgny_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72d5d20235bd39007aed85b6666effcaf1f9f2cd.jpg?5997507d"}, {"field": "dominantthumbnaildimensions", "value": "300x169"}, {"field": "heading", "value": "Kvikkleire \u2013 saltvannsleire p\u00e5 land -adressa.no"}, {"field": "id", "value": "72d5d20235bd39007aed85b6666effcaf1f9f2cd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-company", "value": "frosta"}, {"field": "kw-concept", "value": ["leir", "land", "grus", "marine grense", "kvikkleire"]}, {"field": "kw-entity", "value": ["helg\u00e5dalen", "skaudalen", "trondheimsfjorden og namsfjorden", "fosen", "skandinavia", "bymarka", "by\u00e5sen og torg\u00e5rd", "varanger", "adresseavisen"]}, {"field": "kw-location", "value": ["sn\u00e5sa", "selbu", "tr\u00f8ndelag", "trondheim", "namdalseid", "norge", "mer\u00e5ker"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1305352.ece5/ALTERNATES/w980-default/tgny_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvikkleire &ndash; saltvannsleire p\u00e5 land"}, {"field": "og-type", "value": "article"}, {"field": "og-url", "value": "http://www.adressa.no/meninger/article1303035.ece"}, {"field": "pageclass", "value": ["article"]}, {"field": "publishtime", "value": "2009-04-02T07:49:11.000Z"}, {"field": "recs-articleid", "value": "1410240"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-02T07:49:11.000Z"}, {"field": "recs-rawtitle", "value": "Kvikkleire &ndash; saltvannsleire p\u00e5 land -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kvikkleira, den lumske og usynlige fare som har f\u00f8rt til mange store leirras, er et resultat av v\u00e5r geologiske historie. De spesielle grunnforholdene med kvikkleire oppst\u00e5r i saltvannsleire (marin leire) som har blitt hevet til t\u00f8rt land etter siste istid."}, {"field": "thumbnail", "value": "http://content-thumbnail.cxpublic.com/content/thumbnail200x150/72d5d20235bd39007aed85b6666effcaf1f9f2cd.jpg?5997507d"}, {"field": "thumbnailfullheightdimensions", "value": "200x1895"}, {"field": "timestamp", "value": "2017-08-18T20:39:25.000Z"}, {"field": "title", "value": "Kvikkleire &ndash; saltvannsleire p\u00e5 land"}, {"field": "url", "value": "http://www.adressa.no/meninger/article1303035.ece"}, {"field": "urlhash", "value": "72d5d20235bd39007aed85b6666effcaf1f9f2cd"}], "score": 1.2217724, "siteId": "9222270286501375973", "id": "72d5d20235bd39007aed85b6666effcaf1f9f2cd"}

