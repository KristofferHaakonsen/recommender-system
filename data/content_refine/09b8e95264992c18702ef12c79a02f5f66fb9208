{"fields": [{"field": "modifiedtime", "type": "time", "value": "2013-11-11T12:44:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arve hjelseth sosiolog", "ntnu"]}, {"field": "body", "value": ["Saken oppdateres.", "Bak tanken om \u00e5 gj\u00f8re Trondheim til verdens vennlige by ligger at vi gjennom alminnelig h\u00f8flighet kan bidra til \u00e5 spre mer glede og trivsel. Slike omgangsformer lar seg nok l\u00e6re, men det er ikke gjort i en h\u00e5ndvending. Grunnen er at mye av det vi gj\u00f8r, enten det er \u00e5 kj\u00f8pe dagens avis eller sitte p\u00e5 bussen, skjer mer eller mindre p\u00e5 autopilot. Vi reflekterer ikke kontinuerlig over hvordan ethvert m\u00f8te med andre skal h\u00e5ndteres. Refleksjonen aktiviseres f\u00f8rst n\u00e5r det skjer noe uventet, eller n\u00e5r vi er i uvante omgivelser. I hverdagslivet anvender vi hva sosiologen Anthony Giddens kaller v\u00e5r \u00abpraktiske bevissthet\u00bb. Den ledsager oss i v\u00e5re rutinemessige gj\u00f8rem\u00e5l, slik at vi ikke trenger \u00e5 koble inn intellektet i s\u00e6rlig grad. Stort sett blir jo v\u00e5re forventninger til omgivelsene oppfylt: Bussen kommer omtrent n\u00e5r den skal og veien til kontoret er den samme som dagen f\u00f8r. Tankene beveger seg fort i andre retninger i slike situasjoner.", "Men av og til skjer noe uventet, som gj\u00f8r at vi m\u00e5 koble inn den mer refleksive delen av bevisstheten. Det kan v\u00e6re at min foretrukne vei til jobben er stengt, eller det kan \u2013 i en kultur hvor slikt er uvanlig \u2013 v\u00e6re en ekspedit\u00f8r i butikken som avslutter en handel med hjertelig \u00e5 \u00f8nske meg en riktig god helg. Det kan gj\u00f8re meg oppstemt og jeg kan spontant besvare \u00f8nsket p\u00e5 samme m\u00e5te, men jo sjeldnere man m\u00f8ter en slik ekspedit\u00f8r, jo st\u00f8rre er sjansen for at jeg kommer i forlegenhet, slik at jeg mumler \u00abtakk det samme\u00bb f\u00f8r jeg haster videre.", "Om vennlighet bygges nedenfra, litt etter litt, er det mulig \u00e5 gj\u00f8re slike hilsener til noe stadig mer hverdagslig. Etter hvert blir jeg ikke overrasket, men forbereder meg i stedet p\u00e5 \u00e5 hilse vennlig tilbake. Slik blir vennlighet en del av den praktiske bevisstheten.", "Intuitivt er det underlig at nordmenn er s\u00e5 reserverte i m\u00f8te med andre, siden m\u00e5linger viser at den generelle tilliten er sv\u00e6rt stor. Men kanskje f\u00f8rer nettopp dette til at vi ikke viser ukjente ekstra oppmerksomhet i alle tilfeldige m\u00f8ter. I land med mindre tillit m\u00e5 den gjensidige respekten bekreftes, mens vi tar den for gitt.", "Jeg vil imidlertid foresl\u00e5 \u00e5 utvide perspektivet litt. \u00c9n ting er hva vi gj\u00f8r n\u00e5r vi st\u00e5r ansikt til ansikt med over kaf\u00e9disken eller p\u00e5 bussen. Noe annet er all den spr\u00e5kl\u00f8se samhandlingen som f\u00e5r tilv\u00e6relsen til \u00e5 flyte, og hvor irritasjonens terskel sannsynligvis er lavere.", "Det som kjennetegner mange nordmenn er nemlig ikke bare uviljen mot \u00e5 veksle noen ord i n\u00f8dvendige m\u00f8ter med ukjente. Det er ogs\u00e5 den manglende oppmerksomheten n\u00e5r vi ferdes langs vei og fortau. Her er det ikke mangelen p\u00e5 hilsener som er problemet, men for liten oppmerksomhet rundt andres \u00f8nsker og planer. De fleste har vel lagt merke til hvordan mange nesten konsekvent legger seg i venstre fil langs omkj\u00f8ringsveien, hele veien fra Leangen til Sluppen, uten at de holder h\u00f8yere fart enn trafikken i h\u00f8yre fil. Jeg har til og med sett skolebiler kj\u00f8re slik. Eller hva med rulletrapper? Normen b\u00f8r v\u00e6re \u00e5 st\u00e5 til h\u00f8yre og slippe fram folk som har hastverk. Men det er helt vanlig \u00e5 st\u00e5 to i bredden, selv om man blokkerer hele bredden. Det er ogs\u00e5 vanlig \u00e5 stille seg kloss inntil rulleb\u00e5ndet p\u00e5 en flyplass mens man venter p\u00e5 bagasjen, i stedet for at alle g\u00e5r et par meter bakover, slik at det alltid er plass til \u00e5 g\u00e5 fram n\u00e5r ens egen koffert ankommer.", "Hva er fellestrekket ved slike situasjoner? De er, for \u00e5 si det med filosofen Jean-Paul Sartre, serielle. En serie er en ansamling mennesker som har samme form\u00e5l, men som nettopp derfor er i veien for hverandre. En k\u00f8 er ett, men ikke det eneste, eksemplet. Motsatsen til serien er gruppen , hvor individene ogs\u00e5 har samme form\u00e5l, men hvor de har glede av hverandres tilstedev\u00e6relse, slik en gruppe fotballsupportere erfarer at atmosf\u00e6ren er bedre jo flere de er (men de blir fort til en serie n\u00e5r de skal hver til sitt etter kampen).", "Den norske v\u00e6rem\u00e5ten er d\u00e5rlig egnet til \u00e5 opptre oppmerksomt og sjener\u00f8st i serielle situasjoner. Legg merke til hvordan bilistene kj\u00f8rer p\u00e5 motorveiene i Danmark eller Tyskland, eller hvordan folk i London konsekvent st\u00e5r til h\u00f8yre i rulletrappene ned til undergrunnen, mens en jevn str\u00f8m fritt kan g\u00e5 forbi til venstre. \u00c5 v\u00e6re oppmerksom p\u00e5 folk rundt deg inneb\u00e6rer ikke \u00e5 gi opp en rettighet, men \u00e5 bidra til mindre friksjon; til at andre mest mulig smertefritt kommer dit de vil, uten at det er noe tap for deg.", "Hvorfor denne manglende oppmerksomheten? Det har neppe med vond vilje \u00e5 gj\u00f8re. Snarere er det en tilgivelig form for ignorans. Historisk er nordmenn vant til mye plass rundt seg. En spekulativ tolkning er at det i mindre grad ligger i nordmenns praktiske bevissthet \u00e5 tenke over at man kan befinne seg i andres vei. Dessuten p\u00e5virkes vi naturligvis av hvordan andre opptrer: Hvis de fleste andre g\u00e5r helt fram til b\u00e5ndet n\u00e5r bagasjen kommer, har det jo liten hensikt selv \u00e5 bli st\u00e5ende bak. Slike praksiser blir fort selvforsterkende.", "Urbant liv handler blant annet om \u00e5 bidra til at ulike former for sosial omgang g\u00e5r mest mulig knirkefritt. Jeg tror imidlertid \u00f8kt bevissthet rundt spr\u00e5kl\u00f8s kommunikasjon i for eksempel trafikk og i rulletrapper er like viktig for folks trivselsf\u00f8lelse som det \u00e5 smile og hilse mest mulig. Men \u00e5 forbedre slik spr\u00e5kl\u00f8s interaksjon er trolig en enda mer langdryg prosess."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b27bd49a0b3e2e39f96c380f2d656c178e91776f6b915d02d0efcf24c58fe5ce"}, {"field": "createtime", "value": "2017-04-30T12:56:01.000Z"}, {"field": "description", "value": "Ambisjonen om \u00e5 gj\u00f8re Trondheim til verdens vennligste by b\u00f8r handle om mer enn bare \u00e5 hilse og smile p\u00e5 butikken og bussen."}, {"field": "dominantimage", "value": "http://www.adressa.no/meninger/article8606783.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/09b8e95264992c18702ef12c79a02f5f66fb9208.jpg?5950c981"}, {"field": "dominantthumbnaildimensions", "value": "300x169"}, {"field": "heading", "value": "Vennlighet i mange former -adressa.no"}, {"field": "id", "value": "09b8e95264992c18702ef12c79a02f5f66fb9208"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["vant", "bevissthet", "m\u00f8te", "verdens vennlige by", "form", "oppmerksom", "praktiske bevissthet", "hilse", "serie", "nordmenn", "vei", "fort", "bussen", "vennlige"]}, {"field": "kw-entity", "value": ["sluppen", "jean-paul sartre", "leangen"]}, {"field": "kw-location", "value": ["danmark", "london", "trondheim", "tyskland"]}, {"field": "kw-pageclass", "value": "article"}, {"field": "kw-person", "value": "anthony giddens"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8606783.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vennlighet i mange former"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8606785.ece"}, {"field": "pageclass", "value": ["article"]}, {"field": "publishtime", "value": "2013-11-15T04:00:00.000Z"}, {"field": "recs-articleid", "value": "8606785"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-11-15T04:00:00.000Z"}, {"field": "recs-rawtitle", "value": "Vennlighet i mange former -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Ambisjonen om \u00e5 gj\u00f8re Trondheim til verdens vennligste by b\u00f8r handle om mer enn bare \u00e5 hilse og smile p\u00e5 butikken og bussen."}, {"field": "thumbnail", "value": "http://content-thumbnail.cxpublic.com/content/thumbnail200x150/09b8e95264992c18702ef12c79a02f5f66fb9208.jpg?5950c981"}, {"field": "thumbnailfullheightdimensions", "value": "200x1304"}, {"field": "timestamp", "value": "2017-06-26T08:44:49.000Z"}, {"field": "title", "value": "Vennlighet i mange former"}, {"field": "url", "value": "http://www.adressa.no/meninger/kronikker/article8606785.ece"}, {"field": "urlhash", "value": "09b8e95264992c18702ef12c79a02f5f66fb9208"}], "score": 0.6927093, "siteId": "9222270286501375973", "id": "09b8e95264992c18702ef12c79a02f5f66fb9208"}

