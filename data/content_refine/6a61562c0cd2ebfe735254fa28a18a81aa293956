{"fields": [{"field": "modifiedtime", "type": "time", "value": "2016-10-04T16:58:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Nav", "uf\u00f8re", "\u00d8konomi"]}, {"field": "author", "value": "vibeke borgersen"}, {"field": "body", "value": ["Saken oppdateres.", "Denne saken er endret 4. oktober kl. 18.00. Her fremg\u00e5r det at Nav ikke kan kommentere den konkrete saken uten \u00e5 bli fritatt fra taushetsplikten.", "En tidlig maidag i 2006 endret livet seg totalt for 18-\u00e5rige Anita Dahl-Wiger. Hun som hadde planene klar for mange \u00e5r fremover: F\u00f8rst fylle 19 \u00e5r i l\u00f8pet av sommeren, s\u00e5 f\u00f8rstegangstjeneste i milit\u00e6ret og deretter bli milit\u00e6rpoliti \u2013 og s\u00e5 \u2013 endelig ta politih\u00f8gskolen. Men med ett kr\u00e6sja alt. En ettermiddag etter jobb havnet hun i en bilulykke. Fremdeles er det tungt \u00e5 snakke om.", "De korte fakta er at hun ble alvorlig skadet. Fikk to brudd i ryggen og fokal hodeskade.", "LES OGS\u00c5: Mange aner ikke hva slags forsikring de har", "Hun skj\u00f8nte det ikke med en gang, men der og da mistet hun alle muligheter for \u00e5 g\u00e5 den veien hun hadde staket ut og dr\u00f8mt om.", "- Jeg f\u00f8lte at jeg hadde mistet alt. Jeg kunne ikke lenger velge det jeg helst ville, men \u00f8nsket uansett \u00e5 ta mer utdannelse og komme meg i jobb, sier hun til Aftenposten.no. Men f\u00f8r hun kunne tenke p\u00e5 \u00e5 begynne p\u00e5 noe nytt m\u00e5tte hun gjennom en \u00e5tte m\u00e5neder lang sykemelding.", "I dag er fysioterapi og trening for \u00e5 dempe smertene, fremdeles en del av hverdagen hennes.", "Da ulykken inntraff bodde hun i Horten og arbeidet i hjemmesykepleien. Etter noen \u00e5r flyttet hun tilbake til hjembyen Trondheim. Hun inns\u00e5 at det ble for t\u00f8ft \u00e5 fortsette \u00e5 jobbe innen helsesektoren med de skadene hun hadde. Men hvor mye ville hun klare \u00e5 jobbe \u2013 og med hva? I l\u00f8pet av de f\u00f8rste fem \u00e5rene etter ulykken gjorde hun en rekke fors\u00f8k b\u00e5de p\u00e5 skole og i jobb. Hun m\u00e5tte gi opp det ene etter det andre.", "LES OGS\u00c5: Mobbeoffer krever 10 millioner i erstatning", "- Det var sv\u00e6rt problematisk ikke \u00e5 finne en arbeidssituasjon som fungerte for meg, kommenterer hun, som f\u00f8lte seg alene i kampen om \u00e5 komme videre og i jobb.", "Men i 2013, etter at hun hadde gjort en rekke fors\u00f8k i arbeidslivet og f\u00e5tt to barn, ble hun innvilget 50 prosent uf\u00f8retrygd. Da mente Nav at hun ikke var s\u00e5 alvorlig syk som den medisinske ekspertisen kunne dokumentere. Derfor nektet de henne ytelse som ung uf\u00f8r \u2013 en gunstig form for ytelse som gis til dem som er f\u00f8dt uf\u00f8re eller blir det i ung alder.", "I begrunnelsen for avslaget, og som ble opprettholdt av Trygderetten, la Nav vekt p\u00e5 at Anita Dahl-Wigers helsetilstand ikke hadde g\u00e5tt ut over omsorgen for de to barna. Dessuten hadde hun jo blogget om jobb, trening, familie og fritidsaktiviteter.", "- Jeg fikk sjokk da jeg leste det. Jeg hadde kjempet med hele situasjonen i s\u00e5 mange \u00e5r. F\u00f8lt meg mistenkeliggjort og ikke trodd. Og n\u00e5 brukte de dette med bloggen min mot meg.", "LES OGS\u00c5: Nesten \u00e9n av ti f\u00e5r uf\u00f8retrygd", "Trygderetten skriver blant annet: \u00abSelv om det ikke er omstridt at Anitas arbeidsevne er nedsatt med halvparten hovedsakelig som f\u00f8lge av sykdom, finner retten det i lys av sakens funksjonsopplysninger sannsynlig at ogs\u00e5 andre forhold som personlige \u00f8nsker og prioriteringer spiller inn i ikke uvesentlig grad.\u00bb", "- Jeg begynte \u00e5 skrive blogg som del av en tilfriskningsprosess der jeg fikk beskjed om \u00e5 fokusere p\u00e5 det som ga meg noe i hverdagen. Derfor skrev jeg om barna, bryllupet vi planla og ulike gj\u00f8rem\u00e5l hjemme. Jeg ville fortelle om alt annet enn skadene mine, for \u00e5 dempe betydningen av dem b\u00e5de overfor meg selv og andre. At Nav og Trygderetten skulle bruke det mot meg var tungt. Det var som om de mente jeg ikke har rett til \u00e5 f\u00f8re et vanlig liv s\u00e5 langt jeg makter.", "Anita Dahl-Wiger holdt p\u00e5 \u00e5 gi opp. Men med st\u00f8tte fra sin advokat Torgeir Haslestad, bragte hun saken inn for rettslig pr\u00f8ving. Da saken kom opp i Lagmannsretten i sommer f\u00f8lte hun at det for f\u00f8rste gang var noen som virkelig hadde satt seg inn i hennes sak og forstod alvoret i de medisinske spesialisterkl\u00e6ringene. At det var mennesker som forstod omfanget og konsekvensene av ulykken og ikke minst var interessert i h\u00f8re p\u00e5 henne.", "30. juni falt dommen. Lagmannsretten konkluderte med at vedtaket fra Nav og Trygderetten ble opphevet og tilkjente ogs\u00e5 Anita Dahl-Wiger saksomkostningene.", "Det var magasinet Velferd som f\u00f8rst omtalte denne saken. I omtalen var Dahl-Wiger anonymisert til \u00abAnne\u00bb.", "Advokat Siri \u00d8vsteb\u00f8, som ikke har hatt noe med Anita Dahl-Wiger \u00e5 gj\u00f8re, reagerte p\u00e5 behandlingen hun hadde f\u00e5tt av Nav og Trygdretten. \u00d8vsteb\u00f8 skriver blant annet i en kommentar: \u00abDet virker tendensi\u00f8st av Nav \u00e5 legge vekt p\u00e5 hva som st\u00e5r p\u00e5 en blogg, og ikke holde dette opp mot helseopplysningene ellers i saken. Det er helt irrelevant og usaklig \u00e5 legge vekt p\u00e5 at \u00abAnnes\u00bb tilstand ikke har g\u00e5tt ut over omsorgen for hennes barn...\u00bb", "At Anita Dahl-Wiger \u00f8nsker \u00e5 uttale seg n\u00e5r Aftenposten tar kontakt forklarer hun slik:", "- Jeg tror det er mange som er i samme situasjon som meg. Som f\u00f8ler de kjemper alene mot systemet, blir mistrodd og har lyst til \u00e5 gi opp, fordi det er skikkelig t\u00f8ft og man begynner \u00e5 tvile p\u00e5 seg selv.", "- Til dem vil jeg si: Ikke gi opp. En vakker dag kommer sannheten frem og du blir trodd. Men jeg m\u00e5 si, at uten st\u00f8tte fra familien min og en god advokat som har gitt meg h\u00e5p, ville jeg ikke klart det.", "LES OGS\u00c5: F\u00e5r ikke MS-behandling som betaler seg p\u00e5 tre \u00e5r", "Nav kan ikke kommentere denne konkrete saken. Aftenposten bad direkt\u00f8r for Nav Arbeid og ytelser, Elisabeth Chr. Christiansen svare p\u00e5 tre generelle sp\u00f8rsm\u00e5l om saksbehandlingen av s\u00f8knader om ytelser.", "- Er det en vanlig del av saksbehandlingen i dag \u00e5 lese hva folk skriver p\u00e5 blogger og/eller skriver i sosiale medier?", "- Det er forvaltningsloven som setter rammene for saksbehandlingen, og det \u00e5 lese hva folk skriver p\u00e5 blogger og/eller skriver i sosiale medier er ikke en vanlig del av dette. Vi m\u00e5 basere v\u00e5re vedtak p\u00e5 dokumenterbare opplysninger. Samtidig er sosiale medier \u00e5pne kilder, der det er mulig \u00e5 s\u00f8ke etter informasjon.", "- Er det ofte dere avsl\u00f8rer bl\u00f8ff via de kanalene?", "- Vi bruker aldri sosiale medier som en grunnkilde, men \u00e5pen informasjon p\u00e5 for eksempel Facebook eller lignende, kan i enkelte tilfeller brukes i en utredning for \u00e5 underbygge de vurderingene som gj\u00f8res.", "- N\u00e5r varsellampene begynner \u00e5 lyse - hva konkret gj\u00f8r dere da for at trygdede ikke skal f\u00f8le seg mistenkeliggjort \u2013 hvis de n\u00e5 er uskyldige?", "- Den som mottar eller s\u00f8ker p\u00e5 en ytelse fra Nav, har en lovfestet plikt til \u00e5 hjelpe til med \u00e5 f\u00e5 saken s\u00e5 opplyst som mulig. I tillegg har Nav hjemmel til \u00e5 innhente en rekke opplysninger. Ikke fordi vi n\u00f8dvendigvis mistenker at noe er galt, men fordi vi har en utredningsplikt i henhold til loven, og fordi loven stiller krav til at visse forhold er oppfylt for at en person kan motta en type ytelse. Det aller fleste som mottar eller s\u00f8ker om ytelser fra Nav er \u00e6rlige, og s\u00f8rger for at sakene vi behandler er tilstrekkelig opplyst.", "Generalsekret\u00e6r Lilly Ann Elvestad i Funksjonshemmedes Fellesorganisasjon (FFO) mener det ikke er p\u00e5 sin plass at Nav bruker informasjon fra sosiale medier for \u00e5 overpr\u00f8ve medisinskfaglige vurderinger.", "- Jeg synes det er mildt sagt underlig at Nav benytter seg av \u00abdokumentasjon\u00bb fra sosiale medier for \u00e5 overpr\u00f8ve medisinskfaglige vurderinger gjort av medisinske spesialister. De fleste b\u00f8r vite at utrykk via blogger eller sosiale medier ofte kan v\u00e6re tilfeldig og er skrevet ut fra en helt annen kontekst enn det de her blir brukt til, sier Elvestad.", "LES OGS\u00c5: Aldri v\u00e6rt s\u00e5 mange unge uf\u00f8re", "Nav kan ikke kommentere denne konkrete saken uten \u00e5 bli fritatt taushetsplikten. Aftenposten ba direkt\u00f8r for Nav Arbeid og ytelser, Ellen Chr. Christiansen, svare p\u00e5 tre generelle sp\u00f8rsm\u00e5l om saksbehandlingen av s\u00f8knader om ytelser.", "\u2013 Er det en vanlig del av saksbehandlingen i dag \u00e5 lese hva folk skriver p\u00e5 blogger og/eller skriver i sosiale medier?", "- Det er forvaltningsloven som setter rammene for saksbehandlingen, og det \u00e5 lese hva folk skriver p\u00e5 blogger og/eller skriver i sosiale medier er ikke en vanlig del av dette. Vi m\u00e5 basere v\u00e5re vedtak p\u00e5 dokumenterbare opplysninger. Samtidig er sosiale medier \u00e5pne kilder, der det er mulig \u00e5 s\u00f8ke etter informasjon.", "\u2013 Er det ofte dere avsl\u00f8rer bl\u00f8ff via de kanalene?", "- Vi bruker aldri sosiale medier som en grunnkilde, men \u00e5pen informasjon p\u00e5 for eksempel Facebook eller lignende, kan i enkelte tilfeller brukes i en utredning for \u00e5 underbygge de vurderingene som gj\u00f8res.", "\u2013 N\u00e5r varsellampene begynner \u00e5 lyse - hva konkret gj\u00f8r dere da for at trygdede ikke skal f\u00f8le seg mistenkeliggjort \u2013 hvis de n\u00e5 er uskyldige?", "\u2013 Den som mottar eller s\u00f8ker p\u00e5 en ytelse fra Nav, har en lovfestet plikt til \u00e5 hjelpe til med \u00e5 f\u00e5 saken s\u00e5 opplyst som mulig. I tillegg har Nav hjemmel til \u00e5 innhente en rekke opplysninger. Ikke fordi vi n\u00f8dvendigvis mistenker at noe er galt, men fordi vi har en utredningsplikt i henhold til loven, og fordi loven stiller krav til at visse forhold er oppfylt for at en person kan motta en type ytelse. Det aller fleste som mottar eller s\u00f8ker om ytelser fra Nav er \u00e6rlige, og s\u00f8rger for at sakene vi behandler er tilstrekkelig opplyst."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "f6576a5cf3ac5544b6f1cdcb3481865961412597726ac39e6abde3233806d6dc"}, {"field": "createtime", "value": "2016-10-04T05:43:08.000Z"}, {"field": "description", "value": "Anita Dahl-Wiger fra Trondheim er 50 prosent uf\u00f8r. Da hun blogget om bryllup, barn og trening, nektet Nav henne ytelser som ung uf\u00f8r."}, {"field": "dominantimage", "value": "http://www.adressa.no/pluss/okonomi/article13592430.ece/5bra09/ALTERNATES/w980-default/Anita%20Dahl_Wiger%20152B.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6a61562c0cd2ebfe735254fa28a18a81aa293956.jpg?597e505b"}, {"field": "dominantthumbnaildimensions", "value": "300x169"}, {"field": "heading", "value": ["Anita ble hardt skadet i ulykke. Ble ikke trodd av Nav fordi hun blogget om et aktivt liv -adressa.no", "Mistet alt", "Kamp for \u00e5 komme i jobb", "Fokus p\u00e5 det positive", "St\u00f8ttespillere", "- Virker tendensi\u00f8st", "Slik bruker Nav blogger og Facebook", "- Mildt sagt underlig", "Slik bruker Nav blogger og Facebook"]}, {"field": "id", "value": "6a61562c0cd2ebfe735254fa28a18a81aa293956"}, {"field": "keyword", "value": ["Nav", "uf\u00f8re", "\u00d8konomi"]}, {"field": "keywords", "value": "Nav,uf\u00f8re,\u00d8konomi"}, {"field": "kw-category", "value": ["pluss", "okonomi"]}, {"field": "kw-classification", "value": "careers"}, {"field": "kw-company", "value": ["horten", "facebook"]}, {"field": "kw-concept", "value": ["loven stiller krav", "sosiale medier \u00e5pne", "skrive", "enkelte tilfeller brukes", "overpr\u00f8ve medisinskfaglige vurderinger", "blogg", "medier", "sosiale", "ytelse", "mildt sagt underlig", "sosiale medier", "sak", "medier \u00e5pne kilder"]}, {"field": "kw-entity", "value": ["aftenposten", "velferd", "nav arbeid", "\u00f8konomi", "trygderetten", "nav og trygderetten", "funksjonshemmedes fellesorganisasjon", "anne", "nav og trygdretten", "lagmannsretten"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["ellen chr", "torgeir haslestad", "elisabeth chr", "lilly ann elvestad", "anita dahl-wiger", "siri \u00f8vsteb\u00f8"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13592430.ece/5bra09/ALTERNATES/w980-default/Anita%20Dahl_Wiger%20152B.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anita ble hardt skadet i ulykke. Ble ikke trodd av Nav fordi hun blogget om et aktivt liv"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/10/04/Anita-ble-hardt-skadet-i-ulykke.-Ble-ikke-trodd-av-Nav-fordi-hun-blogget-om-et-aktivt-liv-13592431.ece"}, {"field": "pageclass", "value": ["article"]}, {"field": "publishtime", "value": "2016-10-04T06:39:26.000Z"}, {"field": "recs-articleid", "value": "13592431"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-10-04T06:39:26.000Z"}, {"field": "recs-rawtitle", "value": "Anita ble hardt skadet i ulykke. Ble ikke trodd av Nav fordi hun blogget om et aktivt liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Anita Dahl-Wiger fra Trondheim er 50 prosent uf\u00f8r. Da hun blogget om bryllup, barn og trening, nektet Nav henne ytelser som ung uf\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/6a61562c0cd2ebfe735254fa28a18a81aa293956.jpg?597e505b"}, {"field": "thumbnailfullheightdimensions", "value": "200x2527"}, {"field": "timestamp", "value": "2017-07-30T21:32:11.000Z"}, {"field": "title", "value": "Anita ble hardt skadet i ulykke. Ble ikke trodd av Nav fordi hun blogget om et aktivt liv"}, {"field": "url", "value": "http://www.adressa.no/pluss/okonomi/2016/10/04/Anita-ble-hardt-skadet-i-ulykke.-Ble-ikke-trodd-av-Nav-fordi-hun-blogget-om-et-aktivt-liv-13592431.ece"}, {"field": "urlhash", "value": "6a61562c0cd2ebfe735254fa28a18a81aa293956"}], "score": 1.0345981, "siteId": "9222270286501375973", "id": "6a61562c0cd2ebfe735254fa28a18a81aa293956"}

