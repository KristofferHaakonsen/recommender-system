{"fields": [{"field": "modifiedtime", "type": "time", "value": "2017-05-24T13:58:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NM", "Tynset", "Norsk fotball", "Rosenborg BK"]}, {"field": "author", "value": "marius dahl"}, {"field": "body", "value": ["Saken oppdateres.", "I midten av februar ble Tynsets midtbanespiller nummer ni i langrennjuniorenes NM-sprint friteknikk p\u00e5 Voss. Tre m\u00e5neder senere er Lian Horten klar for \u00e5 vise seg frem i et annet norgesmesterskap.", "- Det blir om \u00e5 gj\u00f8re \u00e5 holde nervene i sjakk. Man blir jo spent, jeg har jo sett opp til Rosenborg i mange \u00e5r. Det er det st\u00f8rste laget man kan spille mot i Norge, sier tylld\u00f8len til Adresseavisen.", "Han slet med \u00e5 sove etter at han mandag fikk h\u00f8re at han sto i startoppstillingen mot laget som har vunnet to strake serie- og cuptitler i norsk fotball. Men - som han beskjedent sier:", "- Det er jo en mulighet, men da skal mye klaffe.", "Ydmyk er ten\u00e5ringen fra Tylldal ogs\u00e5 n\u00e5r han skal beskrive sitt multitalent. For selv om Lian Horten g\u00e5r fort p\u00e5 ski og lagkameratene beskriver han som en elegant fotballspiller, holder han beina p\u00e5 jorda. Han er slettes ingen ny utgave Bj\u00f8rn Wirkola, mannen som i 1971 ble norgesmester i fotball etter \u00e5 ha vunnet den tysk-\u00f8sterriske hoppuka.", "- Jeg kaller meg ikke det selv, det er opp til andre \u00e5 avgj\u00f8re det, sier Lian Horten.", "I vinter, mens fotballidolene i Rosenborg dro til Gran Canaria og Marbella for \u00e5 legge grunnlaget for \u00e5rets sesong, viste Tynset-spilleren muskler i skisporet. Det gikk utover fotballen. Lian Horten imponerte som debutant i 2.divisjon for Tynset i fjor, men var langt fra selvskreven da skisesongen var over. Det ble egentlig litt for lite fotball i vinter.", "- Jeg pr\u00f8vde \u00e5 f\u00e5 til en til to treninger i uken, men noen uker var det ikke fotball i det hele tatt. Det ble mest ski. Jeg kjente at touchen ikke var der den var ved sesongslutt. Samtidig fikk jeg god fysikk av \u00e5 g\u00e5 p\u00e5 ski, s\u00e5 g\u00e5r litt opp i opp, sier unggutten.", "Han kan fort h\u00f8res ut som en fysisk robust monster som bare sl\u00e5r langt og vinner dueller. Slik er det ikke.", "- Jeg liker helst \u00e5 spille offensiv fotball. Jeg vil ha ball og gj\u00f8re fine ting med den, sier Lian Horten.", "Tynset-veteran Morten Aaker\u00f8ien har rundt 570 kamper for klubben, men spiller ikke mot Rosenborg i cupens 2.runde. Han har nemlig lagt opp, selv om han er p\u00e5 tilkalling n\u00e5r Tynset sliter med skader. Aaker\u00f8ien - som er to \u00e5r eldre enn faren til Lian Horten (Ove) - beskriver midtbanespilleren som elegant.", "- Han har en vanvittig balanse og en veldig elegant spiller \u00e5 se p\u00e5. Det g\u00e5r ikke s\u00e5 fort, men han har veldig god kroppsbeherskelse. Han vender bort motstanderne bort og f\u00e5r det til \u00e5 se enkelt ut, sier Aaker\u00f8ien.", "Klubblegenden har derimot liten tro p\u00e5 at Lian Horten kan satse b\u00e5de ski og fotball over tid. For tiden g\u00e5r multitalentet p\u00e5 f\u00f8rste\u00e5ret p\u00e5 idrettslinja p\u00e5 videreg\u00e5ende skole.", "- Det er veldig imponerende \u00e5 kunne kombinere det i den alderen, men han m\u00e5 vel ta et valg snart. Jeg kan ikke se for meg at det er en enkel kombinasjon, sier Aaker\u00f8ien.", "Det sier hovedpersonen selv seg enig i, uten at han har bestemt seg for hva han skal satse p\u00e5 i fremtiden. Likevel har han en anelse.", "- Vi f\u00e5r se an litt hvordan det blir, men jeg har lyst til \u00e5 drive med begge deler ett \u00e5r til. Akkurat n\u00e5 er jeg n\u00e6rmere \u00e5 satse p\u00e5 fotball. Mye p\u00e5 grunn av at jeg har f\u00e5tt spilt s\u00e5 mye som jeg har gjort, n\u00e5 f\u00e5r jeg ogs\u00e5 m\u00f8te Rosenborg, sier Lian Horten.", "Tr\u00f8nderne har f\u00e5tt lite skryt til tross for serieledelse etter ti runder. Noe cupbombe lukter det vel derimot ikke. Rosenborg vant 11-0 i lagenes forrige m\u00f8te i f\u00f8rste runde i 2008. Mot Strindheim i \u00e5rets f\u00f8rsterunde-kamp, vant RBK bare 2-0.", "- Skal vi sl\u00e5 Rosenborg er det bare en m\u00e5te \u00e5 gj\u00f8re det p\u00e5 - det er \u00e5 kontre! Vi m\u00e5 ligge kompakt og f\u00e5 til kontringer, ha bra med l\u00f8pskapasitet og ha bra med fart. I teorien er det mulig, men i praksis vanskelig, ler Aaker\u00f8ien."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "6729073ca932fc1ce9a33f06bf7cc4a8fb12556090058a353f68552fadd57b5a"}, {"field": "createtime", "value": "2017-05-24T13:06:54.000Z"}, {"field": "description", "value": "Tynset-unggutten Jonas Lian Horten vet fortsatt ikke om han skal satse p\u00e5 fotball eller ski."}, {"field": "heading", "value": ["16-\u00e5ringen er blant de beste juniorene p\u00e5 ski", "- Det ble mest ski", "Ikke noe fysisk monster", "- Ingen enkel kombinasjon", "Slik skal de sl\u00e5 RBK"]}, {"field": "id", "value": "cf23050ff4508558fba6bd6dffa741b785973261"}, {"field": "keyword", "value": ["NM", "Tynset", "Norsk fotball", "Rosenborg BK"]}, {"field": "keywords", "value": "NM,Tynset,Norsk fotball,Rosenborg BK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["ski", "enkel kombinasjon", "norsk fotball", "fotball"]}, {"field": "kw-entity", "value": ["gran canaria og marbella", "tylldal", "adresseavisen", "strindheim", "rosenborg bk", "ove"]}, {"field": "kw-location", "value": ["gran canaria", "norge", "voss", "tynset"]}, {"field": "kw-pageclass", "value": "article"}, {"field": "kw-person", "value": ["morten aaker\u00f8ien", "jonas lian horten", "lian horten", "bj\u00f8rn wirkola"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/f67ed0f9-74cb-4814-90d0-6e7821df05b7?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "16-\u00e5ringen er blant de beste juniorene p\u00e5 ski - n\u00e5 skal han sl\u00e5 RBK"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/16-aringen-er-blant-de-beste-juniorene-pa-ski---na-skal-han-sla-RBK-236122b.html"}, {"field": "pageclass", "value": ["article"]}, {"field": "publishtime", "value": "2017-05-24T13:58:02.000Z"}, {"field": "recs-articleid", "value": "236122"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-24T13:58:02.000Z"}, {"field": "recs-rawtitle", "value": "16-\u00e5ringen er blant de beste juniorene p\u00e5 ski - n\u00e5 skal han sl\u00e5 RBK -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Tynset-unggutten Jonas Lian Horten vet fortsatt ikke om han skal satse p\u00e5 fotball eller ski."}, {"field": "thumbnail", "value": "http://content-thumbnail.cxpublic.com/content/thumbnail200x150/cf23050ff4508558fba6bd6dffa741b785973261.jpg?5925ea7c"}, {"field": "thumbnailfullheightdimensions", "value": "200x1383"}, {"field": "timestamp", "value": "2017-05-24T20:18:04.000Z"}, {"field": "title", "value": "16-\u00e5ringen er blant de beste juniorene p\u00e5 ski - n\u00e5 skal han sl\u00e5 RBK"}, {"field": "url", "value": "http://www.adressa.no/100Sport/fotball/16-aringen-er-blant-de-beste-juniorene-pa-ski---na-skal-han-sla-RBK-236122b.html"}, {"field": "urlhash", "value": "cf23050ff4508558fba6bd6dffa741b785973261"}], "score": 0.83046585, "siteId": "9222270286501375973", "id": "cf23050ff4508558fba6bd6dffa741b785973261"}

