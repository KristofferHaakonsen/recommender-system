{"fields": [{"field": "modifiedtime", "type": "time", "value": "2016-12-15T10:02:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Forbrukerr\u00e5det", "Handel", "Helse", "Jul"]}, {"field": "author", "value": "kristine grue langset"}, {"field": "body", "value": ["Saken oppdateres.", "Hvor ofte og hvor mange industribakte pepperkaker putter du i deg i adventstiden?", "Alle pepperkaker Forbrukerr\u00e5det har testet inneholder noe akrylamid, et helseskadelig stoff som dannes n\u00e5r karbohydratrike matvarer varmebehandles, slik som ved fritering, steking eller baking.", "Men mengden varierer stort, viser unders\u00f8kelsen.", "Stoffet kan skade nervesystemet, og regnes som sannsynlig kreftfremkallende for mennesker, skriver Forbrukerr\u00e5det i en pressemelding torsdag.", "EUs veiledende verdi for akrylamid ligger p\u00e5 1000 mikrogram pr. kilo, og ingen av de testede pepperkakene l\u00e5 over denne grensen.", "Men noen av dem l\u00e5 langt n\u00e6rmere enn andre. Resultatene varierte fra 38 mikrogram pr. kilo, helt opp til 810.", "Les mer om akrylamid her", "\u2013 Matvareindustrien har et ansvar for \u00e5 senke innholdet av akrylamid i sine produkter. Det betyr at de skal gj\u00f8re alt de kan for \u00e5 redusere innholdet s\u00e5 mye som praktisk mulig. Funnene her tyder p\u00e5 at det slettes ikke er alle som pr\u00f8ver hardt nok. Den typen kaker som inneholder mest, inneholder 21 ganger mer akrylamid enn den typen som inneholder minst, sier fagdirekt\u00f8r for handel i Forbrukerr\u00e5det, Gunstein Instefjord.", "S\u00e6tre og Orkla befinner seg p\u00e5 toppen av listen (se lenger ned i saken) og produserer pepperkaker med h\u00f8yest innhold av akrylamid, if\u00f8lge Forbrukerr\u00e5dets unders\u00f8kelse.", "\u2013 Orkla har i mange \u00e5r arbeidet meget systematisk med mattrygghet og \u00e5 f\u00e5 akrylamidinnholdet ned i v\u00e5re produkter, sier Robert R\u00f8nning, kommunikasjonsdirekt\u00f8r i Orkla i en kommentar til oss.", "\u2013 V\u00e5rt andre produkt i testen, S\u00e6tres Beste Pepperkaker, er laget p\u00e5 samme fabrikk med omtrent de samme r\u00e5varene, er nesten testvinner p\u00e5 lavt akrylamidinnhold. Det viser at det er store naturlige variasjoner og betydningen av ikke \u00e5 se seg blind p\u00e5 \u00e9n enkelt test. Naturlige variasjoner av aminosyrer i hvetemel og stekem\u00e5ten er hovedforklaringen til at akrylamidinnhold varierer. M\u00e5lemetodene som brukes for \u00e5 p\u00e5vise akrylamid kan dessuten v\u00e6re upresise og p\u00e5virker testresultatene, legger han til.", "Baxt og Berthas Bertil Pepperkaker rangerer nest \u00f8verst.", "\u2013 Baxt og Berthas Bakerier synes unders\u00f8kelsen har gjort meget interessante funn selv om verdiene er innenfor regelverket. Vi vil for neste \u00e5rs sortiment derfor gjennomg\u00e5 hele bakeprosessen til v\u00e5re pepperkaker. Bruken av hornsalt kan v\u00e6re en mulig \u00e5rsak og vi vil derfor ogs\u00e5 se p\u00e5 bruk av andre hevemidler som erstatning, dersom dette vil ha en positiv effekt p\u00e5 innholdet av akrylamid, sier markedssjef i Baxt, Magnus Egge.", "Mattilsynet \u00f8nsker ogs\u00e5 unders\u00f8kelsen velkommen.", "\u2013 Den setter s\u00f8kelyset p\u00e5 noe Mattilsynet lenge har v\u00e6rt opptatt av. Niv\u00e5ene varierer mye, men er gjennomg\u00e5ende som forventet for denne typen produkter, sier seniorr\u00e5dgiver Anders Tharaldsen i Mattilsynet.", "\u2013 Vi vil ikke advare noen mot \u00e5 spise pepperkaker, fordi det er sesongvare som f\u00f8rst og fremst spises i forbindelse med juleh\u00f8ytiden. Kakene har heller ikke spesielt h\u00f8ye niv\u00e5er av akrylamid sammenlignet med andre matvarer, legger Tharaldsen til.", "I 2014 gjennomf\u00f8rte Mattilsynet en analyse av akrylamidinnholdet i 171 matvarer, men pepperkaker var ikke blant disse.", "Unders\u00f8kelsen avdekket at flere matvarer fortsatt har h\u00f8ye niv\u00e5er av akrylamid. Spesielt gjelder dette ferdigstekt pommes frites, enkelte chipsprodukter og knekkebr\u00f8d.", "I etterkant av unders\u00f8kelsen fulgte Mattilsynet opp produsentene som hadde produkter med et h\u00f8yt akrylamidinnhold. Produsentene av pepperkaker m\u00e5 p\u00e5 samme m\u00e5te som de andre bruke tilgjengelige metoder og teknologi for \u00e5 redusere niv\u00e5ene av akrylamid til et s\u00e5 lavt niv\u00e5 som mulig.", "Akrylamid dannes naturlig i matvarer under tilberedning og ved produksjonsprosesser over 120 oC, n\u00e5r man baker, friterer, steker eller griller", "S\u00e6rlig i stivelsesrike produkter som f.eks. potet- og kornbaserte matvarer kan det dannes st\u00f8rre mengder akrylamid.", "Stoffet regnes for \u00e5 v\u00e6re kreftfremkallende og gentoksisk (kan skade arvestoffet", "Akrylamid oppst\u00e5r ikke bare i industrien, men ogs\u00e5 p\u00e5 kj\u00f8kkenet hjemme. For \u00e5 minimere risikoen viser Mattilsynet til de nasjonale kostholdsr\u00e5dene, med frukt, gr\u00f8nt, grovbr\u00f8d og rene kj\u00f8ttprodukter, og har ogs\u00e5 f\u00f8lgende generelle r\u00e5d i forhold til akrylamid:", "Spis variert og balansert", "Reduser inntaket av stekt og fritert mat", "Stordrikkere av kaffe b\u00f8r vurdere \u00e5 redusere inntaket", "Unng\u00e5 hardsteking av maten og f\u00f8lg stekeanvisningen n\u00f8ye", "(Kilde: Mattilsynet)", "Fokus p\u00e5 akrylamid hos Forbrukerr\u00e5det", "Ogs\u00e5 tidligere i h\u00f8st har Forbrukerr\u00e5det hatt fokus p\u00e5 akrylamid og advarte mot de store mengder akrylamid som finnes i helt vanlig mat og i matvarer rettet mot barn.", "En test fra Forbrukerr\u00e5det fra 2014 viser at Potetgull Paprika fra Maarud kom ut som akrylamidversting med 2232 mikrogram pr. kilo. Det er mer enn dobbelt s\u00e5 h\u00f8yt sammenlignet med EUs indikasjonsverdier for akrylamidverdier i potetchips p\u00e5 1000 mikrogram pr. kilo.", "Vis fakta", "EU jobber for tiden med et nytt regelverk, som skal sikre lavere akrylamidinnhold i maten.", "-Arbeidet med det nye regelverket i EU har tatt tid, men kommer p\u00e5 plass i 2017. Det kommer ogs\u00e5 til \u00e5 gjelde i Norge, og gir oss et bedre verkt\u00f8y til \u00e5 redusere mengden akrylamid vi f\u00e5r i oss gjennom maten, sier Anders Tharaldsen i Mattilsynet.", "Bruken av hornsalt som hevingsmiddel er kjent for \u00e5 \u00f8ke innholdet av akrylamid. De pepperkaketypene som kom d\u00e5rligst ut av testen er bakt med nettopp hornsalt.", "Les hele rapporten her.", "Listen er en rangering fra h\u00f8yest til lavest n\u00e5r det gjelder innhold av akrylamid, (\u03bcg/kg) betyr mikrogram pr. kilo."]}, {"field": "category0", "value": "familieogoppvekst"}, {"field": "contenthash", "value": "737b826f43634abf966acb3507b3d9ac33f88298cb57a255451747b250bbb2ae"}, {"field": "createtime", "value": "2016-12-15T10:28:10.000Z"}, {"field": "description", "value": "Forbrukerr\u00e5det har testet 15 ulike typer pepperkaker for innhold av akrylamid."}, {"field": "heading", "value": ["Noen pepperkaker inneholder 21 ganger mer av helsefarlig stoff enn andre -adressa.no", "Fra 38 til 810 mikrogram pr. kilo", "Orkla: Viktig \u00e5 ikke se seg blind p\u00e5 \u00e9n enkelt test", "Mattilsynet: Vil ikke advare noen mot \u00e5 spise pepperkaker", "Nytt regelverk i EU", "Hornsalt betydning for resultatet"]}, {"field": "id", "value": "7247cd0da1aa624c454d629877010ac6f735b8f1"}, {"field": "keyword", "value": ["Forbrukerr\u00e5det", "Handel", "Helse", "Jul"]}, {"field": "keywords", "value": "Forbrukerr\u00e5det,Handel,Helse,Jul"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["orkla", "baxt"]}, {"field": "kw-concept", "value": ["mikrogram pr", "akrylamid", "pepperkaker"]}, {"field": "kw-entity", "value": ["maarud", "handel", "baxt og berthas bakerier", "potetgull paprika", "mattilsynet", "helse", "gunstein instefjord", "forbrukerr\u00e5det", "kilde", "berthas bakerier", "s\u00e6tres beste pepperkaker"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["magnus egge", "anders tharaldsen", "robert r\u00f8nning"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/51d7ea3e-de0b-46c2-aed1-e6302aff2839?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Noen pepperkaker inneholder 21 ganger mer av helsefarlig stoff enn andre"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Noen-pepperkaker-inneholder-21-ganger-mer-av-helsefarlig-stoff-enn-andre-9512b.html"}, {"field": "pageclass", "value": ["article"]}, {"field": "publishtime", "value": "2016-12-15T09:31:35.000Z"}, {"field": "recs-articleid", "value": "9512"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-12-15T09:31:35.000Z"}, {"field": "recs-rawtitle", "value": "Noen pepperkaker inneholder 21 ganger mer av helsefarlig stoff enn andre -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Forbrukerr\u00e5det har testet 15 ulike typer pepperkaker for innhold av akrylamid."}, {"field": "thumbnail", "value": "http://content-thumbnail.cxpublic.com/content/thumbnail200x150/7247cd0da1aa624c454d629877010ac6f735b8f1.jpg?5979bf71"}, {"field": "thumbnailfullheightdimensions", "value": "200x1714"}, {"field": "timestamp", "value": "2017-07-27T10:24:49.000Z"}, {"field": "title", "value": "Noen pepperkaker inneholder 21 ganger mer av helsefarlig stoff enn andre"}, {"field": "url", "value": "http://www.adressa.no/familieogoppvekst/Noen-pepperkaker-inneholder-21-ganger-mer-av-helsefarlig-stoff-enn-andre-9512b.html"}, {"field": "urlhash", "value": "7247cd0da1aa624c454d629877010ac6f735b8f1"}], "score": 1.1851252, "siteId": "9222270286501375973", "id": "7247cd0da1aa624c454d629877010ac6f735b8f1"}

