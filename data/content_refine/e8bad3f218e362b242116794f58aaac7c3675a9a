{"fields": [{"field": "modifiedtime", "type": "time", "value": "2016-10-04T11:11:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tips og triks", "Oppussing"]}, {"field": "author", "value": "bj\u00f8rn hugo pettersen"}, {"field": "body", "value": ["Saken oppdateres.", "\u2014 \u00d8ksen min er hundrevis av \u00e5r gammel. Den har g\u00e5tt i arv i mange generasjoner. Bestefaren min byttet skaftet, faren min byttet \u00f8ksehodet. Det er den beste \u00f8ksen jeg har hatt, sier Ola Fjeldheim.", "Vitsen er av eldgammel \u00e5rgang.", "Det er en passende parallell til mye gammelt som kan repareres i generasjon etter generasjon \u2013 til slutt slik at kanskje ikke noen av delene stammer fra opprinnelsen.", "I gamle vinduer kan alt skiftes ut \u2013 glassrutene, trerammene, trepluggene, beslagene, skruene, vindusstiftene og kittet.", "\u2014 Har du noen egnede redskaper, er det meste en grei oppgave n\u00e5r det gjelder rehabilitering av gamle vinduer, sier Fjeldheim, som er generalsekret\u00e6r i Fortidsminneforeningen.Han holder kurs i vindusreparasjon, blant annet, og har en generell innstilling til gamle, brukbare ting: De b\u00f8r holdes ved like og restaureres ved behov.", "\u2014 Vinduer fra 1700- og 1800-tallet var som regel gode, flotte og solide. De ble satt sammen p\u00e5 en m\u00e5te som gj\u00f8r det ganske enkelt \u00e5 ta dem fra hverandre, del for del. De ble laget for \u00e5 kunne repareres, fastsl\u00e5r Fjeldheim.", "De fleste f\u00e5r til \u00e5 bytte en knust glassrute, mener han. Og det finnes lure triks for \u00e5 pusse opp gamle, flotte beslag.", "\u00c5 male p\u00e5 nytt er naturligvis det aller enkleste.\u2014 Det mest arbeidsomme er \u00e5 reparere \u00f8delagt treverk i rammen. Hvis man synes det blir for komplisert, kan det v\u00e6re lurt \u00e5 la en ekspert gj\u00f8re den jobben, mener Fjeldheim.", "Om du vil pr\u00f8ve \u00e5 bytte ut en skadet del av rammen, er tipset enkelt og greit \u00e5 kopiere den \u00f8delagte delen.", "Bruk i s\u00e5 fall sv\u00e6rt tettvokst treverk. Gamle vinduer er som regel laget av god furu.", "\u2014 Se f\u00f8rst p\u00e5 tilstanden p\u00e5 vinduet. Skrap vekk l\u00f8s maling, og bruk en kniv til \u00e5 teste treverket. Dersom tuppen p\u00e5 kniven bare s\u00e5 vidt g\u00e5r inn i treet f\u00f8r den stanger, er treverket fortsatt bra. G\u00e5r kniven dypere inn, er det fare for r\u00e5teskader p\u00e5 rammen, sier vindusreparat\u00f8ren.", "Beslag som ser litt rustne ut, beh\u00f8ver ikke \u00e5 v\u00e6re \u00f8delagte.De kan pusses med en st\u00e5lb\u00f8rste, varmes opp (for eksempel med gassbrenner) og legges i linolje noen timer. Andre metoder finnes ogs\u00e5.", "Konger, adelsmenn og andre betydelige borger har ferdes her siden 1600-tallet:", "Kanskje er det et 200 \u00e5r gammelt vindu med kronglass du har.", "I s\u00e5 fall er det i dag ganske sjeldent og verdifullt \u2013 og var en luksusvare i sin tid.", "Skal ett eller flere ruter tas ut, m\u00e5 det gj\u00f8res med nennsom h\u00e5nd, selv om det ikke skulle v\u00e6re kronglass.F\u00f8rst m\u00e5 kittet bort p\u00e5 begge sider av glasset.", "Det beste er \u00e5 varme kittet opp med en \u00abkittlampe\u00bb, en varmelampe med infrar\u00f8d str\u00e5ling.", "N\u00e5r kittet er passe varmt \u2013 i l\u00f8pet av ett minutt eller to \u2013 blir det mykt og lettere \u00e5 fjerne.\u2014 Ikke bruk varmluftspistol, p\u00e5 grunn av risikoen for at glasset kan sprekke. Det beste er en infrar\u00f8d varmelampe, sier Fjeldheim mens han viser hvordan lampen fungerer.", "Etterp\u00e5 skraper han varsomt vekk kittrestene med et hoggjern.", "Under kittet er glassene festet bak noen metallstifter som m\u00e5 trekkes ut med en tang.", "Til slutt lirker reparat\u00f8ren ut den tynne glassruten, og pusser over faget der ruten satt.", "\u2014 Dersom hele rammen i et slik vindu skal pusses opp, m\u00e5 alle glassene fjernes f\u00f8rst. Da f\u00e5r du pusset og grunnet, og eventuelt byttet \u00f8delagt treverk, uten at du trenger \u00e5 v\u00e6re forsiktig med glassene, poengterer han.", "Kniv, malingsskrape, varmelampe/kittlampe (kan leies), hoggjern og tang. Da har du det som trengs til \u00e5 sjekke trekvalitet, samt fjerne maling, beslag, kitt og vindusstifter.", "Beslag kan overhales, men skruene b\u00f8r byttes ut. Treplugger som holder fast sprosser, fjernes med dor. Disse trepluggene b\u00f8r tas vare p\u00e5, men er de \u00f8delagte, kan du lage nye selv.", "Sandpapir, linolje, terpentin, linoljemaling, linoljekitt, kittkniv og vindusstifter. Linolje (fire deler) og terpentin (1 del) brukes til grunning. Du b\u00f8r ha en stifthammer som er egnet til \u00e5 sl\u00e5 inn vindusstifter med, og naturligvis malerpensel.", "Er trerammen \u00f8delagt, kan du kopiere den \u00f8delagte delen. Bruk tettvokst treverk av kjerneved. Du trenger ogs\u00e5 sag og h\u00f8vel dersom du skal lage en ny rammedel.", "Norsk kulturminnefond gir for \u00f8vrig st\u00f8tte til istandsetting av gamle vinduer. Har man vinduer med d\u00e5rlig isolasjonsverdi i boligen sin, kan man ogs\u00e5 s\u00f8ke Enova om st\u00f8tte til oppgradering.", "Les mer om vindusreparasjon p\u00e5 byggogbevar.no", "Vis fakta", "Den herskapelige f\u00f8lelsen ble bevart da leiligheten gjennomgikk en total oppussing:", "En intakt treramme som er pusset og grunnet, er klar til \u00e5 f\u00e5 rutene satt p\u00e5 plass igjen.", "F\u00f8rst legges linoljekitt mellom glasset og karmen, det vil si under ruten, f\u00f8r glasset presses ned i kittet og festes med noen stifter.", "Deretter tetter man med mer kitt mellom glass og karm.", "Kittingen er en aldri s\u00e5 liten kunst, men likevel ikke s\u00e5 komplisert som mange tror, if\u00f8lge Fjeldheim.Han ruller kittmassen til en lang, tynn p\u00f8lseform som han legger inntil en av de fire kantene.", "Etter \u00e5 ha dyttet kitt ned mot ramme og glass rundt hele ruten, bruker han en kittkniv til \u00e5 lage kittfals \u2013 jevne skr\u00e5kanter av kittet \u2013 p\u00e5 den siden av vinduet som vender ut.", "\u2014 Gamle vinduer har det best om de males med det nesten alle hus ble malt med i Norge f\u00f8r 1950-tallet, nemlig linolje med naturlige fargepigmenter. Det er et milj\u00f8vennlig naturprodukt. Sjekk at linoljemalingen er kokt og kaldpresset, og uten l\u00f8semidler. Du kan gjerne blande din egen farge \u2013 med kokt, kaldpresset linolje og mineralpigmenter, pluss en \u00f8rliten skvett med sikkativ, som er et t\u00f8rkemiddel for linoljemaling, forteller generalsekret\u00e6r Fjeldheim.", "Det er noen timers jobb \u00e5 pusse opp et gammelt vindu.Men resultatet blir bra om man gj\u00f8r det riktig og s\u00e5nn noenlunde n\u00f8ye.", "\u2014 Gamle vinduer er ikke vedlikeholdsfrie. Det betyr at man fint kan vedlikeholde dem, understreker Ola Fjeldheim.", "Det kan ha blitt laget noen f\u00e5 vindusglass i Norge f\u00f8r 1755, men produksjonen av norsk glass til vinduer startet for fullt etter at Hurdal Glassverk ble etablert det \u00e5ret.", "P\u00e5 glassverket i Hurdal spesialiserte de seg p\u00e5 \u00e5 lage kronglass.", "Det ble laget ved at glassbl\u00e5seren dreide en kuleformet glassmasse s\u00e5 hurtig med glassbl\u00e5serstangen at massen ble til en stor, flat skive \u2013 som senere ble kuttet opp i passende sm\u00e5ruter.\u2014 P\u00e5 gamle vinduer med kronglass kan man se buene fra dreiingen. Slike glass er det virkelig verdt \u00e5 ta vare p\u00e5, mener Ola Fjeldheim i Fortidsminneforeningen.", "Hurdal Glassverk sluttet \u00e5 lage kronglass p\u00e5 1840-tallet. De startet da med en metode der glassmassen ble strukket istedenfor \u00e5 bli snurret med stang.", "F\u00f8r 1755 ble vindusglass importert til Norge, det meste var taffelglass fra Tyskland eller B\u00f6hmen (i dagens Tsjekkia).Taffelglass ble laget ved at glassmassen ble bl\u00e5st til en avlang sylinder. Denne ble s\u00e5 snittet, og deretter strukket ut og gjort flat i en utretterovn.", "Ogs\u00e5 i Norge ble det laget taffelglass, blant annet ved Biri Glassverk fra 1760-tallet til 1840-\u00e5rene, if\u00f8lge Wikipedia.", "Hurdal Glassverk ble nedlagt i 1895, men produksjonen ble overf\u00f8rt til Drammen Glassverk, som fra da av var eneste norske produsent av vindusglass.", "Fra moderne taffelglassproduksjon gikk glassverket i 1928 over til \u00e5 produsere maskinglass, blant annet ved \u00e5 trekke glassmassen p\u00e5 valser.", "Erling Rekkedal, som driver firmaet Trebevaring p\u00e5 V\u00f8ienvolden g\u00e5rd i Oslo, er ekspert p\u00e5 \u00e5 reparere gamle vinduer, og har gjort det til en viktig del av sin levevei.", "\u2014 Vindusreparasjon er uten tvil det jeg jobber mest med. Ellers handler arbeidet mitt i stor grad om brannsikring av gamle d\u00f8rer, samt etterisolering med innervinduer, forteller Rekkedal.", "Isolasjonsgraden i gamle vinduer, med ettlags glass, er ikke god.I fredede bygninger \u2013 og andre hus der man \u00f8nsker \u00e5 ta vare p\u00e5 de gamle vinduene \u2013 er det n\u00e5 derfor vanlig \u00e5 bedre isolasjonsegenskapene med ett\u2014 eller tolags innervinduer.", "Da kan isolasjonsverdien komme ned p\u00e5 samme niv\u00e5 som nye vinduer."]}, {"field": "category0", "value": "bolig"}, {"field": "contenthash", "value": "e9297a9f26942ce6d80b40dd566c86ee7ae4918109c50bdd306730ab5139e011"}, {"field": "createtime", "value": "2017-05-02T04:31:07.000Z"}, {"field": "description", "value": "Har du et gammelt vindu, skal du vite at alle delene kan fikses eller byttes ut. Det meste er ganske enkelt."}, {"field": "heading", "value": ["Har du gamle vinduer? Slik restaurerer du dem. -adressa.no", "Rammer og beslag", "Kronglass og kittlampe", "Kitt og linoljemaling", "Ulike glasstyper", "Reparerer gamle vinduer"]}, {"field": "id", "value": "e8bad3f218e362b242116794f58aaac7c3675a9a"}, {"field": "keyword", "value": ["Tips og triks", "Oppussing"]}, {"field": "keywords", "value": "Tips og triks,Oppussing"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "enova"}, {"field": "kw-concept", "value": ["reparere gamle vinduer", "glass", "gamle vinduer", "vindu", "kitt", "gamle"]}, {"field": "kw-entity", "value": ["trebevaring", "drammen glassverk", "b\u00f6hmen", "oppussing", "fortidsminneforeningen", "v\u00f8ienvolden", "biri glassverk", "wikipedia", "hurdal glassverk"]}, {"field": "kw-location", "value": ["tsjekkia", "oslo", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["ola fjeldheim", "erling rekkedal"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/ee49cb00-8606-4c09-b168-2893213e0305?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har du gamle vinduer? Slik restaurerer du dem."}, {"field": "og-type", "value": "article"}, {"field": "og-url", "value": "http://www.adressa.no/bolig/Har-du-gamle-vinduer-Slik-restaurerer-du-dem-8229b.html"}, {"field": "pageclass", "value": ["article"]}, {"field": "publishtime", "value": "2016-10-05T07:00:00.000Z"}, {"field": "recs-articleid", "value": "8229"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-10-05T07:00:00.000Z"}, {"field": "recs-rawtitle", "value": "Har du gamle vinduer? Slik restaurerer du dem. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Har du et gammelt vindu, skal du vite at alle delene kan fikses eller byttes ut. Det meste er ganske enkelt."}, {"field": "thumbnail", "value": "http://content-thumbnail.cxpublic.com/content/thumbnail200x150/e8bad3f218e362b242116794f58aaac7c3675a9a.jpg?5981a798"}, {"field": "thumbnailfullheightdimensions", "value": "200x2588"}, {"field": "timestamp", "value": "2017-08-02T10:21:12.000Z"}, {"field": "title", "value": "Har du gamle vinduer? Slik restaurerer du dem."}, {"field": "url", "value": "http://www.adressa.no/bolig/Har-du-gamle-vinduer-Slik-restaurerer-du-dem-8229b.html"}, {"field": "urlhash", "value": "e8bad3f218e362b242116794f58aaac7c3675a9a"}], "score": 0.7769302, "siteId": "9222270286501375973", "id": "e8bad3f218e362b242116794f58aaac7c3675a9a"}

