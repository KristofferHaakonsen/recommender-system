{"fields": [{"field": "modifiedtime", "type": "time", "value": "2012-04-17T22:20:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Med flott utsikt over Trondheimsfjorden, mellom Nedre Charlottenlund og Ranheim, ligger Grilstad. Togskinnene skiller Jenssen-familiens prakteiendom p\u00e5 oversiden fra et omr\u00e5de som er blitt blant de mest omtalte boligutbyggingene i Trondheim p\u00e5 mange \u00e5r. Her er Arne Ragnvald Overvik (47) og hans Grilstadfj\u00e6ra Utbyggingsselskap AS i gang med \u00e5 bygge de siste 28 av 117 boenheter p\u00e5 et omr\u00e5de mange hundre meter fra den fj\u00e6ra som utbyggingsselskapet har hentet navn fra.", "Boligomr\u00e5det er gjerdet inn p\u00e5 alle kanter; mot jernbanen og mot Ranheimsveien. Mange vil mene at det er blitt bygd veldig tett og altfor mange hus p\u00e5 den idylliske tomta. Men det er ikke estetikk det har handlet om i det korte livet til det nye boomr\u00e5det. Og slett ikke idyll.", "Forsinkelser, flere forsinkelser, farlig byggeplass, dagb\u00f8ter, bruksforbud, konkurs og konflikter har v\u00e6rt gjennomgangsmelodien i Grilstadfj\u00e6ra. Etter to turbulente \u00e5r er 89 av de 117 boligene bygd ferdig og kj\u00f8perne har f\u00e5tt flytte inn. If\u00f8lge utbyggeren er om lag halvparten av boligene levert forsinket; noen flere m\u00e5neder etter at kj\u00f8perne skulle ha flyttet inn. Beboerne har ogs\u00e5 levd i usikkerhet n\u00e5r bygningssjefen har truet med utkastelse, fordi boligene har manglet brukstillatelse. Byggesakskontoret har ved flere anledninger sett seg n\u00f8dt til \u00e5 bruke beboerne som brekkstang for \u00e5 tvinge utbygger og entrepren\u00f8r til \u00e5 gj\u00f8re ferdig utearealer: lekeplasser, gangstier og st\u00f8yskjerming.", "En sm\u00e5sur novemberdag leker sm\u00e5unger i s\u00f8la, og det p\u00e5g\u00e5r dagligdagse sysler slik det skal v\u00e6re i et nyetablert boligomr\u00e5de. En og annen h\u00e5ndverkerbil vitner om etterarbeid og reparasjoner. Det meste av det omstridte utomhusarbeidet er ferdig. Men det har tatt tid. Som det meste i Grilstadfj\u00e6ra. Det er tegn til liv i de fleste husene. Men i noen av dem er det ingen gardiner eller lys som vitner om at husene er blitt et hjem. Noen steder er det bare kalde betongs\u00e5ler som forteller om det som en gang neste \u00e5r skal bli hus for folk. En mobilkran l\u00f8fter p\u00e5 plass fiks ferdige elementer med isolert yttervegg, produsert p\u00e5 St\u00f8ren. P\u00e5 en formiddag har t\u00f8mrerne K\u00e5re Str\u00f8mstad og Bjarne Levang satt sammen skallet til det som skal bli en leilighet i F-feltet i midten av boligomr\u00e5det. De er ikke opptatt av konflikter, men av at veggene blir montert i vater.", "Byggingen i Grilstadfj\u00e6ra kom i gang igjen i forrige uke, om lag to m\u00e5neder etter at entrepren\u00f8rselskapet gikk konkurs. Huskj\u00f8perne har nemlig ikke v\u00e6rt de eneste taperne.", "B\u00f8rset & Bjerkset AS trodde de hadde skutt gullfuglen da St\u00f8ren-bedriften fikk kontrakt p\u00e5 160 millioner kroner og totalentreprisen for \u00e5 bygge boligene. Etter lang tids kamp mot Grilstadfj\u00e6ra Utbyggingsselskap m\u00e5tte entrepren\u00f8rselskapet g\u00e5 til skifteretten i september. Borevisors oversikt viser \u00e5rsaken til konkursen: Utbyggingsselskapets gjeld til entrepren\u00f8ren \u00f8kte fra 8,5 millioner kroner til 17,4 millioner p\u00e5 \u00e5tte m\u00e5neder. Arne R. Overvik sa at han holdt tilbake betaling fordi han tvilte p\u00e5 entrepren\u00f8rens evne til \u00e5 gj\u00f8re ferdig byggearbeidet. S\u00e5 ble det like godt \u00e5rsak til konkursen. Overvik har svart med et krav p\u00e5 61, 5 millioner kroner mot konkursboet. I alt er det fremmet 169 krav p\u00e5 til sammen 141 millioner kroner mot entrepren\u00f8rselskapet.", "Dessverre for beboerne er det ikke sikkert at den siste dramatiske overskrift er skrevet om husene i Anton Jenssens vei.", "Regnskapet til Grilstadfj\u00e6ra Utbyggingsselskap AS forteller om en kjempe p\u00e5 leirf\u00f8tter. Regnskapet og revisjonsberetningen for 2006 er datert 30. juni i \u00e5r, men ble registrert hos Foretaksregisteret f\u00f8rst den 30. oktober, to m\u00e5neder etter at innleveringsfristen gikk ut. Tallene viser at selskapet i fjor gikk med 8,6 millioner kroner i underskudd og har en negativ egenkapital p\u00e5 4,1 millioner kroner. Selskapet er derfor avhengig av friske penger for \u00e5 kunne drive videre. Mor- og bestemorsselskapet i Overviks selskapskonstruksjon hadde if\u00f8lge regnskapene for 2006 en samlet bokf\u00f8rt egenkapital p\u00e5 19 millioner. Men enda et datterselskap g\u00e5r i minus, slik at Overviks konsern hadde 18 millioner i netto bokf\u00f8rt egenkapital. Svarene i t\u00f8rre regnskapstall utl\u00f8ser ganske dramatiske sp\u00f8rsm\u00e5l:", "Kan folk regne med at boligene deres blir fullf\u00f8rt?", "Har byggel\u00e5nsbanken, Nordea, fortsatt tillit til at Overvik kan st\u00e5 l\u00f8pet ut?", "Er det nok penger til \u00e5 fullf\u00f8re prosjektet?", "Kan utbyggingsselskapet i Grilstadfj\u00e6ra bli neste til skifteretten?", "Overvik har gjentatt og gjentatt \u2013 til media og til huskj\u00f8perne \u2013 at det ikke er fare for konkurs og at virksomheten er sunt \u00f8konomisk fundert. Det bekreftes ikke av regnskapstallene for 2006.", "Overvik holder kortene tett til brystet om den \u00f8konomiske utviklingen i 2007. Det er slett ikke sikkert at utviklingen i \u00e5r har f\u00f8rt til bedring. Betaling av nye dagb\u00f8ter til beboere for forsinkelser, bytte av entrepren\u00f8rer og bankgaranti til bygningsmyndighetene har kostet mange millioner. P\u00e5 den andre siden har han f\u00e5tt betaling fra alle som har flyttet inn og betalt sin nye bolig i l\u00f8pet av \u00e5ret. Han beroliger videre med at utbyggingen er trygt finansiert med byggel\u00e5n.", "Overvik har v\u00e6rt i retten \u00e9n gang tidligere i \u00e5r og tapt et krav fra en huskj\u00f8per om dagmulkt p\u00e5 grunn av forsinkelser. 16 andre beboere har stevnet utbyggingsselskapet for det samme. De har f\u00e5tt 1,7 millioner kroner, men krever ytterligere 1,1 millioner. Flere krav er under oppseiling.", "Innenfor st\u00f8ygjerdene ligger rekkehus, hus i kjede og leiligheter. Utenfra kan Grilstadfj\u00e6ra fortone seg som hvilket som helst nytt boomr\u00e5de. Men rundt i Trondheim gir husene her mat til et lite kobbel av advokater. Rettshjelperne er de f\u00f8rste vinnerne i Grilstadfj\u00e6ra. Og hittil de eneste.", "Lederen i velforeningen, \u00d8ystein Risa, mener at huskj\u00f8perne er blitt gisler i konflikten mellom entrepren\u00f8r og utbygger. Risa peker p\u00e5 et hus med \u00e5tte leiligheter, som tilsynelatende ser ut som de er klare for innflytting. Men her er det verken gardiner eller lys. Ikke kj\u00f8kken heller. Det vil si, det var kj\u00f8kkeninnredninger, men som et resultat av konfliktene mellom utbygger og entrepren\u00f8r er de blitt demontert og kj\u00f8rt bort. \u00c5tte leiligheter, \u00e5tte kj\u00f8kken. If\u00f8lge Overvik er kj\u00f8kkeninnredningene kj\u00f8pt tilbake og skal monteres for andre gang, slik at kj\u00f8perne kan overta i l\u00f8pet av november. Det er ganske opplagt hvem som er taperne i de \u00e5tte, m\u00f8rke leilighetene.", "If\u00f8lge Overvik har det skjedd en veldig positiv utvikling i prosjektet etter at B\u00f8rset & Bjerkset gikk konkurs i september. Underentrepren\u00f8rene hos B\u00f8rset & Bjerkset har overtatt jobben. Seks leiligheter er ferdigstilt siden konkursen, if\u00f8lge Overvik. F\u00f8r jul er det meningen at ytterligere \u00e5tte boenheter skal leveres til kj\u00f8perne, de \u00e5tte leilighetene som ble ribbet for kj\u00f8kken. Inntil nylig har kj\u00f8perne av de siste 20 leilighetene v\u00e6rt lovet innflytting i februar/mars neste \u00e5r. N\u00e5 er ferdigstillingen skj\u00f8vet til april. S\u00e5 mange l\u00f8fter og avtaler har vist seg \u00e5 ikke t\u00e5le dagslyset i Grilstadfj\u00e6ra, at det kan v\u00e6re grunn til \u00e5 ta ogs\u00e5 disse med en klype salt.", "Beboerne gir Overvik rett i at det har skjedd mye med utearealene de to siste m\u00e5nedene. Bare en mindre del av st\u00f8yskjermen mot Mer\u00e5kerbanen mangler. Hvorfor det har skjedd mye n\u00e5 i h\u00f8st? Kanskje fordi byggesakskontoret i Trondheim kommune satte en \u00f8konomisk tommeskrue p\u00e5 utbyggeren? Alle de ferdigbygde husene fikk i september brukstillatelse, mot en bankgaranti p\u00e5 tre millioner kroner. Hvis ikke utearbeidet var utf\u00f8rt innen 15. oktober, fikk byggesakskontoret rett til \u00e5 bruke penger fra garantien for \u00e5 engasjer e entrepren\u00f8r til \u00e5 gj\u00f8re ferdig arbeidet.", "\u2013 Det er trist i alle slike saker at det g\u00e5r ut over uskyldige. Denne avtalen er egentlig en helt h\u00e5pl\u00f8s m\u00e5te \u00e5 h\u00e5ndtere situasjonen p\u00e5, men den ble n\u00f8dvendig fordi utbygger har rotet det til, og fordi vi \u00f8nsker \u00e5 skjerme beboerne, sier bygningssjef Lisbeth Gl\u00f8rstad Asp\u00e5s.", "Overvik mener at det av hensyn til beboerne b\u00f8r skrives minst mulig om saken f\u00f8r alt er ferdig. Andre nyinnflyttede i Grilstadfj\u00e6ra har bedt Adresseavisen g\u00e5 inn i saken igjen. Huskj\u00f8pere har st\u00e5tt frem og fortalt at all informasjon om fremdrift og forsinkelser har de f\u00e5tt via media. Utbyggingsselskapet og meglerhuset Nylander har ikke v\u00e6rt en kilde for informasjon.", "I Grilstadfj\u00e6ra som en rekke andre steder der huskj\u00f8pere sliter med utbygger, entrepren\u00f8r, eller begge, skjer det samme: Kj\u00f8perne kvier seg for \u00e5 fortelle om det i media. Folk holder kjeft for \u00e5 unng\u00e5 enda flere konflikter, eller for \u00e5 ikke snakke ned verdien p\u00e5 egen bolig.", "Adresseavisen kjenner historien til flere av dem som har ventet og ventet i Grilstadfj\u00e6ra. Mange er barnefamilier som har st\u00e5tt husl\u00f8se etter at de har solgt sin forrige bolig. De hadde jo en dato for innflytting. Jobb, unger, familieliv og en haug med praktiske ting; mye p\u00e5virkes n\u00e5r datoen i kontrakten kommer og g\u00e5r uten at noe skjer.", "En godt voksen kvinne har t\u00e5lmodig ventet i tre \u00e5r. Hun var en av de f\u00f8rste som skrev kontrakt, men blir en av de siste som f\u00e5r overta sin dr\u00f8mmebolig i Grilstadfj\u00e6ra. Huset hennes er ikke engang p\u00e5begynt enn\u00e5.", "P\u00e5 en annen kant av Trondheim har to unge familier opplevd husmarerittet enda verre enn beboerne i Grilstadfj\u00e6ra.", "Med storsl\u00e5tt utsikt mot Kl\u00e6bu og Vassfjellet var planen \u00e5 nyte kveldskaffen p\u00e5 terrassen i landlige Bratsberg, mens ungene lekte trygt i nabolaget. Men slik skulle det ikke g\u00e5.", "Selskapet med det litt snodige navnet Trondheim Kraft og Eiendom AS gikk til skifteretten 13. september. Konkursen var den endelige bekreftelsen p\u00e5 at husdr\u00f8mmen i Bratsberg var knust og at de to familiene m\u00e5 slite i mange \u00e5r med et sviende \u00f8konomisk tap.", "I Paul R\u00f8stads vei i Bratsberg var \u00e5rsaken til elendigheten en helt annen enn ute ved fjorden. Mens huset var under bygging oppdaget kj\u00f8perne omfattende feil og mangler ved bygget. I en takstrapport ble det dokumentert 22 alvorlige konstruksjonsfeil. \u00abDette er ikke et byggverk, men et makkverk\u00bb, tordnet svigerfaren til en av familiene i Adresseavisens oppslag om saken.", "Det er snart ett \u00e5r siden Adresseavisen f\u00f8rste gang skrev om tremannsboligen i Bratsberg. Inng\u00e5ende bygningskyndig kompetanse var ikke n\u00f8dvendig for \u00e5 se at noe var alvorlig galt. Fra sokkeletasjen og gjennom yttertaket, to etasjer lenger opp, sivet det inn dagslys p\u00e5 to steder, i et hus som var isolert og s\u00e5kalt tett! Og det var mer.", "Mange har f\u00e5tt tilbud fra utbyggingsselskapet og fra konkursboet om \u00e5 kj\u00f8pe bygningen p\u00e5 \u00abrot\u00bb og selv reparere og gj\u00f8re ferdig. Verdien av bygget er neppe all verden. \u00abJa, ja, n\u00e5 ble verdien doblet\u00bb, sier en vittig tunge n\u00e5r en ganske alminnelig h\u00e5ndverkerbil tjuvl\u00e5ner parkeringsplass foran bygget.", "I dag er tremannsboligen fortsatt en byggeplass, bortsett fra at det ikke har v\u00e6rt gjort arbeid p\u00e5 huset siden kj\u00f8pere og bygningsmyndigheter slo alarm i november i fjor. Rundt omkring har det kommet opp en rekke boliger i den s\u00f8rvendte skr\u00e5ningen ikke langt fra Bratsberg kirke.", "Det er til fattig tr\u00f8st for folk i Bratsberg og i Grilstadfj\u00e6ra, men de er dessverre ikke alene om \u00e5 oppleve tr\u00f8bbel med nybygde hus. Norges \u00f8konomiske bonanza, og velstandstider som vi aldri har sett maken til, har f\u00f8rt til at det er bygd mange og flotte boliger av h\u00f8y kvalitet, i gode boomr\u00e5der. Dessverre har det ogs\u00e5 v\u00e6rt mange eksempler p\u00e5 d\u00e5rlige boliger, p\u00e5 feil sted, bygd av feil folk.", "Det har v\u00e6rt store penger \u00e5 tjene p\u00e5 boligbygging. En tommelfingerregel sier at utbygger kan f\u00e5 en netto fortjeneste p\u00e5 250.000 kroner per bygd og solgt leilighet; ofte vesentlig mer. Utsiktene til penger har tiltrukket seg folk som burde ha kjent sin egen begrensning, eller gjort noe annet enn \u00e5 bygge hus.", "N\u00e5r et utbyggingsselskap heter \u00abTrondheim Kraft og Eiendom AS\u00bb er det et signal om at bygging og salg av et sted der folk skal bo ikke var tenkt \u00e5 v\u00e6re virksomhetens eneste satsingsomr\u00e5de. De burde kanskje ha holdt seg til den andre delen av navnet, eller til noe helt annet.", "Historien om Grilstadfj\u00e6ra viser at Arne Ragnvald Overvik kanskje tok seg vann over hodet da han kj\u00f8pte tomta p\u00e5 Grilstad og bestemte seg for \u00e5 bygge ut omr\u00e5det. Han har bygd boliger ogs\u00e5 tidligere. If\u00f8lge eget utsagn har han jobbet med boligutvikling i 16 \u00e5r og har i alt bygd om lag 200 boliger, dobbelt s\u00e5 mange som i hele Grilstadfj\u00e6ra. Overvik er helt i starten p\u00e5 et prosjekt med syv leiligheter p\u00e5 \u00d8vre Charlottenlund.", "I alle bransjer er det folk som helst burde ha holdt p\u00e5 med helt andre ting. Men det er ikke mange bransjer der feil og d\u00e5rlig arbeid og krangel mellom ut\u00f8verne f\u00e5r s\u00e5 store og synlige konsekvenser som blant dem som bygger og selger boliger. Hus til folk.", "Adresseavisen vet ikke om Arne Ragnvald Overvik vil tape eller tjene p\u00e5 byggeprosjektet, men han er definitivt ikke veldig popul\u00e6r i Grilstadfj\u00e6ra. Aksjon\u00e6rene i B\u00f8rset og Bjerkset er tapere, men i f\u00f8lge velforeningslederen m\u00e5 ogs\u00e5 entrepren\u00f8ren ta sin del av ansvaret for forsinkelsene og striden.", "Men beboerne, store og sm\u00e5, trives i Grilstadfj\u00e6ra. Det blir sikkert et flott boomr\u00e5de n\u00e5r forsinkelser, skuffelser, frustrasjoner, rettstvister, konkurs og konflikter kommer p\u00e5 avstand.", "I Bratsberg er det verre. Mye verre. Fra utsiden er en knekk p\u00e5 taket godt synlig, selv gjennom et lag novembersn\u00f8. Et konkursbo og en bank sitter med elendigheten i fanget. De tre stifterne av Trondheim Kraft og Eiendom, Carl E. Ianssen, Torben Ianssen og Morten Heen, tapte aksjekapitalen p\u00e5 102.000 kroner. Verre gikk det for de to barnefamiliene som kj\u00f8pte hver sin leilighet. Begge har funnet seg annen bolig, men hver av familiene har tapt cirka 750.000, til sammen 1,5 millioner kroner. Fordi noen som ikke burde bygge hus ville tjene penger p\u00e5 byggeboomen."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "8bd675163ab3bb530252b35983caf92ef2dea8366a83117ad67e5912c5e363a1"}, {"field": "createtime", "value": "2015-11-08T18:43:01.000Z"}, {"field": "description", "value": "Huskj\u00f8perne er taperne n\u00e5r boligbyggingen g\u00e5r over styr. Det har folk bittert f\u00e5tt merke b\u00e5de i Grilstadfj\u00e6ra, i Bratsberg og en rekke andre steder."}, {"field": "dominantimage", "value": "http://www.adressa.no/incoming/article1223093.ece5/ALTERNATES/w980-default/Grilstadfj15"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/acf35fa18fd2c9c6c022339e12b8d7b1d21b023a.jpg?596e0797"}, {"field": "dominantthumbnaildimensions", "value": "300x169"}, {"field": "heading", "value": ["Kj\u00f8perne taper n\u00e5r husbyggingen g\u00e5r over styr -adressa.no", "Forsinkelser", "Kald betongs\u00e5le", "Gullfuglen endte i konkurs", "P\u00e5 leirf\u00f8tter", "Dagmulkt som svir", "\u00c5tte kj\u00f8kken i manko", "\u00d8konomisk tommeskrue", "Av hensyn til beboerne", "Skandalen i Bratsberg", "Bygd av feil folk", "Taperne", "LES TIDLIGERE SAKER:"]}, {"field": "id", "value": "acf35fa18fd2c9c6c022339e12b8d7b1d21b023a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "real-estate"}, {"field": "kw-company", "value": ["nordea", "bjerkset as", "trondheim kraft og eiendom as", "grilstadfj\u00e6ra utbyggingsselskap as", "eiendom as"]}, {"field": "kw-concept", "value": ["tap", "utbyggingsselskap", "kroner", "bolig", "kj\u00f8perne", "hus", "konkurs", "utbygger", "bygge", "entrepren\u00f8r", "leilighet", "ferdig", "millioner kroner", "millioner"]}, {"field": "kw-entity", "value": ["bratsberg", "ranheimsveien", "nedre charlottenlund", "trondheim kraft og eiendom", "b\u00f8rset og bjerkset", "grilstad", "nylander", "kl\u00e6bu og vassfjellet", "grilstadfj\u00e6ra utbyggingsselskap", "grilstadfj\u00e6ra", "nedre charlottenlund og ranheim", "overvik", "k\u00e5re str\u00f8mstad og bjarne levang", "b\u00f8rset", "st\u00f8ren", "torben ianssen og morten heen", "foretaksregisteret", "adresseavisen", "mer\u00e5kerbanen", "f-feltet", "\u00f8vre charlottenlund"]}, {"field": "kw-location", "value": ["trondheimsfjorden", "trondheim"]}, {"field": "kw-pageclass", "value": "article"}, {"field": "kw-person", "value": ["morten heen", "arne r. overvik", "lisbeth gl\u00f8rstad asp\u00e5s", "torben ianssen", "trondheim kraft", "arne ragnvald overvik", "bjarne levang", "k\u00e5re str\u00f8mstad", "carl e. ianssen", "paul r\u00f8stads", "anton jenssens", "\u00f8ystein risa"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1223093.ece5/ALTERNATES/w980-default/Grilstadfj15"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00f8perne taper n\u00e5r husbyggingen g\u00e5r over styr"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article978793.ece"}, {"field": "pageclass", "value": ["article"]}, {"field": "publishtime", "value": "2007-11-16T04:34:44.000Z"}, {"field": "recs-articleid", "value": "1741368"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2007-11-16T04:34:44.000Z"}, {"field": "recs-rawtitle", "value": "Kj\u00f8perne taper n\u00e5r husbyggingen g\u00e5r over styr -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Huskj\u00f8perne er taperne n\u00e5r boligbyggingen g\u00e5r over styr. Det har folk bittert f\u00e5tt merke b\u00e5de i Grilstadfj\u00e6ra, i Bratsberg og en rekke andre steder."}, {"field": "thumbnail", "value": "http://content-thumbnail.cxpublic.com/content/thumbnail200x150/acf35fa18fd2c9c6c022339e12b8d7b1d21b023a.jpg?596e0797"}, {"field": "thumbnailfullheightdimensions", "value": "200x2960"}, {"field": "timestamp", "value": "2017-07-18T13:05:27.000Z"}, {"field": "title", "value": "Kj\u00f8perne taper n\u00e5r husbyggingen g\u00e5r over styr"}, {"field": "url", "value": "http://www.adressa.no/nyheter/dokument/article978793.ece"}, {"field": "urlhash", "value": "acf35fa18fd2c9c6c022339e12b8d7b1d21b023a"}], "score": 0.5082543, "siteId": "9222270286501375973", "id": "acf35fa18fd2c9c6c022339e12b8d7b1d21b023a"}

