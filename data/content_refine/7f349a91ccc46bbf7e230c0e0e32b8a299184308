{"fields": [{"field": "modifiedtime", "type": "time", "value": "2012-08-23T13:13:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "willy ustad forfatter"}, {"field": "body", "value": ["Saken oppdateres.", "Vi kaller dem konspirasjonsfantaster. Mange av dem sverger p\u00e5 at Holocaust med millioner myrdede j\u00f8der, sig\u00f8ynere og andre aldri fant sted. Andre hevder at j\u00f8dene/amerikanske myndigheter/CIA (stryk det som ikke passer) etc sto bak flyene som stupte inn i World Trade Center, eller at flyene var fjernstyrte og at ingen virkelig satt i dem.", "Raringer? \u00c5 ja, mange av dem. Men n\u00e5r de siste overlevende fra konsentrasjonsleirene og de p\u00e5r\u00f8rende etter flypassasjerene er borte, vil stadig flere kunne tro p\u00e5 dem. Og det er klokt \u00e5 huske at enkelte mennesker som lever i en verden dominert av konspirasjonsteorier, kan bli livsfarlige. Bombemannen Timothy McVeighs verden var en konspirasjonsfantasi der de amerikanske myndighetene ville overlate USA til j\u00f8der og fargede.", "Anders Behring Breiviks verden var en fantasi der norske myndigheter ville gj\u00f8re Norge til en islamsk nasjon. Selvsagt dukket konspirasjonsfantastene opp etter bombeattentatet i Oslo og massakeren p\u00e5 Ut\u00f8ya. De mest bizzare av dem finnes p\u00e5 nettstedet Cluesforum.info - der en person med nicket \"Simonshack\" og hans v\u00e5pendragere hevder at Anders Behring Breivik slett ikke sto bak. Ja, etter denne gjengens mening eksisterer ikke Breivik i det hele tatt - han er en \"sim\", en datasimulert figur. Det mener de at alle hans d\u00f8dsofre ogs\u00e5 er!", "De hevder at alt er en forfalskning, et gigantisk, iscenesatt bedrag der alle bilder og alle videoopptak er falske. De fingransker bilder tatt med mobilkameraer og telelinser og finner innbildte datafeil - en bil er for stor, en fot p\u00e5 en jente som sitter p\u00e5 huk er ikke synlig - etc. Intervjuer med overlevende og p\u00e5r\u00f8rende, til og med bilder fra begravelse, h\u00e5nes og harseleres med p\u00e5 det groveste - for i Cluesforums kvisthull av en verden er selvsagt alt dette gjort med skuespillere...", "Kunnskapsniv\u00e5et er nesten utrolig lavt. En av dem synes et bilde er for m\u00f8rkt - det er tatt om kvelden, og han tror det er lyst hele natten i Norge om sommeren! Midnattsol p\u00e5 H\u00f8nefosskanten -. En annen tror Ut\u00f8ya ligger i Oslofjorden og skj\u00f8nner ikke at politiet ikke hadde b\u00e5t der... Ett av \"hovedbevisene\" p\u00e5 at ofrene aldri virkelig har eksistert er at noen av dem ikke var p\u00e5 Facebook.", "Om noen skriver inn p\u00e5 forumet deres og forteller at de kjente noen av de omkomne, beskyldes de for \u00e5 lyve, for \u00e5 v\u00e6re internett-troll eller agenter for dem som st\u00e5r bak det store bedraget. S\u00e5 blir innleggene deres slettet og de blir utestengt fra forumet.", "Simonshack ber om beviser for at ofrene er virkelige, og vil ha adresser til p\u00e5r\u00f8rende. I virkeligheten \u00f8nsker han det ikke. Han hevder \u00e5 ha norsk/svenske foreldre og snakke flytende norsk - var han verd saltet i suppa som etterforsker burde v\u00e6re lett nok for ham \u00e5 finne p\u00e5r\u00f8rende i telefonkatalogen. Men Cluesforum.info er nok simpelthen redd for \u00e5 slippe virkeligheten for n\u00e6r inn p\u00e5 sin innbilte verden.", "Cluesforum har st\u00f8ttespillere i Norge. En nordmann som kaller seg Brannirosenesleir har laget et dokument p\u00e5 56 sider der han hevder \u00e5 vite alt om hvordan \"bedraget\" ble gjort. Men det er ikke annet enn et patetisk sammendrag av det andre p\u00e5 forumet har vridd av seg. Omtrent hver fjerde nordmann kjenner til minst en av de d\u00f8de, eller deres etterlatte. Hvordan Simonshack & co forestiller seg at mer enn en million mennesker skulle v\u00e6re med p\u00e5 et slikt bedrag, gis det bare ulne forklaringer p\u00e5. Hensikten skulle v\u00e6re \u00e5 vinne et forest\u00e5ende valg for Ap. Dermed skulle selvsagt norske myndigheter st\u00e5 bak. Pluss frimurere, j\u00f8der, Bilderbergerne, etterretningstjenestene osv. (Disse er ofte skurkene i konspirasjonsfantastenes verden). Men er det egentlig s\u00e5 farlig om en gjeng halvhjerner lever i en verden der det meste foreg\u00e5r i cyberverdenen eller i deres egne hoder?", "B\u00e5de og. De har ytringsfriheten p\u00e5 sin side n\u00e5r de gir uttrykk for sine teorier. Men den grensel\u00f8se mangelen p\u00e5 respekt for de d\u00f8de og den kolossale forh\u00e5nelsen av bildene av b\u00e5de de d\u00f8de og de s\u00f8rgende er grov, usedvanlig heslig trakassering. En ansvarlig nettleverand\u00f8r burde stengt dem ned, av den grunn - men av den grunn alene. Det som er farlig p\u00e5 andre m\u00e5ter, er at Cluesforum eksisterer i en boble som er uhyggelig lik den Anders Behring Breivik og Timothy McVeigh levde i.", "- Vi ser den samme paranoiaen overfor myndighetene som de tror st\u00e5r bak alt ondt fordi de er med i en konspirasjon sammen med skjulte krefter. - Vi ser den samme troen p\u00e5 at bare de selv ser den store sannheten, og vi ser at de stenger seg inne fra enhver meningsytring som g\u00e5r dem i mot mens de bygger videre p\u00e5 sin fantasi. Noen av medlemmene p\u00e5 Cluesforum er utvilsomt ungdommer som burde komme seg ut av gutterommet og pr\u00f8ve \u00e5 finne seg en dame.", "Men bak nicket Simonshack skjuler det seg en voksen mann som bor i Italia. Man m\u00e5 sp\u00f8rre seg hva som er hans hensikter med \u00e5 trekke en flokk lett p\u00e5virkelige og tydelig enkle sjeler med seg inn i en paranoid verden som minner s\u00e5 mye om Breiviks og McVeighs."]}, {"field": "category0", "value": "meninger"}, {"field": "contenthash", "value": "df40b693e5f515d41eaf3082ab50b92499dff657f9f529d310479a19b5bc6d70"}, {"field": "createtime", "value": "2015-11-19T20:36:39.000Z"}, {"field": "description", "value": "Det er ofte bra \u00e5 v\u00e6re skeptisk til offisielle forklaringer - men det finnes en gruppe mennesker som g\u00e5r hinsides sunn skepsis og inn i en paranoid verden der myndighetene alltid er det store ondet, i ledtog med m\u00f8rke krefter."}, {"field": "dominantimage", "value": "http://www.adressa.no/incoming/article1404123.ece5/ALTERNATES/w980-default/kronikknett%20310811"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7f349a91ccc46bbf7e230c0e0e32b8a299184308.jpg?5994336a"}, {"field": "dominantthumbnaildimensions", "value": "300x169"}, {"field": "heading", "value": "Konspirasjon -adressa.no"}, {"field": "id", "value": "7f349a91ccc46bbf7e230c0e0e32b8a299184308"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "facebook"}, {"field": "kw-concept", "value": ["sto bak", "paranoid verden", "verden", "norske myndigheter", "bak"]}, {"field": "kw-entity", "value": ["brannirosenesleir", "breiviks og mcveighs", "bilderbergerne", "simonshack", "cluesforum", "holocaust", "world trade center", "ut\u00f8ya", "anders behring breivik og timothy mcveigh", "h\u00f8nefosskanten"]}, {"field": "kw-location", "value": ["oslofjorden", "oslo", "italia", "norge"]}, {"field": "kw-pageclass", "value": "article"}, {"field": "kw-person", "value": ["timothy mcveigh", "anders behring breivik", "timothy mcveighs"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1404123.ece5/ALTERNATES/w980-default/kronikknett%20310811"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Konspirasjon"}, {"field": "og-type", "value": "article"}, {"field": "og-url", "value": "http://www.adressa.no/meninger/article1686996.ece"}, {"field": "pageclass", "value": ["article"]}, {"field": "publishtime", "value": "2011-08-31T07:24:48.000Z"}, {"field": "recs-articleid", "value": "962287"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-31T07:24:48.000Z"}, {"field": "recs-rawtitle", "value": "Konspirasjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er ofte bra \u00e5 v\u00e6re skeptisk til offisielle forklaringer - men det finnes en gruppe mennesker som g\u00e5r hinsides sunn skepsis og inn i en paranoid verden der myndighetene alltid er det store ondet, i ledtog med m\u00f8rke krefter."}, {"field": "thumbnail", "value": "http://content-thumbnail.cxpublic.com/content/thumbnail200x150/7f349a91ccc46bbf7e230c0e0e32b8a299184308.jpg?5994336a"}, {"field": "thumbnailfullheightdimensions", "value": "200x1325"}, {"field": "timestamp", "value": "2017-08-16T11:58:34.000Z"}, {"field": "title", "value": "Konspirasjon"}, {"field": "url", "value": "http://www.adressa.no/meninger/article1686996.ece"}, {"field": "urlhash", "value": "7f349a91ccc46bbf7e230c0e0e32b8a299184308"}], "score": 0.53979325, "siteId": "9222270286501375973", "id": "7f349a91ccc46bbf7e230c0e0e32b8a299184308"}

