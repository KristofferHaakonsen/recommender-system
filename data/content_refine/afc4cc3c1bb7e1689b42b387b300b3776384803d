{"fields": [{"field": "modifiedtime", "type": "time", "value": "2014-02-06T07:42:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jonas skybakmoen", "977 23 052", "jonas.skybakmoen@adresseavisen.no"]}, {"field": "body", "value": ["Saken oppdateres.", "\u2013 Det blir en god slump penger, ja, sier daglig leder og aksjon\u00e6r Odd Hjelmeland i Lithicon.", "I g\u00e5r forlot han selskapet med milliongevinst i lomma. Samme vei gikk styreleder Terje Eidesmo. Den som likevel kan smile bredest, er investor Bernt \u00d8sthus. Fondet Pareto Staur Energy kj\u00f8pte seg opp i Lithicon for 32,5 millioner kroner i 2011. I g\u00e5r cashet de inn en gevinst p\u00e5 146 millioner.", "\u2013 Noen av pengene havner p\u00e5 en sikkerhetskonto knyttet til transaksjonen, mens resten blir utbetalt til investorene, sier \u00d8sthus, som sammen med familien ogs\u00e5 er st\u00f8rste eier i fondet.", "\u2013 Er det en fin dag?", "\u2013 Ja, det tror jeg. Det er sjelden investorene f\u00e5r mellom 3,5 og 5,5 ganger s\u00e5 mye som de investerte, og etter s\u00e5 kort tid, sier \u00d8sthus.", "Lithicon het tidligere Numerical Rocks, og har sitt utspring i Statoil-milj\u00f8et p\u00e5 Rotvoll. Selskapet har utviklet en teknologi for \u00e5 analysere steinpr\u00f8ver. Kundene finnes i oljeindustrien. Etter at selskapet fusjonerte med australske Digitalcore i fjor, sitter fortsatt brorparten av de n\u00e6r 45 ansatte i Trondheim.", "Statoil Technology Invest var hovedeier inntil investeringsfondet Pareto Staur Energy kom inn i 2011, med sikte p\u00e5 \u00e5 selge seg ut med avkastning i 2015-2016. S\u00e5 lenge trengte de ikke \u00e5 vente. Allerede i fjor sommer banket FEI, et Nasdaq-notert selskap som leverer analysesystemer til forskning og industri, p\u00e5 d\u00f8ren.", "I g\u00e5r kj\u00f8pte de Lithicon til 69,3 millioner dollar, n\u00e6r 437 millioner norske kroner. Det til tross for at selskapet ikke har levert enorme resultater de siste ti \u00e5rene, skal man tro daglig leder og styreleder.", "\u2013 Strategien v\u00e5r har v\u00e6rt \u00e5 utvikle teknologien og produktene. Det tar tid \u00e5 bygge et godt marked. Jeg tror FEI blir et veldig godt hjem for Lithicon. De har den l\u00f8fteevnen som selskapet trenger, sier styreleder Terje Eidesmo, som har v\u00e6rt med siden starten.", "\u2013 FEI har betalt for et selskap som enn\u00e5 ikke har vist positive resultater eller \u00abtatt av\u00bb, rent omsetningsmessig. Men det kommer, og jeg tror det f\u00f8rste gjennombruddet vil skje i f\u00f8rste kvartal av 2014, sier daglig leder Odd Hjelmeland.", "Hjelmeland er kanskje mest kjent for \u00e5 ha etablert oljeanalysefirmaet Reslab, der \u00d8sthus-familien ogs\u00e5 har v\u00e6rt en stor aksjon\u00e6r. Etter salget av Lithicon i g\u00e5r blir Hjelmeland forretningsutvikler i Drilling Technologies, som ogs\u00e5 ligger i \u00d8sthus-portef\u00f8ljen.", "\u2013 Reslab var verdt over en halv milliard da vi solgte det, s\u00e5 n\u00e5 har Odd v\u00e6rt med p\u00e5 \u00e5 realisere salg til over 900 millioner kroner for oss, sier Bernt \u00d8sthus.", "I tillegg til Pareto Staur Energy, Odd Hjelmeland og Terje Eidesmo, satt Statoil Technology Invest p\u00e5 19 prosent eierandel i Lithicon. Numerical Rocks-gr\u00fcnderne hadde ogs\u00e5 eierandeler, i tillegg til flere av de ansatte.", "\u2013 Vi har skapt noen million\u00e6rer med dette, og de ansatte f\u00e5r fortsatt jobbe med det de liker, sier Terje Eidesmo.", "\u2013 Med mer penger skal vi sette fart p\u00e5 teknologiutviklingen i selskapet og i tillegg bringe teknologien ut til markedet. Vi tror den vil v\u00e6re sv\u00e6rt viktig for olje- og gassbransjen i fremtiden, sier visepresident Rudy Kellner i FEIs industrigren."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "f3b7421b4c3685b3439a480ff74a6663a6b5359197a125f79b4cc359ec6052e9"}, {"field": "createtime", "value": "2015-09-13T07:07:51.000Z"}, {"field": "description", "value": "Den trondheimsbaserte teknobedriften Lithicon f\u00e5r nye eiere. Tilbake sitter hovedaksjon\u00e6rene med storgevinst."}, {"field": "dominantimage", "value": "http://www.adressa.no/nyheter/okonomi/article9090809.ece/ALTERNATES/w980-default/Lithicon2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/afc4cc3c1bb7e1689b42b387b300b3776384803d.jpg?598b5b35"}, {"field": "dominantthumbnaildimensions", "value": "300x169"}, {"field": "heading", "value": ["Solgte seg ut for en halv milliard kroner -adressa.no", "Tror p\u00e5 gjennombrudd", "Salg for 900 millioner"]}, {"field": "id", "value": "afc4cc3c1bb7e1689b42b387b300b3776384803d"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "pareto staur energy"}, {"field": "kw-concept", "value": ["kroner", "selskapet", "halv milliard kroner", "teknologi", "halv milliard", "daglig leder", "dag", "millioner"]}, {"field": "kw-entity", "value": ["lithicon", "reslab", "digitalcore", "nasdaq", "odd hjelmeland og terje eidesmo", "drilling technologies", "rotvoll", "statoil technology invest", "numerical rocks"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rudy kellner", "terje eidesmo", "odd hjelmeland", "bernt \u00f8sthus"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article9090809.ece/ALTERNATES/w980-default/Lithicon2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Solgte seg ut for en halv milliard kroner"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9090811.ece"}, {"field": "pageclass", "value": ["article"]}, {"field": "publishtime", "value": "2014-02-06T07:42:19.000Z"}, {"field": "recs-articleid", "value": "9090811"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-02-06T07:42:19.000Z"}, {"field": "recs-rawtitle", "value": "Solgte seg ut for en halv milliard kroner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Den trondheimsbaserte teknobedriften Lithicon f\u00e5r nye eiere. Tilbake sitter hovedaksjon\u00e6rene med storgevinst."}, {"field": "thumbnail", "value": "http://content-thumbnail.cxpublic.com/content/thumbnail200x150/afc4cc3c1bb7e1689b42b387b300b3776384803d.jpg?598b5b35"}, {"field": "thumbnailfullheightdimensions", "value": "200x1326"}, {"field": "timestamp", "value": "2017-08-09T18:57:57.000Z"}, {"field": "title", "value": "Solgte seg ut for en halv milliard kroner"}, {"field": "url", "value": "http://www.adressa.no/nyheter/okonomi/article9090811.ece"}, {"field": "urlhash", "value": "afc4cc3c1bb7e1689b42b387b300b3776384803d"}], "score": 0.651059, "siteId": "9222270286501375973", "id": "afc4cc3c1bb7e1689b42b387b300b3776384803d"}

