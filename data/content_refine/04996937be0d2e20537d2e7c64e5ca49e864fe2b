{"fields": [{"field": "modifiedtime", "type": "time", "value": "2016-11-30T13:37:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jan frode hatlen", "stipendiat", "historie", "klassiske fag", "ntnu"]}, {"field": "body", "value": ["Saken oppdateres.", "I sin kronikk 16. juni gjorde Hanne Nabintu Herland rede for sine tanker om behovet for moralsk tenkning. Hennes ideer har m\u00f8tt mye kritikk etter foredraget hun holdt p\u00e5 KrFs folkem\u00f8te.", "Les Herlands kronikk", "I slike situasjoner er det viktig \u00e5 legitimere sine synspunkter og man tyr da ofte til historien for \u00e5 vise lange tradisjoner som kan st\u00f8tte meningene en \u00f8nsker \u00e5 vinne frem med. Det bildet av europeisk historie som hun tegnet, er imidlertid et sjeldent vrangbilde somen ikke skulle tro at noen kunne bringe frem i media i dag.", "Herland langer ut mot dem som kan tro \u00abat det var opplysningstidens ateister eller marginale Human- Etisk Forbund som har funnet opp det humane menneskesynet.\u00bb Hun anklager ogs\u00e5 Human-Etisk Forbund for \u00e5 ha \u00abet lite originalt moralfilosofisk materiale.\u00bb", "Jeg har ingen b\u00e5nd til Human-Etisk Forbund og vil la de svare p\u00e5 den kritikken om de \u00f8nsker det. Problemet for meg er at hun p\u00e5st\u00e5r at \u00abkristendommen la grunnlaget for det humane menneskesynet. F\u00f8rst da kristendommen vant terreng i det romerske imperiet kom oppgj\u00f8ret med slaveriet og innf\u00f8ringen av et nytt menneskesyn som ga verdi til alle uansett kj\u00f8nn, etnisitet eller klassetilh\u00f8righet.\u00bb", "Herland ser ut til \u00e5 mene at det egentlig var kristendommen som brakte frem det humane perspektivet. Hun synes ikke \u00e5 vite at humanistisk moral og livssyn var av stor betydning f\u00f8r kristendommen vant frem i det romerske riket. Slike verdier finner vi ogs\u00e5 i stoisismen som var viktig i antikken. Stoikernes og j\u00f8dedommens moral var hovedkildene for utviklingen av den kristne etikken. Da kristendommen i 325 e.Kr. formelt ble innf\u00f8rt i Romerriket av keiser Konstantin, var det \u00e5rhundrer siden stoikerne hadde begynt formidlingen av de verdiene som Herland tenker p\u00e5 n\u00e5r hun snakker om likeverd.", "Et av stoikernes viktigste begreper var humanitas, som vi kan oversette med menneskenatur, og som ogs\u00e5 ble brukt om medmenneskelighet. Stoikerne sto for en filosofi som handlet om at mennesker var like fordi alle mennesker er manifestasjoner av det samme universelle vesen. Likeverd sto derfor sentralt ogs\u00e5 i denne filosofien som vokste frem i Hellas p\u00e5 300-tallet f.Kr. og som kom til Roma omkring 150 f.Kr. Den romerske filosofen og stoikeren (og for \u00f8vrig keiser Neros l\u00e6rer) Seneca (d. 65 e.Kr.) mente for eksempel at menneskelivet er basert p\u00e5 godhet og samhold og at det forbundet vi deler bare kan holdes sammen ved gjensidig hjelp og kj\u00e6rlighet, ikke ved \u00e5 terrorisere hverandre.", "Blant forholdene Herland mener at kirken br\u00f8t med tidligere praksis, inkluderer hun av alle ting etnisitet.", "Ingen skal p\u00e5st\u00e5 at romerne ikke hevet seg over andre, men etnisitet var ikke et kriterium for \u00e5 distansere seg fra dem som var dem underlegne. Tyngdekraften i Romerriket l\u00e5 i stor grad i Afrika og de \u00f8stlige delene av riket, og det severianske dynastiet besto av en nordafrikansk og syrisk slekt. En av freskene fra Pompeii som anvendes mest som illustrasjon fra antikken, viser et ektepar av tydelig ulik etnisk herkomst, men for romerne var det relativt uinteressant s\u00e5 lenge begge var siviliserte.", "Ang\u00e5ende seksuell moral s\u00e5 kan ikke kristendommen p\u00e5berope seg \u00e5 ha v\u00e6rt f\u00f8rst ut, verken om moralisering av sex eller om ekteskapet. Keiser Augustus sto kanskje for verdens f\u00f8rste lovgivning som regulerte utroskap, i hvert fall i den vestlige del av verden. Han nedla straffer mot utroskap og ga incentiver for at flere innen senatorstanden skulle f\u00e5 barn. Som en kuriositet kan det nevnes at klesmoten for kvinner ogs\u00e5 endret seg i samme periode \u2013 korte, tynne, nesten gjennomsiktige kjortler gikk fort av moten og ble erstattet med den dydige stolaen, et skjortelignende og noe forml\u00f8st t\u00f8y gifte kvinner hadde ytterst.", "Kirken og slaveriet er det punktet hvor det er lettest \u00e5 vise Herlands manglende historiekunnskaper. Som historikeren Tore Iversen har p\u00e5pekt, var det elementer i Det nye testamente som viser at kristne aksepterte slaveri. Slaver ble bl.a. oppfordret til lydighet. Ogs\u00e5 kirkefedrene aksepterte slaveriet og som eksempel kan det nevnes at Augustin ans\u00e5 slaver som legitim eiendom. Forskjellen mellom tiden f\u00f8r og etter kristendommen var at slave og slaveeier var like overfor Gud, men slavens plass p\u00e5 jorden ble stort sett den samme. Kristendommen delte sitt syn med stoikerne i dette sp\u00f8rsm\u00e5let, som i s\u00e5 mange andre sp\u00f8rsm\u00e5l.", "Det er derfor en fantasifull p\u00e5stand fra Herland at kristendommen medf\u00f8rte et oppgj\u00f8r med slaveriet. De kristne aksepterte slaveriet og det tok nesten et \u00e5rtusen f\u00f8r det forsvant, og da ikke i form av et \u00aboppgj\u00f8r\u00bb, men av helt andre \u00e5rsaker.", "Herlands p\u00e5stand minner mye om det synet europeiske historikere hadde p\u00e5 1800-tallet, da de mente at slaveri var noe som tilh\u00f8rte antikken.", "Forskning de siste 40 \u00e5rene har imidlertid vist at det var en sterk kontinuitet etter antikken og at slaveriet eksisterte langt ut i middelalderen. Ogs\u00e5 b\u00f8nder hadde egne slaver.", "Den vestlige respekten for eiendomsrett Herland viser til, er ogs\u00e5 en arv fra antikken. Som med s\u00e5 mye annet var dette noe kirken videref\u00f8rte etter at den politiske enheten Romerriket kollapset. Men videref\u00f8ringen av latin, administrasjon og andre forhold i de tidligere romerske byene, viser samtidig at den romerske kulturen formet Europa, ogs\u00e5 etter Romerrikets fall.", "P\u00e5standen i Herlands kronikk om at \u00abf\u00f8rst da kristendommen vant terreng i det romerske imperiet kom innf\u00f8ringen av et nytt menneskesyn som ga verdi til alle uansett kj\u00f8nn, etnisitet eller klassetilh\u00f8righet\u00bb, viser en fullstendig mangel p\u00e5 kunnskap om den europeiske sivilisasjonens historie.", "V\u00e5r sivilisasjon bygger hovedsakelig p\u00e5 en arv fra tre utgangspunkt: Den hedenske gresk-romerske kulturen, den j\u00f8diske kulturen og fra kristendommen.", "Herland kan f\u00e5 ha sine synspunkter om kj\u00f8nn, seksualitet og moral, men \u00e5 legitimere dem gjennom \u00e5 trekke tr\u00e5der til en historisk utvikling som aldri har funnet sted, b\u00f8r hun avst\u00e5 fra \u2013 spesielt n\u00e5r hun anklager andre for \u00e5 v\u00e6re historiel\u00f8se.", "jan.frode.hatlen@hf.ntnu.no"]}, {"field": "category0", "value": "meninger"}, {"field": "contenthash", "value": "956102c57093ea05b53bec469f834b4068e1fe35bc48a4e219cfd9ef20dba052"}, {"field": "createtime", "value": "2017-04-02T21:37:05.000Z"}, {"field": "description", "value": "P\u00e5 kronikkplass viser Hanne Nabintu Herland til historien for \u00e5 underbygge sine tanker om at v\u00e5r sivilisasjon er tuftet p\u00e5 kristne verdier og moral. Motdebattanter betegner hun som historiel\u00f8se, men st\u00e5r hennes historiekunnskaper til troende?"}, {"field": "dominantimage", "value": "http://www.adressa.no/incoming/article1317359.ece5/ALTERNATES/w980-default/herland001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/04996937be0d2e20537d2e7c64e5ca49e864fe2b.jpg?5978d121"}, {"field": "dominantthumbnaildimensions", "value": "300x169"}, {"field": "heading", "value": "Herlands eiendommelige moralhistorie -adressa.no"}, {"field": "id", "value": "04996937be0d2e20537d2e7c64e5ca49e864fe2b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["slave", "kristne aksepterte slaveri", "kristendommen", "slaveri", "aksepterte slaveri", "kristendommen vant terreng", "moral", "kristendommen vant"]}, {"field": "kw-entity", "value": ["romerriket", "neros", "human-etisk forbund", "augustus", "krfs", "gud", "konstantin", "herland", "pompeii"]}, {"field": "kw-location", "value": ["europa", "afrika", "roma", "hellas", "augustin"]}, {"field": "kw-pageclass", "value": "article"}, {"field": "kw-person", "value": ["tore iversen", "hanne nabintu herland"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1317359.ece5/ALTERNATES/w980-default/herland001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Herlands eiendommelige moralhistorie"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/07/03/Herlands-eiendommelige-moralhistorie-1359664.ece"}, {"field": "pageclass", "value": ["article"]}, {"field": "publishtime", "value": "2009-07-03T07:41:23.000Z"}, {"field": "recs-articleid", "value": "1359664"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-07-03T07:41:23.000Z"}, {"field": "recs-rawtitle", "value": "Herlands eiendommelige moralhistorie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5 kronikkplass viser Hanne Nabintu Herland til historien for \u00e5 underbygge sine tanker om at v\u00e5r sivilisasjon er tuftet p\u00e5 kristne verdier og moral. Motdebattanter betegner hun som historiel\u00f8se, men st\u00e5r hennes historiekunnskaper til troende?"}, {"field": "thumbnail", "value": "http://content-thumbnail.cxpublic.com/content/thumbnail200x150/04996937be0d2e20537d2e7c64e5ca49e864fe2b.jpg?5978d121"}, {"field": "thumbnailfullheightdimensions", "value": "200x2083"}, {"field": "timestamp", "value": "2017-07-26T17:28:01.000Z"}, {"field": "title", "value": "Herlands eiendommelige moralhistorie"}, {"field": "url", "value": "http://www.adressa.no/meninger/2009/07/03/Herlands-eiendommelige-moralhistorie-1359664.ece"}, {"field": "urlhash", "value": "04996937be0d2e20537d2e7c64e5ca49e864fe2b"}], "score": 1.0727041, "siteId": "9222270286501375973", "id": "04996937be0d2e20537d2e7c64e5ca49e864fe2b"}

