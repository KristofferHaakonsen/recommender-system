{"fields": [{"field": "modifiedtime", "type": "time", "value": "2012-04-18T17:57:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "morten bertelsen"}, {"field": "body", "value": ["Saken oppdateres.", "Investeringene til 285 millioner kroner vil gi nordtr\u00f8nderne str\u00f8m i nye generasjoner.", "500 tonn sprengstoff har g\u00e5tt med for \u00e5 sprenge ut rundt fem kilometer tunneler dypt inne i fjellanlegget i Follafoss. Hadde lastebilene som har fraktet massen blitt stilt opp etter hverandre, ville k\u00f8en strekt seg fra Namsos til Trondheim.", "Det sier noe om dimensjonene over det som kalles landets mest moderne vannkraftverk, 300 meter inne i fjellet bak den \u00e6rverdige kraftstasjonsbygningen fra 1923.", "Ferdig f\u00f8r tiden", "Den gamle stasjonen hadde gjort jobben sin. Byggingen av nytt anlegg startet i 2003. Fredag sto det ferdig - f\u00f8r tiden, under budsjett.", "- En bragd, konkluderte NTE-styreleder Kolbj\u00f8rn Almlid da han \u00f8nsket gjestene velkommen til den h\u00f8ytidelige \u00e5pningen.", "Han sto h\u00f8yt hevet over turbinene inne i den gamle stasjonsbygningen og s\u00e5 ut over historien.", "- Velkommen til det gamle, p\u00e5 vei inn i det nye, la han til.", "Historien forteller om 42 djerve nordtr\u00f8nderske ordf\u00f8rere som for snart 87 \u00e5r siden vedtok \u00e5 danne Nord-Tr\u00f8ndelag Elektrisitetsverk og kj\u00f8pe fallrettighetene i Follafoss.", "De satset 40 millioner kroner - som var uh\u00f8rt mye penger for et fattig fylke den gang. M\u00e5lt i dagens kroneverdi tilsvarer det 800 millioner kroner.", "- St\u00f8rre risiko kan man knapt tenke seg. Det vi st\u00e5r overfor i dag er bare sm\u00e5tteri i sammenligning, sier Almlid.", "Men investeringene skulle vise \u00e5 kaste av seg. Da de gamle turbinene ble sl\u00e5tt av 1. april, hadde de produsert energi for 2,5 milliarder kroner.", "Str\u00f8m av gratulanter", "N\u00e5 erstatter \u00e9n ny, stor turbin fire gamle. Med mer vann fra Brattreitelva og bedre utnyttelse av fallet fra Follavatnet \u00f8ker kraftproduksjonen fra 140 GWh til 185 GWh - nok til \u00e5 forsyne 2000 husstander med str\u00f8m. \u00c5rlig vil den nye kraftstasjonen dekke str\u00f8mbehovet til totalt 9000 husstander.", "- Dette er en spesiell dag. Dette er arnestedet for pioner\u00e5nden i NTE og v\u00e5r forankring i det nordtr\u00f8nderske samfunnet, sa adm. dir. Skjerve dypt inne i fjellet.", "Den nye turbinhallen var for anledningen omgjort til en gedigen gildehall. Med vakker sang fra scenen og de lekreste lokale r\u00e5varer p\u00e5 bordet feiret et festkledd publikum seg selv og lokalsamfunnet i g\u00e5r.", "Og gjestene sto i k\u00f8 for \u00e5 takke og gratulere verdens eneste fylkeskommunale e-verk med deres nye kraftstasjon.", "- Jeg vil n\u00f8dig innf\u00f8re taletid, men det koster \u00e5 ha denne generatoren avsl\u00e5tt, p\u00e5pekte en fleipende Skjerve foran et hundretall gjester.", "- Det er lett for oss som har 25 prosent av overskuddet fra generatoren som inntektspost \u00e5 v\u00e6re kortfattet, repliserte fylkesordf\u00f8rer Erik Bartnes (Sp) sp\u00f8kefullt tilbake.", "Og s\u00e5 gikk de en etter en opp p\u00e5 podiet og overrakte sine gratulasjoner og gaver. Helt til klokka viste 15.47 og Skjerve utbr\u00f8t:", "- Da er det p\u00e5 tide \u00e5 skru p\u00e5 denne pengemaskinen.", "- Lykke til p\u00e5 ferden", "Den \u00e6refulle oppgaven tilfalt tidligere NTE-direkt\u00f8r Carl Skaar, som satt til sammen 32 \u00e5r i ledende stillinger i verket.", "- Det sies at man ikke kan drive noe med det offentlige som eier. Dette er et bevis p\u00e5 det motsatte. Nord-Tr\u00f8ndelag fylkeskommune har v\u00e6rt en formidabel bedriftseier, sa 81-\u00e5ringen mens han st\u00f8ttet seg til den r\u00f8de \u00abP\u00e5\u00bb-knappen.", "Da klokka viste 15.56 \u00f8nsket han \u00ablykke til p\u00e5 ferden\u00bb og trykket p\u00e5 knappen.", "En voldsom buldring truet med \u00e5 slukke stearinlysene som var plassert p\u00e5 toppen av generatoren. P\u00e5 storskjermen flimret bilder fra kontrollrommet forbi. 20 megawatt. 25, 30.", "Lysene i hallen tennes. Gjestene reiser seg og lar applausen runge gjennom fjellhallen.", "En ny tid hadde begynt."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "27227ddcb7ca329abea3bb7ede793600702ae0a4d5cd88dbfddb5a5fd7d2ad93"}, {"field": "createtime", "value": "2016-10-07T13:41:26.000Z"}, {"field": "description", "value": "Med hornmusikk, vaiende flagg og mot i brystet \u00e5pnet NTE nye Follafoss kraftstasjon i g\u00e5r. - Velkommen til en ny tid, sier adm. direkt\u00f8r Torbj\u00f8rn Skjerve om den nye kraftgiganten i Nord-Tr\u00f8ndelag."}, {"field": "dominantimage", "value": "http://www.adressa.no/incoming/article1148743.ece5/ALTERNATES/w980-default/Nykraft4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/84f702fbf7ca62fe32daddf2c0133b61cb2778e5.jpg?596e53dc"}, {"field": "dominantthumbnaildimensions", "value": "300x169"}, {"field": "heading", "value": "Gammel kraftstasjon ble ny -adressa.no"}, {"field": "id", "value": "84f702fbf7ca62fe32daddf2c0133b61cb2778e5"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["kroner", "vise", "gamle", "gjester", "kraftstasjon", "str\u00f8m", "inne", "turbin", "sto", "millioner kroner"]}, {"field": "kw-entity", "value": ["nord-tr\u00f8ndelag elektrisitetsverk", "follafoss", "brattreitelva", "follavatnet"]}, {"field": "kw-location", "value": ["namsos", "trondheim"]}, {"field": "kw-pageclass", "value": "article"}, {"field": "kw-person", "value": ["erik bartnes", "kolbj\u00f8rn almlid", "torbj\u00f8rn skjerve", "carl skaar"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1148743.ece5/ALTERNATES/w980-default/Nykraft4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammel kraftstasjon ble ny"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article583945.ece"}, {"field": "pageclass", "value": ["article"]}, {"field": "publishtime", "value": "2005-10-21T19:01:01.000Z"}, {"field": "recs-articleid", "value": "2098924"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-10-21T19:01:01.000Z"}, {"field": "recs-rawtitle", "value": "Gammel kraftstasjon ble ny -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Med hornmusikk, vaiende flagg og mot i brystet \u00e5pnet NTE nye Follafoss kraftstasjon i g\u00e5r. - Velkommen til en ny tid, sier adm. direkt\u00f8r Torbj\u00f8rn Skjerve om den nye kraftgiganten i Nord-Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/84f702fbf7ca62fe32daddf2c0133b61cb2778e5.jpg?596e53dc"}, {"field": "thumbnailfullheightdimensions", "value": "200x1837"}, {"field": "timestamp", "value": "2017-07-18T18:30:52.000Z"}, {"field": "title", "value": "Gammel kraftstasjon ble ny"}, {"field": "url", "value": "http://www.adressa.no/nyheter/okonomi/article583945.ece"}, {"field": "urlhash", "value": "84f702fbf7ca62fe32daddf2c0133b61cb2778e5"}], "score": 0.81688786, "siteId": "9222270286501375973", "id": "84f702fbf7ca62fe32daddf2c0133b61cb2778e5"}

