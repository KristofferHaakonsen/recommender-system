{"fields": [{"field": "modifiedtime", "type": "time", "value": "2013-04-15T19:10:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "Dennis Oxaas og samboeren hans kj\u00f8pte leilighet sammen for ett \u00e5rs tid siden. De likte ikke det gamle HTH-kj\u00f8kkenet som fulgte med, og oppdaget at Ikeas fronter hadde samme m\u00e5l som HTH sine. Det kan ha spart dem for 45.000 kroner.", "- Vi kom frem til at nye fronter var mye enklere og billigere enn \u00e5 bytte ut hele kj\u00f8kkenet. Innmaten er litt gulnet, det er forskjellen p\u00e5 litt nytt og helt nytt. Hele jobben tok oss en ukes tid, et par timer jobb hver dag, sier Oxaas.", "LES OGS\u00c5: Her kan du prute n\u00e5r du handler", "Frontene kostet 6000-7000 kroner til sammen. I tillegg kj\u00f8pte og integrerte paret kj\u00f8leskap, fryser, ovn, keramisk topp og oppvaskmaskin. Til sammen kostet oppgraderingen omtrent 45.000 kroner.", "- P\u00e5 forh\u00e5nd kom vi frem til at et nytt kj\u00f8kken kunne koste oss opp til 90.000 kroner, s\u00e5 vi tenker at vi har spart omtrent 45.000 kroner, sier Oxaas.", "Det siste halv\u00e5ret har Ikea faset ut den gamle kj\u00f8kkenmodulen \u00abFaktum\u00bb. Denne uken g\u00e5r de over til modulen \u00abMetod\u00bb. M\u00e5lene er nye, og de gamle frontene og delene er bestillingsvare.", "Skal du bytte fronter, b\u00f8r du ikke vente for lenge.", "De nye frontene kommer i forskjellige st\u00f8rrelser, b\u00e5de smalere og bredere enn gamle \u00abFaktum\u00bb. Benkeskapene for den nye modulen er ti centimeter h\u00f8yere enn tidligere, fra 70 til 80 centimeter, og sokkellisten er redusert fra 16 til \u00e5tte centimeter. Dybden i skapene forblir den samme.", "- Det er mange som oppgraderer kj\u00f8kkenet ved \u00e5 bytte fronter. Om to \u00e5r vil ikke det v\u00e6re mulig lenger, for den gamle kj\u00f8kkenmodulen, sier Siv Egger, kommunikasjonsr\u00e5dgiver hos Ikea.", "- \u00abMetod\u00bb er et helt annet system enn det vi har hatt tidligere og er derfor ikke kompatibelt med eldre Ikea-kj\u00f8kken. Vi vet at det er flere som kun bytter frontene p\u00e5 kj\u00f8kkenet sitt og vi har to \u00e5rs ettersalgservice p\u00e5 \u00abFaktum\u00bb, sier Egger.", "LES OGS\u00c5: Ni grep for \u00e5 unng\u00e5 muggsopp", "\u00d8delegger du en skapd\u00f8r eller en skuff selv etter at det har g\u00e5tt to \u00e5r, kan det bli vanskelig \u00e5 f\u00e5 tak i en ny.", "Alle eksisterende hvitevarer og \u2013blandebatterier passer til det nye systemet, ellers er alt fra hengsler og til kj\u00f8kkenstammer nytt.", "- Jeg tenker at dette er veldig d\u00e5rlig av Ikea. Vi synes endringen av kj\u00f8kkenmodulen, med f\u00f8lgen at gamle fronter ikke kan byttes om f\u00e5 \u00e5r, bryter med Ikeas milj\u00f8policy, sier Arild Hermstad, leder av Framtiden i v\u00e5re hender.", "- \u00c5 kunne skifte fronter p\u00e5 kj\u00f8kkenet eller bytte trekk p\u00e5 sofaen, er i utgangspunktet bra for milj\u00f8et. Kj\u00f8kken kan ha ekstremt lang varighet, derfor synes vi to \u00e5r er for d\u00e5rlig. Overgangsordningen er for kort, sier Hermstad.", "Han synes Ikea b\u00f8r tenke seg om.", "- Generelt burde bransjen tilrettelegge for lavere ressursbruk. Ha bedre oppf\u00f8lging p\u00e5 \u00e5 reparere, trekke om og gjenbruke ting. De spiller r\u00e5tt p\u00e5 at nordmenn liker \u00e5 pusse opp. I utgangspunktet burde bransjen v\u00e6re flinkere til \u00e5 s\u00f8rge for at oppussingen kan g\u00e5 mer sk\u00e5nsomt for seg, sier Hermstad.", "Egger i Ikea sier b\u00e6rekraft er en integrert del av alt de gj\u00f8r, ogs\u00e5 i utviklingen av den nye kj\u00f8kkenmodulen.", "- V\u00e5rt gamle kj\u00f8kkensystem ble lansert i 1996, og det begynner \u00e5 bli en del \u00e5r siden. Livet p\u00e5 kj\u00f8kkenet har endret seg og vi s\u00e5 det derfor som n\u00f8dvendig \u00e5 oppgradere kj\u00f8kkensystemet v\u00e5rt for \u00e5 sikre et mest mulig funksjonelt kj\u00f8kken for kundene v\u00e5re. Det nye systemet har LED-belysning, du kan velge innmat av bambus som er en hurtigvoksende gresstype, og vi har fokus p\u00e5 besparing av vann i blandebatterier, oppvaskmaskiner og lignende, sier Egger.", "- Vi har en unik ettersalgsservice for det gamle kj\u00f8kkenet, og har man sp\u00f8rsm\u00e5l er det bare \u00e5 kontakte kundeservice, sier Egger.", "Den nye kj\u00f8kkenmodulen skal v\u00e6re enklere \u00e5 tilpasse spesielle roml\u00f8sninger, som kj\u00f8kken med skr\u00e5tak eller spesielle vinkler.", "- Den nye kj\u00f8kkenmodulen er mer fleksibel, og takket v\u00e6re en monteringsskinne man henger skapene p\u00e5 skal det v\u00e6re enklere \u00e5 montere kj\u00f8kkenet selv.  I tillegg gir de ulike st\u00f8rrelsene nye valgmuligheter, for eksempel st\u00f8rre og mindre skuffer, sier Egger."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "13babd59b216d7ed39c671f727c4254294bae5141adb881cbccf499760280c0a"}, {"field": "createtime", "value": "2013-04-26T08:09:59.290Z"}, {"field": "description", "value": "Det gamle Ikea-kj\u00f8kkenet fases ut og delene forsvinner. Skal man bytte fronter eller oppgradere kj\u00f8kkenet, har man to \u00e5r p\u00e5 seg. S\u00e5 er det for sent."}, {"field": "dominantimage", "value": "http://www.adressa.no/incoming/article7404085.ece/ALTERNATES/w980-default/ikea2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a6916c0273967ada2f45fa1b3b67964a0e027884.jpg?59759ea4"}, {"field": "dominantthumbnaildimensions", "value": "300x169"}, {"field": "heading", "value": ["Kan ha spart 45 000 kroner p\u00e5 \u00e5 bytte kj\u00f8kkenfronter -adressa.no", "H\u00f8yere skap, lavere sokkellist", "Forsvinner om to \u00e5r", "- For d\u00e5rlig av Ikea", "- Enklere \u00e5 tilpasse"]}, {"field": "id", "value": "a6916c0273967ada2f45fa1b3b67964a0e027884"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["fronter", "kroner", "bytte", "gamle", "bytte fronter", "45.000 kroner", "kj\u00f8kken", "omtrent 45.000 kroner"]}, {"field": "kw-entity", "value": ["siv egger", "framtiden", "faktum", "metod"]}, {"field": "kw-pageclass", "value": "article"}, {"field": "kw-person", "value": ["dennis oxaas", "arild hermstad"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article7404085.ece/ALTERNATES/w980-default/ikea2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kan ha spart 45 000 kroner p\u00e5 \u00e5 bytte kj\u00f8kkenfronter"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article7404127.ece"}, {"field": "pageclass", "value": ["article"]}, {"field": "publishtime", "value": "2013-04-15T19:02:02.000Z"}, {"field": "recs-articleid", "value": "7404127"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-04-15T19:02:02.000Z"}, {"field": "recs-rawtitle", "value": "Kan ha spart 45 000 kroner p\u00e5 \u00e5 bytte kj\u00f8kkenfronter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det gamle Ikea-kj\u00f8kkenet fases ut og delene forsvinner. Skal man bytte fronter eller oppgradere kj\u00f8kkenet, har man to \u00e5r p\u00e5 seg. S\u00e5 er det for sent."}, {"field": "thumbnail", "value": "http://content-thumbnail.cxpublic.com/content/thumbnail200x150/a6916c0273967ada2f45fa1b3b67964a0e027884.jpg?59759ea4"}, {"field": "thumbnailfullheightdimensions", "value": "200x1832"}, {"field": "timestamp", "value": "2017-07-24T07:15:48.000Z"}, {"field": "title", "value": "Kan ha spart 45 000 kroner p\u00e5 \u00e5 bytte kj\u00f8kkenfronter"}, {"field": "url", "value": "http://www.adressa.no/forbruker/hjem/article7404127.ece"}, {"field": "urlhash", "value": "a6916c0273967ada2f45fa1b3b67964a0e027884"}], "score": 0.9036122, "siteId": "9222270286501375973", "id": "a6916c0273967ada2f45fa1b3b67964a0e027884"}

