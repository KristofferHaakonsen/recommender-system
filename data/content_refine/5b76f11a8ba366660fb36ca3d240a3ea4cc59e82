{"fields": [{"field": "modifiedtime", "type": "time", "value": "2016-10-15T09:11:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["grunnloven", "presseorganisasjnene", "Fripenn", "folkestyre"]}, {"field": "author", "value": ["sven egil omdal", "gjsteskribent"]}, {"field": "body", "value": ["Hva skal vi kalle et system hvor viktige politiske saker blir avgjort uten at velgerne vet at de i det hele tatt behandles? Hvilket navn skal vi bruke p\u00e5 et system der politikere blir tiltalt og straffet hvis de gir velgerne viktig informasjon? G\u00e5r det som et offentlig utvalg har foresl\u00e5tt, kan vi kalle det kommunen.", "LES OGS\u00c5: Kommuneansatte kan ikke knebles", "NRK br\u00f8t ikke inn med ekstrasending da Kommunelovutvalget i mars la fram sin innstilling. Det hadde ikke hjulpet om alle utvalgets medlemmer, pluss sekret\u00e6ren, var blitt tatt for \u00e5 ha brukt prestasjonsfremmende leppekrem og hadde inhalert astmamedisin p\u00e5 alle m\u00f8tene. Nest etter samlingene i E\u00d8S-komiteen, som m\u00f8tes sju ganger i \u00e5ret for \u00e5 avgj\u00f8re hva som skal inn i Norges lover, er det f\u00e5 ting som vekker mindre oppsikt her i landet enn fremleggelse av en NOU om ny kommunelov. Det gikk et stille gjesp over landet. Men i denne stillheten uthules folkestyret.", "I fjor skjedde noe helt nytt i norsk lokalpolitikk: Det store flertall i Oslo bystyre anmeldte R\u00f8dt-representant Bj\u00f8rnar Moxnes for \u00e5 ha offentliggjort en rapport fra Kommunerevisjonen. Rapporten rettet flengende kritikk mot kommuneledelsens behandling av et angivelig overgrep mot en dement pasient p\u00e5 et sykehjem. Moxnes mente at velgerne hadde krav p\u00e5 \u00e5 f\u00e5 innsyn i denne kritikken, siden de tross alt har et visst ansvar for kvaliteten p\u00e5 de som styrer kommunen.", "LES OGS\u00c5: Skammelig behandling av lektor som skrev dikt p\u00e5 FB", "Det samme mente Oslo tingrett, som frikjente ham. Som en ekstra kilevink til anmelderne; Frp, H\u00f8yre, KrF, Venstre, Arbeiderpartiet og MDG, viste domstolen til Grunnlovens bestemmelse om at \u00abenhver har rett til innsyn i statens og kommunenes dokumenter\u00bb. Siden Moxnes ikke hadde brutt loven, var den eneste naturlige oppf\u00f8lgingen selvsagt \u00e5 endre den. Heretter vil det bli uttrykkelig forbudt \u00e5 gi velgerne innsikt i hva kommunen driver med, i hvert fall n\u00e5r flertallet ikke \u00f8nsker et slikt innsyn.", "Det er dette Kommunelovutvalget foresl\u00e5r i NOU 2016:4, som er ute til h\u00f8ring. Politikerne skal f\u00e5 st\u00f8rre innsyn i administrasjonens interne dokument. Til gjengjeld skal flertallet kunne p\u00e5legge mindretallet taushetsplikt om det de f\u00e5r vite. I tillegg skal det v\u00e6re mulig \u00e5 holde hemmelig at saken i det hele tatt skal behandles. Vi kan alts\u00e5 f\u00e5 en kommunal parallell til de britiske superinjunctions, hvor retten ikke bare forbyr pressen \u00e5 rapportere om en bestemt sak, men ogs\u00e5 forbyr den \u00e5 melde at et slikt forbud eksisterer.", "LES OGS\u00c5: Vi mumler ikke. Vi roper h\u00f8yt", "Kommunalpolitikere har taushetsplikt ogs\u00e5 i dag. Den er blant annet hjemlet i Forvaltningsloven og skal hindre at personopplysninger og konkurransesensitiv informasjon blir spredt til uvedkommende. Men det er et dr\u00f8yt stykke derfra til \u00e5 la administrasjonen eller flertallet i kommunestyret avgj\u00f8re hvilken informasjon mindretallet kan dele med allmennheten. En slik bestemmelse vil hindre velgerne i \u00e5 forst\u00e5 hva som blir vedtatt, og avskj\u00e6re politikere fra \u00e5 begrunne hvorfor de har stemt som de har gjort.", "Underlig nok har Advokatforeningen sluttet seg til forslaget, mens Journalistlaget og Redakt\u00f8rforeningen har v\u00e5ket p\u00e5 muren og sett faren som n\u00e6rmer seg. Redakt\u00f8rene mener at forslaget vil \u00abdramatisk endre forholdet mellom folkevalgte og forvaltning\u00bb. De folkevalgte vil f\u00e5 et utvidet straffeansvar som de ansatte saksbehandlerne ikke har.", "LES OGS\u00c5: Historiene som ikke ble fortalt", "Innbyggeren, ogs\u00e5 kjent som borgeren, blir en stadig mer perifer figur. Fors\u00f8kene p\u00e5 \u00e5 f\u00e5 den offentlige forvaltning til \u00e5 oppf\u00f8re seg som IBM, Samsung eller Nestl\u00e9 f\u00e5r offentlig ansatte p\u00e5 alle niv\u00e5er til \u00e5 se seg selv som produksjonsenheter heller enn som public servants, allmennhetens tjenere. Flytting av avgj\u00f8relser stadig lenger bort; til storkommuner, til st\u00f8rre regioner, til nye direktorat, til kommisjonen i Brussel og dens sandp\u00e5str\u00f8ingsorgan, E\u00d8S-komiteen, svekker systematisk mulighetene den enkelte borger har til \u00e5 p\u00e5virke sitt eget lokalsamfunn.", "I fjor vedtok Stortinget, etter et representantforslag og uten utredning og normal h\u00f8ringsrunde, \u00e5 endre Offentlighetsloven. N\u00e5 kan b\u00e5de dokumentene og sakslisten til et forberedende byr\u00e5d i en parlamentarisk styrt kommune (som Oslo og Bergen) unntas fra offentlighet. Det er i disse m\u00f8tene de egentlige vedtakene fattes. Dersom det passer det styrende flertallet, vil innbyggerne i disse kommunene ikke engang f\u00e5 vite hva politikerne skal dr\u00f8fte f\u00f8r protokollen er ferdig og det er for sent \u00e5 p\u00e5virke utfallet.", "De politiske journalistene som enn\u00e5 har unng\u00e5tt sluttpakker og aggressive AFP-tilbud famler i stadig st\u00f8rre m\u00f8rke n\u00e5r de fors\u00f8ker \u00e5 fortelle sine lesere hva de folkevalgte holder p\u00e5 med.", "I Moxnes-saken la retten til grunn at form\u00e5let hans ved \u00e5 bryte taushetsplikten var \u00e5 vise hvilke feil som var beg\u00e5tt i forvaltningen og bidra til \u00e5 renvaske den anklagete hjelpepleieren. Det fant domstolen aktverdig. \u00abLex Moxnes\u00bb, som Redakt\u00f8rforeningen temmelig presist kaller det nye lovforslaget, ville gitt ham valget mellom \u00e5 tie eller \u00e5 bli d\u00f8mt. Derfor mener b\u00e5de presseorganisasjonene og professor Jan Fridthjof Bernt, som var med p\u00e5 \u00e5 skrive den Kommuneloven vi har hatt de siste 25 \u00e5r, at forslaget antakelig er i strid med Grunnloven.", "Utvalgsmedlem Sigrid Stokstad sier til Kommunal Rapport at den utvidete taushetsplikten er foresl\u00e5tt for \u00e5 hindre at det utvidete innsynet \u00abkan brukes som ledd i et politisk spill\u00bb. Eller demokratisk debatt som man ogs\u00e5 kunne velge \u00e5 kalle det.", "F\u00f8lg p\u00e5 twitter.com/svelle"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "469d50236c99c26b1f2e3340f5692761b2038f17def3de9694f6b83d293efc91"}, {"field": "createtime", "value": "2016-10-15T08:15:00.000Z"}, {"field": "description", "value": "Der andre velger Trofodermin p\u00e5 leppene og f\u00e5r kjempebr\u00e5k, n\u00f8yer noen seg med \u00e5 legge en finger der, s\u00e5 blir det helt stille."}, {"field": "dominantimage", "value": "http://www.adressa.no/incoming/article13646399.ece/rqjhz9/ALTERNATES/w980-default/IMG_szbeca85.jpg_1_1_HD3KAPA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5b76f11a8ba366660fb36ca3d240a3ea4cc59e82.jpg?58be7968"}, {"field": "dominantthumbnaildimensions", "value": "300x169"}, {"field": "heading", "value": "Folkestyret skal knebles -adressa.no"}, {"field": "id", "value": "5b76f11a8ba366660fb36ca3d240a3ea4cc59e82"}, {"field": "keyword", "value": ["grunnloven", "presseorganisasjnene", "Fripenn", "folkestyre"]}, {"field": "keywords", "value": "grunnloven,presseorganisasjnene,Fripenn,folkestyre"}, {"field": "kw-category", "value": ["meninger", "pluss"]}, {"field": "kw-company", "value": ["samsung", "nestl\u00e9"]}, {"field": "kw-concept", "value": ["kommune", "innsyn", "offentlig", "velge", "styrt kommune", "sak", "behandles", "forslaget", "flertall"]}, {"field": "kw-entity", "value": ["r\u00f8dt", "offentlighetsloven", "norges", "forvaltningsloven", "kommunal rapport", "grunnloven", "oslo og bergen", "arbeiderpartiet", "trofodermin", "venstre", "advokatforeningen", "h\u00f8yre", "journalistlaget og redakt\u00f8rforeningen", "kommunerevisjonen", "fripenn", "kommunelovutvalget", "stortinget", "redakt\u00f8rforeningen", "kommuneloven", "krf"]}, {"field": "kw-location", "value": ["brussel", "oslo"]}, {"field": "kw-pageclass", "value": "article"}, {"field": "kw-person", "value": ["sigrid stokstad", "jan fridthjof bernt", "bj\u00f8rnar moxnes"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/incoming/article13646399.ece/rqjhz9/ALTERNATES/w980-default/IMG_szbeca85.jpg_1_1_HD3KAPA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Folkestyret skal knebles"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/10/15/Folkestyret-skal-knebles-13646400.ece"}, {"field": "pageclass", "value": ["article"]}, {"field": "publishtime", "value": "2016-10-15T09:11:13.000Z"}, {"field": "recs-articleid", "value": "13646400"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-10-15T09:11:13.000Z"}, {"field": "recs-rawtitle", "value": "Folkestyret skal knebles -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Der andre velger Trofodermin p\u00e5 leppene og f\u00e5r kjempebr\u00e5k, n\u00f8yer noen seg med \u00e5 legge en finger der, s\u00e5 blir det helt stille."}, {"field": "thumbnail", "value": "http://content-thumbnail.cxpublic.com/content/thumbnail200x150/5b76f11a8ba366660fb36ca3d240a3ea4cc59e82.jpg?58be7968"}, {"field": "thumbnailfullheightdimensions", "value": "200x1680"}, {"field": "timestamp", "value": "2017-03-07T09:12:08.000Z"}, {"field": "title", "value": "Folkestyret skal knebles"}, {"field": "url", "value": "http://www.adressa.no/pluss/meninger/2016/10/15/Folkestyret-skal-knebles-13646400.ece"}, {"field": "urlhash", "value": "5b76f11a8ba366660fb36ca3d240a3ea4cc59e82"}], "score": 0.84583926, "siteId": "9222270286501375973", "id": "5b76f11a8ba366660fb36ca3d240a3ea4cc59e82"}

