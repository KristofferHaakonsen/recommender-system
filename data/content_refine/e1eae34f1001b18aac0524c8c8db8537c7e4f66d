{"fields": [{"field": "modifiedtime", "type": "time", "value": "2017-04-22T20:35:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Trondheim", "Sport"]}, {"field": "author", "value": "stein risstad larssen"}, {"field": "body", "value": ["Enn\u00e5 kjenner han ingenting av det som skal komme. Hodet er klart. Blikket fremdeles skarpt. Alt han har \u00f8ye for er motstanderen som danser p\u00e5 den andre siden av buret, selvsikkert og aggressivt. Hans egne bein er sterke, de bare f\u00f8ttene fortsatt kvikke mot underlaget. Snart skal de fly gjennom lufta, tenker han. Snart er det bare ham. Snart er det bare motstanderen. Enn\u00e5 enser han den brokete forsamlingen utenfor, ventende som p\u00f8belen rundt skafottet. Han vet at de er der, vifter med armene og roper for \u00e5 hisse dem opp under introduksjonen. Skimter dem gjennom nettingen, men ser dem ikke lenger. H\u00f8rer dem ikke. Kjenner ikke lukten av dem, sigarettene de har r\u00f8kt eller \u00f8let de har drukket. Han vet bare at kampen som starter om noen sekunder allerede har vart i flere uker.", "Dagen f\u00f8r, under innveiinga, hadde han seiret i den innledende runden, sl\u00e5tt vekten i bakken. Redusert seg selv til matchvekten p\u00e5 61 kilo. Kristian Lindstr\u00f8m Skogmo er 168 centimeter h\u00f8y og hvit som sn\u00f8. Gresk marmor, med en eksplosjon av kobberr\u00f8dt h\u00e5r. Solide kjaker, sm\u00e5 \u00f8rer. Skuldrene brede, bringen dyp. Han buler ikke av muskler, men er bygget som en liten bj\u00f8rn. Utenfor sesong veier han 74 kilo.", "Navn: Kristian Lindstr\u00f8m Skogmo", "Yrke: Student, animat\u00f8r og MMA-proff", "Klubb: Trondheim MMA", "Vektklasse: Bantam", "Alder: 22", "Kamper: 8-3 amat\u00f8r, 0-1 proff", "Den siste dagen hadde kiloene bokstavlig talt rent av ham. All v\u00e6ske hadde forlatt kroppen f\u00f8r vekta gikk i bakken. S\u00e5 bar det oppover igjen, som n\u00e5r du treffer et springbrett. Mat og vann. F\u00e5 tilbake kraft og styrke. Flere kilo. Reell matchvekt er nesten 69 kilo kraft og vilje. Et skinnende tempel.", "\u00abFight\u00bb,sier dommeren.", "Adrenalinet sender ilinger gjennom kroppen da han l\u00f8per frem. Endelig skjer det.", "Da norske Alexander Jacobsen slo britiske Tim Wilde knock out.", "Han ler godt, Kristian Lindstr\u00f8m Skogmo der han sitter i oktogonen. Det er det buret MMA-ut\u00f8verne sl\u00e5ss i heter, ettersom det er \u00e5ttekantet. Buret de har i Trondheim MMA er bare sjukantet, og derfor strengt tatt en septagon. Det duger det ogs\u00e5. Det gikk ikke helt som han hadde planlagt da han gikk sin f\u00f8rste proffkamp i MMA i Stockholm i februar i \u00e5r.", "- I ettertid tenker man alltid at \u00abJeg kunne gjort mer!\u00bb. Bare jeg hadde g\u00e5tt ut til siden der og sl\u00e5tt, liksom!", "Han har drevet med MMA i snart fem \u00e5r, etter tre \u00e5r med taekwondo i hjembygda Grong. Det ble et svart belte i l\u00f8pet av de tre \u00e5rene. Deretter begynte han p\u00e5 Torshus folkeh\u00f8gskole, p\u00e5 linja for kampsporten brasiliansk jiujitus, en, og det var det. MMA-toget hadde g\u00e5tt, med ham om bord.", "- I taekwondo er det mange regler og begrensninger. For en liten person som meg, er det rett og slett noe dritt n\u00e5r du m\u00f8ter mange lange folk i konkurranser. De g\u00e5r bare inn, toucher vesten din, og s\u00e5 f\u00e5r de poeng, og s\u00e5 vinner de. Det er veldig frustrerende \u00e5 ikke kunne gj\u00f8re noe. Ta tak i dem, legge dem i bakken eller sl\u00e5 dem i trynet.", "Taekwondo er en fantastisk sport, sier han. Bare ikke for ham.", "- N\u00e5 har du smakt p\u00e5 profflivet. Reist til Stockholm. Kjempet en grusomt hard kamp som endte i nederlag. Har det endret p\u00e5 synet ditt p\u00e5 sporten?", "- Jeg tror jeg liker idretten enda bedre. Jeg fikk kastet meg ut i det mot en veldig flink ut\u00f8ver. Det gj\u00f8r noe rart med deg n\u00e5r du konkurrerer p\u00e5 s\u00e5 h\u00f8yt niv\u00e5. Det gir en ekstra mestringsf\u00f8lelse. Denne kampen var s\u00e5 j\u00e6vlig hard. Hadde jeg blitt knocket etter 10 sek hadde v\u00e6rt noen annet. Men jeg gikk tre j\u00e6vlig harde runder. Ok, jeg tapte. Men jeg ga alt.", "Han hadde et m\u00e5l om \u00e5 bli verdens beste, veldig lenge. Men det koster. Kanskje for mye.", "- N\u00e5 er det mer s\u00e5nn at jeg f\u00e5r se hva som skjer. Det trigger meg ikke lenger. Jeg har lyst til \u00e5 gj\u00f8re det bra for meg, for gymmet og for de hjemme. Viktigst kanskje er at jeg vil ha minner for meg selv. \u00abFaen, jeg gjorde noe helt sinnssykt\u00bb, liksom.", "Skogmos kamp i Stockholm var arrangert gjennom kampsportorganisasjonen IRFA (International Ring Fight Arena). Sporten har flere organisasjoner, p\u00e5 lik linje med for eksempel boksing. N\u00e5r det gjelder MMA har mange har h\u00f8rt om den st\u00f8rste og mest prestisjefylte organisasjonen UFC (Ultimate Fighting Championship). Det er der irske Connor McGregor er munnrapp mester, og trondheimer Emil Meek debuterte med seier i fjor. Kanskje kan Skogmo ende opp der - i sportens mest prestisjefylte organisasjon.", "- Jeg ser ikke noe problem med \u00e5 n\u00e5 det hvis jeg jobber steinhardt. Men jeg har mange andre prosjekter jeg jobber med. Fightingen ... det er s\u00e5 hardt! N\u00e5 ser jeg det mer som en hobby, jeg satser ikke alt p\u00e5 dette, lenger. H\u00f8r her: Vi bor i Norge. Jeg velger dette. Jeg har v\u00e6rt trigget p\u00e5 det s\u00e5 lenge, men jeg har funnet ut at jeg har andre ting jeg driver med. Jeg trives veldig godt med animasjon og design. Jeg jobber tjue prosent hos et av byens ledende byr\u00e5er innen film og animasjon. Jeg er god til mer enn \u00e5 sl\u00e5ss.", "MMA er der for \u00e5 st\u00f8tte opp om alle de andre tingene i livet hans. Gj\u00f8re ham selvsikker.", "- Jeg er jo en liten type. MMA f\u00e5r meg til \u00e5 bli mer trygg p\u00e5 meg selv p\u00e5 andre omr\u00e5der. Men akkurat n\u00e5 tenker jeg ikke p\u00e5 \u00e5 satse. Og du kan ikke v\u00e6re usikker hvis du skal holde p\u00e5 med dette. Du m\u00e5 ha et vanvittig driv for \u00e5 v\u00e5kne opp om morgenen for \u00e5 gnu kroppen din mot en annen kropp, bli sl\u00e5tt, dra hjem og spise og s\u00e5 dra ut og trene igjen. Jeg ble j\u00e6vlig lei det til slutt. Proffkampen beviste at ... Ok, dette var det hardeste jeg har gjort i hele mitt liv. Men jeg ga meg faen ikke. Da sier det meg at jeg ikke kommer til \u00e5 gi meg n\u00e5r det gjelder andre ting heller. Det er godt \u00e5 vite. Men jeg gir litt faen i \u00e5 n\u00e5 opp til UFC akkurat n\u00e5.", "Folk driver med s\u00e5 mye rart. Trener seg opp til \u00e5 ta Birken-merker, sitter tvekroket over modellbygging eller informerer seg selv om kjendisers gj\u00f8ren og laden. Likevel. Det er unektelig en spesiell hobby \u00e5 tilbringe tid med \u00e5 sl\u00e5ss i et bur. Hva er det som gj\u00f8r at du kan holde p\u00e5 med en s\u00e5 brutal sport?", "- Samholdet mellom folkene p\u00e5 gymmet her er noe du aldri har sett i en lagsport. Det f\u00f8les som en familie. Folk har s\u00e5nn \u00abpassion\u00bb for det. Jeg er ikke idiot - jeg skj\u00f8nner at det er dumt \u00e5 bli sl\u00e5tt og sparket i hodet. Alle skj\u00f8nner det. Men det handler om s\u00e5 mye mer enn det. Det handler om \u00e5 ha en strukturert og balansert hverdag. Jeg f\u00f8ler at jeg ikke har balanse hvis jeg ikke har v\u00e6rt p\u00e5 trening.", "- Du kunne vel oppn\u00e5dd det samme om du hadde v\u00e6rt p\u00e5 for eksempel taekwondo-trening?", "- Ikke p\u00e5 samme m\u00e5te, alts\u00e5. Du m\u00e5 bruke hele kroppen absolutt hele tiden her. Det er annerledes enn andre kampsporter. Hvis jeg ikke er her, mangler jeg noe som trigger meg.", "- Brutaliteten er reell, det ser ikke bare s\u00e5nn ut?", "- Det er jo brutalt. Men det er ikke den type voldsbrutalitet som det blir stemplet som.", "- Jeg har jo sett noen klipp ...", "- Det finnes klipp. Det er jo sl\u00e5ssing.", "- For ikke lenge siden var det en som ble drept?", "- En som ble drept?", "- Og han som fikk trykket inn pannebrasken?", "- Jajaja. Cyborg. Det er kampsport. S\u00e5nt kan skje.", "- Ser du for deg selv med inntrykt panne?", "- Nei. Jeg gj\u00f8r aldri det. Man gj\u00f8r aldri det. F\u00f8r det skjer. Man ser ikke for seg \u00e5 ramle p\u00e5 sykkel heller. Man kan ikke g\u00e5 rundt og v\u00e6re nerv\u00f8s for det, da kan man ikke drive med denne sporten. Kan ikke v\u00e6re nerv\u00f8s hver dag for det. Det har skjedd. Det kan skje. Men som regel s\u00e5 skjer det ikke.", "- Vet du noe om skadefrekvensen?", "- Det har jeg ikke peiling p\u00e5. Jeg sitter ikke med informasjon om det. Men jeg tror det er mindre hodeskader enn boksing, men alt i alt er det kanskje flere skader, siden vi driver med sparking og bryting.", "- Er det s\u00e5nn at du vil skade noen n\u00e5r du g\u00e5r inn i buret?", "- Nei. Jeg vil aldri skade noen uansett. Det er f\u00e6lt \u00e5 sl\u00e5 noen til de ikke kan g\u00e5 lenger. Det jeg gj\u00f8r er at jeg pr\u00f8ver \u00e5 stoppe en fyr. Ikke at \u00abN\u00e5 skal jeg \u00f8delegge den fyren der!\u00bb. Jeg vil egentlig heller f\u00e5 inn en hodel\u00e5s, slik at han gir seg eller sovner.", "- Har du f\u00e5tt skader selv?", "- Noen hodeskader har jeg nok f\u00e5tt. Jeg fikk hjernerystelse etter denne kampen. Men nyere forskning viser at det er ikke det verste som kan skje.", "- I andre sporter er de jo mer og mer bevisst p\u00e5 at det er langtidsskader av hjernerystelser. Du virker ikke som du tror det skal ramme deg?", "- Jo da, jeg er ikke dummere enn at jeg skj\u00f8nner risikoen for det. Jeg tenker p\u00e5 det. Hver dag. Skal jeg holde p\u00e5 med dette, har jeg det ikke s\u00e5 kult n\u00e5r jeg er femti. Man betaler en pris for \u00e5 ha det j\u00e6vla fett.", "- Hva tenker du at du skal gj\u00f8re med motstanderen n\u00e5r du g\u00e5r inn i buret?", "- \u00abN\u00e5 skal jeg faen meg vise deg!\u00bb. Men ogs\u00e5 den avslappede f\u00f8lelsen av at jeg skal f\u00e5 vise hva jeg er veldig, veldig god til.", "- Tenker du at hvis du skader ham, skader ikke han deg?", "- Ikke slik du sa det. Mer som at jeg skal \u00f8delegge v\u00e5pnene hans f\u00f8r han skader meg. \u00d8delegge armene, jabben, hooken hans f\u00f8r han skader meg.", "- \u00c5 knekke arma hans?", "- Neineinei! Det er ikke s\u00e5nn du tenker i det hele tatt.", "- Ja, men det er jo det? I kampen hadde du vel blitt forn\u00f8yd om noe knakk?", "- Jeg hadde vel tenkt \u00abyes, jeg vant\u00bb, og rett etter \u00ab\u00c5 faen i helvete hva skjedde n\u00e5?\u00bb. Du blir jo i sjokk.", "- Klarer du \u00e5 ikke v\u00e6re personlig? Du snakket om \u00e5 gnu kropper.", "- Ja. Det er ikke personlig. Bare sport.", "- Er du sint under en kamp?", "- Nei. Det koster for mye energi.", "Han jogger rolig ut til tredje runde. Hjertet er sterkt, blikket klart. Beina ikke s\u00e5 sterke. Han pr\u00f8ver noen lave, litt slappe spark. Pr\u00f8ver \u00e5 ta tak i Morad, men ramler. Der blir han liggende. Straks kjenner han Morad over seg, og slagene regner. Hodet. Haken. Kinnet. \u00d8ret. S\u00e5 saktere. Dunk. Dunk. Han blir hele tiden svakere mens de ligger p\u00e5 bakken. Dunk. Dunk. Dunk. Dunk. Dunk. Dunk. Hodet. Hodet. Hodet. Publikum klapper taktfast og jubler, men han h\u00f8rer dem ikke. De vet at det er avgjort. Det gj\u00f8r han ogs\u00e5, men han vil ikke gi seg. Ikke faen. Dommeren griper Morads arm raskt, f\u00f8r den treffer ham p\u00e5 haken igjen. Det er over. Han har tapt p\u00e5 teknisk knock out.", "Han kommer seg opp i knest\u00e5ende, mens Morad er oppe og danser seiersdans. Kneler og omfavner ham. Takker for kampen. Danser videre.", "Kristian Lindstr\u00f8m Skogmo bare sitter. Fremdeles et tempel, men lyset er slukket.", "Slik gikk det da MMA-proffe Emil Meek debuterte i UFC.", "Les om da MMA-proffen Emil Meek fikk iskrigeren til \u00e5 besvime."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e6f4ee2ed906daced7715eef6a56a18b4d950fda1c9ea501cb20bc15759bf222"}, {"field": "createtime", "value": "2017-04-22T19:41:41.000Z"}, {"field": "description", "value": "Det er ingen sp\u00f8k \u00e5 proff-debutere i MMA. Fotograf Sebastian Bjerkvik fulgte Kristian Lindstr\u00f8m Skogmo til Stockholm."}, {"field": "dominantimage", "value": "http://www.adressa.no/pluss/magasin/article14621552.ece/lm1iox/ALTERNATES/w980-default/SKOGMO-Sebastian_Bjerkvik-10"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1eae34f1001b18aac0524c8c8db8537c7e4f66d.jpg?594e2abe"}, {"field": "dominantthumbnaildimensions", "value": "300x169"}, {"field": "heading", "value": ["- Det er som Mike Tyson sier. Alle har en plan,f\u00f8r de blir sl\u00e5tt i trynet! -adressa.no", "- Det er som Mike Tyson sier. Alle har en plan,", "f\u00f8r de blir sl\u00e5tt i trynet!", "Hva det koster", "Balansert hverdag"]}, {"field": "id", "value": "e1eae34f1001b18aac0524c8c8db8537c7e4f66d"}, {"field": "keyword", "value": ["Ukeadressa", "Trondheim", "Sport"]}, {"field": "keywords", "value": "Ukeadressa,Trondheim,Sport"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-concept", "value": ["hodet", "balansert hverdag", "prestisjefylte organisasjon", "skje", "j\u00e6vlig hard", "dag", "faen", "kamp", "skade", "sl\u00e5", "knock out", "kropp", "gnu kropper", "tenkt", "sport"]}, {"field": "kw-entity", "value": ["birken", "torshus", "trondheim mma", "ultimate fighting championship", "morad", "international ring fight arena"]}, {"field": "kw-location", "value": ["stockholm", "norge", "grong"]}, {"field": "kw-pageclass", "value": "article"}, {"field": "kw-person", "value": ["kristian lindstr\u00f8m skogmo", "mike tyson", "connor mcgregor", "emil meek", "tim wilde", "alexander jacobsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14621552.ece/lm1iox/ALTERNATES/w980-default/SKOGMO-Sebastian_Bjerkvik-10"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er som Mike Tyson sier. Alle har en plan,f\u00f8r de blir sl\u00e5tt i trynet!"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/04/22/Det-er-som-Mike-Tyson-sier.-Alle-har-en-planf%C3%B8r-de-blir-sl%C3%A5tt-i-trynet-14621559.ece"}, {"field": "pageclass", "value": ["article"]}, {"field": "publishtime", "value": "2017-04-22T20:35:25.000Z"}, {"field": "recs-articleid", "value": "14621559"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-04-22T20:35:25.000Z"}, {"field": "recs-rawtitle", "value": "- Det er som Mike Tyson sier. Alle har en plan,f\u00f8r de blir sl\u00e5tt i trynet! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er ingen sp\u00f8k \u00e5 proff-debutere i MMA. Fotograf Sebastian Bjerkvik fulgte Kristian Lindstr\u00f8m Skogmo til Stockholm."}, {"field": "thumbnail", "value": "http://content-thumbnail.cxpublic.com/content/thumbnail200x150/e1eae34f1001b18aac0524c8c8db8537c7e4f66d.jpg?594e2abe"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-24T09:02:54.000Z"}, {"field": "title", "value": "- Det er dumt \u00e5 bli sparket i hodet. Men det handler om mer enn det"}, {"field": "url", "value": "http://www.adressa.no/pluss/magasin/2017/04/22/Det-er-som-Mike-Tyson-sier.-Alle-har-en-planf%c3%b8r-de-blir-sl%c3%a5tt-i-trynet-14621559.ece"}, {"field": "urlhash", "value": "e1eae34f1001b18aac0524c8c8db8537c7e4f66d"}], "score": 0.5124564, "siteId": "9222270286501375973", "id": "e1eae34f1001b18aac0524c8c8db8537c7e4f66d"}

