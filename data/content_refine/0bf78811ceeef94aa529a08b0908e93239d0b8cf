{"fields": [{"field": "modifiedtime", "type": "time", "value": "2013-12-06T09:42:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jakob maliks", "forsker", "ntnu"]}, {"field": "body", "value": ["Saken oppdateres.", "Det var kong Frederik 6s beslutning 6. desember 1813 om \u00e5 avst\u00e5 det store Trondhjem stift til svenskekongen som kastet skyggen. Da ville omr\u00e5det fra M\u00f8re til den russiske grensen blitt skilt fra resten av Norge for \u00e5 bli en provins i Sverige, omtrent som Bohusl\u00e4n tidligere var blitt. Forut for denne beslutningen ligger den dramatiske historien om hvordan landsdelen ble frikoblet fra resten av kongeriket og brukt som en brikke i stormaktenes spill om den fremtidige europeiske maktbalansen.", "I sluttfasen av napoleonskrigene havnet Danmark-Norge og Sverige p\u00e5 hver sin side i konflikten mellom stormaktene, og det var kampen om Norge som gjorde at det m\u00e5tte bli s\u00e5nn. Danskekongen hadde kommet i allianse med Frankrike som f\u00f8lge av fl\u00e5teranet i 1807 da en britisk ekspedisjon bombarderte K\u00f8benhavn og tok den dansk-norske fl\u00e5ten med seg. Sverige hadde p\u00e5 sin side tapt Finland til Russland i 1809 og satset fra 1812 p\u00e5 \u00e5 f\u00e5 Norge som erstatning i stedet for \u00e5 vinne Finland tilbake. Sverige lyktes ogs\u00e5 med \u00e5 f\u00e5 garantier fra Russland, Storbritannia og Preussen om \u00e5 f\u00e5 Norge n\u00e5r Napoleon var sl\u00e5tt. Dermed ble Danmark-Norge bundet fast i alliansen med Napoleon.", "Men Frankrike var ikke sl\u00e5tt i en h\u00e5ndvending, og kanskje ville krigslykken snu i fransk fav\u00f8r. Svenskene var ut\u00e5lmodige og fryktet at de allierte ville g\u00e5 fra sine l\u00f8fter. I en svensk-britisk diplomatisk henvendelse til Danmark i mai 1813 ble derfor et alternativ fremmet. Frederik 6. skulle etter dette forslaget avst\u00e5 Trondhjem stift umiddelbart, og n\u00e5r krigen var over velge mellom \u00e5 avst\u00e5 resten av Norge mot erstatninger i NordTyskland, eller beholde de s\u00f8rlige norske landsdelene under den danske kronen. Kongen avslo forslaget blankt. P\u00e5 dette tidspunktet levde han fortsatt i h\u00e5pet om at Napoleons feltherregeni enda en gang skulle triumfere.", "Fra 16. til 19. oktober raste det s\u00e5kalte Folkeslaget ved Leipzig. Napoleon tapte, og maktbalansen p\u00e5 kontinentet ble avgj\u00f8rende forskj\u00f8vet. Under ledelse av den svenske kronprins Karl Johan rykket de alliertes nordlige arm\u00e9 inn i Nord-Tyskland og n\u00e6rmet seg grensen til Holstein, oldenborgstatens s\u00f8rligste del. Situasjonen var i ferd med \u00e5 bli kritisk for Danmark-Norge. Da sendte den \u00f8sterrikske utenriksministeren Metternich en diplomat til K\u00f8benhavn p\u00e5 vegne av de allierte. Han tilb\u00f8d \u00f8sterriksk megling og brakte med et nytt alliert forslag. Hovedpunktet var at Danmark-Norge skulle g\u00e5 inn i alliansen mot Frankrike. Men det inneholdt et ufravikelig krav: Trondhjem stifts umiddelbare avst\u00e5else. Her l\u00e5 det alts\u00e5 en mulighet til \u00e5 redde resten av Norge for den oldenborgske kronen. Kongen strittet imot til det ytterste og ville ikke avst\u00e5 noen av sine land. Og som han skal ha sagt til sin utenriksminister, i s\u00e6rdeleshet ikke Trondhjem. Her hadde befolkningen v\u00e6rt kongehuset ytterst hengiven, og under krigen vist det mest r\u00f8rende eksempel p\u00e5 det ved \u00e5 utsette seg for hungersn\u00f8d. \u00abEt s\u00e5dant folk kan jeg ikke forlade\u00bb skrev kongen.", "Kongens dypeste frykt var nok faren for at han if\u00f8lge avtalen selv m\u00e5tte tvinge landsdelen til \u00e5 underkaste seg Sverige. Da ville han ha besvart hengivenhet med svik. Den \u00f8sterrikske sendemannen forsikret imidlertid at det var tilstrekkelig \u00e5 l\u00f8se innbyggerne fra eden til kongen. S\u00e5 ble det opp til svenskene \u00e5 ta i besittelse det som var avst\u00e5tt. Samtidig som svenske og russiske tropper rykket inn i Holstein, gikk Frederik 6. med p\u00e5 \u00e5 avst\u00e5 Trondhjem stift. Tilbudet n\u00e5dde frem til Karl Johan 9. desember, men var da ikke lenger nok. N\u00e5 krevde han hele Norge.", "I Norge hadde ryktene svirret om kongens beslutning. Mange nordmenn uttrykte dyp bekymring. Da det ble klart at hele Norge skulle avst\u00e5s, ble d\u00e9t mottatt med blandede f\u00f8lelser: Forargelse over at folket skulle overf\u00f8res fra en monark til en annen som en flokk fe, samtidig lettelse over at flokken i hvert fall ble overf\u00f8rt samlet. Mest lettet var kanskje bergenserne som hadde sett sine eldgamle b\u00e5nd til Nord-Norge truet.", "Faren for rikets oppl\u00f8sning i 1813 som trusselen om avst\u00e5elsen av Trondhjem stift uttrykte, kom til \u00e5 prege mange representanter p\u00e5 Riksforsamlingen i 1814. Det skulle f\u00e5 varige spor. Da forsamlingen skulle enes om den f\u00f8rste grunnsetningen for det videre grunnlovsarbeidet, reiste kaptein Ole Elias Holck fra Sogn seg opp og foreslo at Norge burde v\u00e6re et \u00abfritt, selvstendig og udelelig Monarki\u00bb Med udelelig siktet han til at ingen del av Norge i fremtiden skulle kunne skilles fra riket, slik Trondheim \u00e5ret f\u00f8r var n\u00e6r ved \u00e5 bli. Holcks forslag kom med noen endringer inn i Grunnloven som f\u00f8rste paragraf. I dag st\u00e5r den der fortsatt, og kan leses som en kj\u00e6rlighetserkl\u00e6ring til Norge generelt, og Trondheim spesielt: \u00abKongeriget Norge er et frit, selvst\u00e6ndigt, udeleligt og uafh\u00e6ndeligt Rige.\u00bb"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "6b779b531af4e62ecc67215444b7123127c1a4f53e995f573491539fda3d9ce7"}, {"field": "createtime", "value": "2017-05-02T13:41:44.000Z"}, {"field": "description", "value": "Det korte svaret er: N\u00e6r nok til at det kastet dype skygger inn i sinnene til generasjonen fra 1814 og satte varige spor i Grunnloven."}, {"field": "dominantimage", "value": "http://www.adressa.no/meninger/kronikker/article8758739.ece/ALTERNATES/w980-default/Fiedrichvidenmark.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0bf78811ceeef94aa529a08b0908e93239d0b8cf.jpg?59934f3e"}, {"field": "dominantthumbnaildimensions", "value": "300x169"}, {"field": "heading", "value": "Hvor n\u00e6r var Tr\u00f8ndelag ved \u00e5 bli svensk i 1813? -adressa.no"}, {"field": "id", "value": "0bf78811ceeef94aa529a08b0908e93239d0b8cf"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["avst\u00e5", "varige spor", "n\u00e6r", "stift", "stift umiddelbart", "kong", "svensk"]}, {"field": "kw-entity", "value": ["rige", "danmark-norge", "nordtyskland", "grunnloven", "m\u00f8re", "folkeslaget", "trondhjem", "nord-tyskland", "riksforsamlingen", "metternich", "sogn", "monarki", "bohusl\u00e4n", "frederik 6s", "storbritannia og preussen", "danmark-norge og sverige"]}, {"field": "kw-location", "value": ["holstein", "napoleon", "danmark", "nord-norge", "tr\u00f8ndelag", "trondheim", "russland", "norge", "leipzig", "k\u00f8benhavn", "frankrike", "sverige", "finland"]}, {"field": "kw-pageclass", "value": "article"}, {"field": "kw-person", "value": ["ole elias holck", "karl johan"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article8758739.ece/ALTERNATES/w980-default/Fiedrichvidenmark.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvor n\u00e6r var Tr\u00f8ndelag ved \u00e5 bli svensk i 1813?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8758743.ece"}, {"field": "pageclass", "value": ["article"]}, {"field": "publishtime", "value": "2013-12-06T04:00:00.000Z"}, {"field": "recs-articleid", "value": "8758743"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-12-06T04:00:00.000Z"}, {"field": "recs-rawtitle", "value": "Hvor n\u00e6r var Tr\u00f8ndelag ved \u00e5 bli svensk i 1813? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det korte svaret er: N\u00e6r nok til at det kastet dype skygger inn i sinnene til generasjonen fra 1814 og satte varige spor i Grunnloven."}, {"field": "thumbnail", "value": "http://content-thumbnail.cxpublic.com/content/thumbnail200x150/0bf78811ceeef94aa529a08b0908e93239d0b8cf.jpg?59934f3e"}, {"field": "thumbnailfullheightdimensions", "value": "200x1279"}, {"field": "timestamp", "value": "2017-08-15T19:45:02.000Z"}, {"field": "title", "value": "Hvor n\u00e6r var Tr\u00f8ndelag ved \u00e5 bli svensk i 1813?"}, {"field": "url", "value": "http://www.adressa.no/meninger/kronikker/article8758743.ece"}, {"field": "urlhash", "value": "0bf78811ceeef94aa529a08b0908e93239d0b8cf"}], "score": 0.89811826, "siteId": "9222270286501375973", "id": "0bf78811ceeef94aa529a08b0908e93239d0b8cf"}

