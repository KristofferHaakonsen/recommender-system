{"fields": [{"field": "modifiedtime", "type": "time", "value": "2016-01-08T15:33:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "- DNBs satsing i Tr\u00f8ndelag blir tatt ned. Det er trist. De organisatoriske endringene er sikkert riktige. Men jeg trenger ikke \u00e5 v\u00e6re med p\u00e5 dem.", "Det sier Torgeir Skirstad (50). Inntil han leverte sin oppsigelse i oktober i fjor var han DNBs regionbanksjef med totalansvar for Midt-Norge og spesielt ansvar for personmarkedet i Tr\u00f8ndelag.", "N\u00e5 pusler han med mindre oppgaver mens han venter p\u00e5 at oppsigelsestiden skal passere. Skirstad legger ikke skjul p\u00e5 at strategisk uenighet med konsernledelsen i Oslo er \u00e5rsaken til at han velger \u00e5 forlate Norges st\u00f8rste finanskonsern etter 25 \u00e5r, der 17 av dem har v\u00e6rt i ulike topplederstillinger.", "Men han er ikke bitter, hevder han.", "F\u00f8lg \u00d8konomiadressa p\u00e5 Facebook og hold deg oppdatert p\u00e5 \u00f8konominyheter fra Midt-Norge!", "- Det er ingen sur bitterhet her. De grepene banken velger \u00e5 gj\u00f8re er nok riktige. Men jeg vil ikke v\u00e6re med. Banken er inne i en endringsprosess hvor satsingen i Trondheim blir tatt ned. Jeg har lyst til \u00e5 jobbe med en positiv merkevare som vil satse i Tr\u00f8ndelag, sier Skirstad.", "Endringene han snakker om begynte i september i fjor, if\u00f8lge banktoppen. \u00c9n av endringene har Adresseavisen allerede omtalt: DNB oppretter en egen tr\u00f8ndelagsregion for bedriftsmarkedet, som tidligere har v\u00e6rt underlagt region Nord. Det er avtroppende Midtbyen Management-sjef Rigmor Br\u00e5then som blir divisjonsdirekt\u00f8r for dette omr\u00e5det.", "LES OGS\u00c5: Slutter som Midtbyen-sjef - f\u00e5r ny toppjobb", "Men innen personmarkedet er situasjonen en annen: Bankens totalt ni regioner blir redusert til fire. Det betyr at Tr\u00f8ndelag ikke lenger skal v\u00e6re en egen region for DNB i dette markedet. De nye lederne for personmarkedet i Trondheim skal svare til region Nord i Bod\u00f8, forteller Skirstad.", "- I Tr\u00f8ndelag betyr dette at DNB blir styrket p\u00e5 bedriftsmarkedssiden, men svekket p\u00e5 personmarkedssiden. Der har lederne tidligere rapport til meg. N\u00e5 skal de rapportere til Bod\u00f8, sier Skirstad.", "Han forklarer bakgrunnen for endringene med at kundene bruker banken annerledes enn f\u00f8r: Trafikken i bankens filialer er g\u00e5tt ned med 68 prosent p\u00e5 ett \u00e5r, if\u00f8lge Skirstad. Kundene sverger heller til nettbank p\u00e5 pc og mobil.", "- Derfor har DNB en uttrykt policy som handler om f\u00e6rre, men st\u00f8rre enheter, sier han.", "- Du er uenig i den policyen?", "- Ja. Jeg synes vi tjener s\u00e5pass godt med penger at vi har r\u00e5d til \u00e5 tenke p\u00e5 samfunnsansvaret. Samfunnsansvaret st\u00e5r sterkt for meg. P\u00e5 den ene siden m\u00e5 banken ta hensyn til eierne. P\u00e5 den andre siden st\u00e5r hensynet til samfunnet. Dette m\u00e5 man balansere p\u00e5 riktig m\u00e5te.", "- Mener du at DNB har balansert dette feil?", "- Det vil jeg ikke si, men jeg mener man m\u00e5 ha riktig fokus slik at denne balansen blir riktig, svarer han.", "LES OGS\u00c5: Forlik mellom banksjef og utbygger", "Han legger spesielt vekt p\u00e5 at DNB er i ferd med \u00e5 revurdere alle sine sponsoravtaler i hele Norge. I romjula ble det kjent at banken trekker seg fra sponsoravtalen med fotballklubben Ranheim.", "- Avtalen med Ranheim er noe jeg har v\u00e6rt med p\u00e5 \u00e5 bygge opp. Jeg har ikke lyst til \u00e5 bli forbundet med \u00e5 rive det ned igjen. Det som rammer markedssida i DNB synes jeg er mest trist. Avtalene med Ranheim, Samfundet og studentene - veldig mye blir tatt ned. Det er tungt. Jeg vil ikke jobbe med det, sier Skirstad.", "- Var det vanskelig \u00e5 ta beslutningen om \u00e5 forlate DNB?", "- Det var lett, fordi vi er uenige om fremtidig strategi. Samtidig er det litt vemodig. 18. mars har jeg 25-\u00e5rsjubileum i DNB-konsernet. Men dette var jo min egen beslutning.", "- Du ble ikke bedt om \u00e5 g\u00e5?", "- Nei. Jeg fikk tilbud om en annen DNB-stilling som banksjef.", "- Men du f\u00f8lte at det var et skritt ned?", "- Jeg f\u00f8lte det. I og med at Tr\u00f8ndelag mistet regionbanksjefen for personmarkedet.", "- Hvordan vil du beskrive din dialog med konsernledelsen i h\u00f8st og vinter?", "- Kommunikasjon i en omorganiseringsprosess er vanskelig. Det er lett \u00e5 skyte p\u00e5 hverandre. Men begge parter gjorde sitt ytterste for \u00e5 m\u00f8te hverandre. Jeg synes vi lykkes okei.", "LES OGS\u00c5: Skirstad vil bli kulturdirekt\u00f8r i Trondheim", "Sine egne seks \u00e5r og \u00e5tte m\u00e5neder i DNBs sjefsstol i Tr\u00f8ndelag mener han har v\u00e6rt en god periode for banken, som if\u00f8lge Skirstad har \u00f8kt markedsandelen p\u00e5 personsiden i Trondheim fra ni til n\u00e6r 25 prosent og doblet bunnlinja.", "- Det har v\u00e6rt utrolig moro. Vi har styrket merkevaren og synligheten til DNB i Midt-Norge. \u00d8kt inntjeningen. Det er de tingene jeg f\u00f8ler DNB har gjort bra.", "- Du mener du har gjort en god jobb?", "- Ja, jeg f\u00f8ler det. Tilbakemeldingene fra konsernsjefen og divisjonsledelsen har ogs\u00e5 v\u00e6rt at de er veldig forn\u00f8yd med utviklinga til DNB i Tr\u00f8ndelag. S\u00e5 det er ikke derfor jeg g\u00e5r, nei. Det er ingen s\u00e5re f\u00f8lelser der, sier han.", "N\u00e5 har Skirstad nettopp etablert selskapet Double Income, hvor han ser for seg \u00e5 utf\u00f8re konsulenttjenester for bedrifter som \u00f8nsker \u00e5 satse og vokse i Tr\u00f8ndelag.", "LES OGS\u00c5: Kolstad inng\u00e5r millionavtale med DNB", "- De m\u00e5 ha lyst til \u00e5 styrke merkevaren. Du m\u00e5 bruke en krone for \u00e5 tjene en krone. Og kanskje vil de h\u00f8re historien om hvordan DNB \u00f8kte omsetningen. Jeg tror jeg kunne f\u00e5tt tilbake energien igjen med en slik jobb.", "- Har du mistet energien?", "- De siste tre m\u00e5nedene har tappet meg for energi, ja. Det er en prosess \u00e5 forlate skuta etter 25 \u00e5r. Jeg har v\u00e6rt i Gjensidige, Vital og DNB i disse \u00e5rene. Det blir en ganske stor overgang \u00e5 starte for seg selv. Nybrottsarbeid, sier han.", "I fjor sto Skirstad i to konflikter som ble dekket av Adresseavisen: Da han solgte hytta i \u00c5senfjorden for 2,1 millioner kroner, oppdaget Innherred samkommune at b\u00e5de hytta og en bod var st\u00f8rre enn tillatt.", "LES OGS\u00c5: Grilstad Marina saks\u00f8ker banksjef fordi han ikke har betalt ekstraregning", "Siden ble han saks\u00f8kt av utbyggingsselskapet Grilstad Marina, som mente de hadde 220 000 kroner utest\u00e5ende hos Skirstad etter oppgraderingen av en leilighet han overtok i 2014. Saken endte med forlik. Ogs\u00e5 hyttesaken er n\u00e5 l\u00f8st, sier Skirstad.", "- Heldigvis. I 2012 og 2013 hadde jeg et oppslag i Adresseavisen ukentlig, hvor jeg stakk fram ansiktet mitt og snakket om DNB. Jeg ble spurt om \u00e5 gj\u00f8re det, og jeg synes det var greit. Men prisen er jo at n\u00e5r det er noe tull med papirene p\u00e5 hytta, s\u00e5 skriver avisa om det. Men man m\u00e5 t\u00e5le et og annet negativt oppslag, sier han.", "- Er du en litt annen type enn de andre i konsernledelsen i DNB?", "- Jeg er ingen tradisjonell, typisk bankmann med fokus p\u00e5 kredittverdighet og sikkerhet. Jeg er mer markedsrettet, mer kundeorientert. Og jeg er ikke redd for \u00e5 si det jeg mener, sier Torgeir Skirstad.", "Norges st\u00f8rste finanskonsern DNB mener kritikken fra tidligere regionbanksjef Torgeir Skirstad er urimelig.", "- Skirstads uttalelser m\u00e5 han nesten st\u00e5 for selv. At DNB reduserer sin satsing i Tr\u00f8ndelag fordi \u00e9n person ikke fortsetter, faller p\u00e5 sin egen urimelighet, skriver informasjonsdirekt\u00f8r Even Westerveld i en e-post.", "LES OGS\u00c5: Krever mer tilbake for sponsorpengene", "- Vi satser absolutt i regionen og \u00f8nsker stadig nye tr\u00f8ndere velkommen som gode kunder i DNB, b\u00e5de privatpersoner og bedrifter, skriver Westerveld, som mener DNB er \u00aben viktig st\u00f8ttespiller for b\u00e5de idretten, kulturen og n\u00e6ringslivet i regionen\u00bb.", "Han legger ved en liste over bankens tr\u00f8nderske samarbeid og sponsorater, som blant annet omfatter Kolstad H\u00e5ndball, Gran\u00e5sen WC hopp, Stj\u00f8rdal N\u00e6ringsforum, Nidarosdomens guttekor og Tr\u00f8ndelag Teater.", "Westerveld har ikke \u00f8nsket \u00e5 svare p\u00e5 flere sp\u00f8rsm\u00e5l fra Adresseavisen, og vil heller ikke beskrive jobben Skirstad har gjort for DNB.", "- Vi \u00f8nsker Skirstad lykke til med nye utfordringer, heter det i e-posten.", "SE MER: Bli med p\u00e5 omvisning hos DNB (2013)"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "bc8b8aafea75bea102644f5425c2c2765eef4ca9423115f3bac5e425c63b7cc2"}, {"field": "createtime", "value": "2016-01-08T14:24:08.000Z"}, {"field": "description", "value": "Tidligere regionbanksjef Torgeir Skirstad har sagt opp jobben sin i DNB. Han vil ikke v\u00e6re med p\u00e5 det han mener er en svekkelse av bankens tilstedev\u00e6relse i Tr\u00f8ndelag."}, {"field": "dominantimage", "value": "http://www.adressa.no/pluss/okonomi/article12006269.ece/qcd1t8/ALTERNATES/w980-default/TorgeirSkirstadForlaterDNB05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/67e17a10e68ee62a41604d1b7eb89a2ecb0cedab.jpg?596c8cbd"}, {"field": "dominantthumbnaildimensions", "value": "300x169"}, {"field": "heading", "value": ["- DNBs satsing i Tr\u00f8ndelag blir tatt ned. Det er trist -adressa.no", "Vil jobbe med \u00abpositiv merkevare\u00bb", "Uenig med DNB-ledelsen", "- Jeg vil ikke jobbe med det", "Starter egen bedrift", "- Ingen tradisjonell bankmann", "DNB: - Faller p\u00e5 egen urimelighet"]}, {"field": "id", "value": "67e17a10e68ee62a41604d1b7eb89a2ecb0cedab"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-company", "value": ["gjensidige", "facebook"]}, {"field": "kw-concept", "value": ["banken", "positiv merkevare", "jobb", "styrke merkevaren", "region"]}, {"field": "kw-entity", "value": ["gran\u00e5sen wc", "double income", "nidarosdomens", "\u00f8konomiadressa", "ranheim", "b. jeg", "midtbyen management", "stj\u00f8rdal n\u00e6ringsforum", "b. han", "innherred", "kolstad h\u00e5ndball", "tr\u00f8ndelag teater", "samfundet", "adresseavisen", "vital"]}, {"field": "kw-location", "value": ["trondheim", "oslo", "midt-norge", "norge", "\u00e5senfjorden", "bod\u00f8"]}, {"field": "kw-pageclass", "value": "article"}, {"field": "kw-person", "value": ["grilstad marina", "even westerveld", "rigmor br\u00e5then", "torgeir skirstad"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article12006269.ece/qcd1t8/ALTERNATES/w980-default/TorgeirSkirstadForlaterDNB05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- DNBs satsing i Tr\u00f8ndelag blir tatt ned. Det er trist"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/01/08/DNBs-satsing-i-Tr%C3%B8ndelag-blir-tatt-ned.-Det-er-trist-12006271.ece"}, {"field": "pageclass", "value": ["article"]}, {"field": "publishtime", "value": "2016-01-08T14:18:15.000Z"}, {"field": "recs-articleid", "value": "12006271"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-01-08T14:18:15.000Z"}, {"field": "recs-rawtitle", "value": "- DNBs satsing i Tr\u00f8ndelag blir tatt ned. Det er trist -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Tidligere regionbanksjef Torgeir Skirstad har sagt opp jobben sin i DNB. Han vil ikke v\u00e6re med p\u00e5 det han mener er en svekkelse av bankens tilstedev\u00e6relse i Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/67e17a10e68ee62a41604d1b7eb89a2ecb0cedab.jpg?596c8cbd"}, {"field": "thumbnailfullheightdimensions", "value": "200x2306"}, {"field": "timestamp", "value": "2017-07-17T10:09:01.000Z"}, {"field": "title", "value": "G\u00e5r fra toppjobben i DNB etter uenighet med ledelsen"}, {"field": "url", "value": "http://www.adressa.no/pluss/okonomi/2016/01/08/DNBs-satsing-i-Tr%c3%b8ndelag-blir-tatt-ned.-Det-er-trist-12006271.ece"}, {"field": "urlhash", "value": "67e17a10e68ee62a41604d1b7eb89a2ecb0cedab"}], "score": 0.6602881, "siteId": "9222270286501375973", "id": "67e17a10e68ee62a41604d1b7eb89a2ecb0cedab"}

