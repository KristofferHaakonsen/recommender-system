{"fields": [{"field": "modifiedtime", "type": "time", "value": "2017-02-17T09:29:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Lillehammer", "Norges Idrettsforbund", "Norges Idrettsforbund (NIF)", "OL"]}, {"field": "author", "value": "halvor ekeland"}, {"field": "body", "value": ["Saken oppdateres.", "Da Norges Idrettsforbund (NIF) s\u00f8kte om ungdoms-OL p\u00e5 Lillehammer, var et av argumentene at de skulle gj\u00f8re noe for- og med idrettsungdommen.", "Fredag disputerer Anna-Maria Strittmatter (28) med sin doktorgrad p\u00e5 Norges idrettsh\u00f8gskole. Hun har sett p\u00e5 om NIF faktisk gjennomf\u00f8rte det de sa de skulle, og er forundret over hva som ble gjort for ungdommene under lekene p\u00e5 Lillehammer.", "\u2013 Det f\u00f8rste jeg fant var at Idrettsforbundet ikke hadde noen s\u00e6rlig plan for hvordan de ville bruke ungdoms-OL til \u00e5 utvikle ungdomsidrett. De hadde ingen tiltak for \u00e5 f\u00e5 flere unge ledere og trenere, bare et lederkurs for ungdom, sier Strittmatter.", "Forskeren var selv p\u00e5 Lillehammer under lekene. Hun understreker at uttalelsene hennes baserer seg p\u00e5 hva hun har grunnlag for \u00e5 si i dataene hun har samlet inn.", "\u2013 Jeg tror at de faktisk ville gj\u00f8re noe bra for ungdomsidrett, men de har ikke prioritert det. Hvis ungdomsidretten var i fokus, hvorfor ble den da aldri prioritert? sp\u00f8r hun.", "\u2013 Det er helt feil \u00e5 p\u00e5st\u00e5 at ungdomsidrett ikke ble prioritert. Det var ungdommen selv som i stor grad ledet og gjennomf\u00f8rte arrangementet. Vi \u00f8nsket \u00e5 bruke det som en katalysator for prosesser i organisasjonen, svarer Kathrine Godager i Norges Idrettsforbund.", "I 2012 startet NIF et prosjekt kalt \u00abUngdomsl\u00f8ftet\u00bb. M\u00e5let er \u00e5 f\u00e5 flere unge til \u00e5 bli i idretten lenger. Da ungdomsl\u00f8ftet ble startet opp var ungdoms-OL allerede tildelt. Fire \u00e5r ut i det ti \u00e5r lange prosjektet arrangerte alts\u00e5 idrettsforbundet Ungdoms-OL.", "\u2013 S\u00f8knadskomiteen (av OL, red anm.) svarte at de gjorde dette for ungdom, forteller Strittmatter.", "Ungdoms-OL fikk i utgangspunktet et tilskudd fra staten p\u00e5 232 millioner kroner. I juni 2015 fikk arrang\u00f8ren et ekstratilskudd p\u00e5 20 millioner kroner fra Kulturdepartementet p\u00e5 grunn av sponsort\u00f8rke.", "Da regnskapene var gjort opp i fjor sommer, var det 31 millioner kroner igjen p\u00e5 konto. 11 millioner gikk til et s\u00e5kalt \u00abLillehammer Olympic Legacy Center\u00bb, mens 20 millioner kroner skal brukes til ulike idrettstiltak for ungdom.", "\u2013 Mener du at ungdomsl\u00f8ftet ble brukt som en unnskyldning for \u00e5 f\u00e5 penger til \u00e5 arrangere ungdoms-OL?", "\u2013 Ja, selvf\u00f8lgelig. Det var et veldig sterkt og sl\u00e5ende argument. Det er ingen som sier nei til \u00e5 arrangere noe for ungdom, sier forskeren.", "Idrettsforbundet er helt enige i at langsiktig utvikling av ungdomsidretten var et sterkt argument for arrangementet. Stortinget ga, if\u00f8lge NIF, enstemmig statsgaranti til ungdoms-OL i 2011. NIF er uenige i at de ikke gjorde noe for \u00e5 styrke ungdomsidretten.", "\u2013 Vi trenger unge ledere til \u00e5 vise vei. Ungdom motiveres best av andre unge og 1700 av 3000 frivillige var under 30 \u00e5r, 800 var under 20 \u00e5r. Ungdoms-OL handlet ogs\u00e5 om \u00e5 motivere ungdom til \u00e5 fortsette i idretten, ogs\u00e5 utenom \u00e5 v\u00e6re aktive selv, sier Godager i NIF.", "I forbindelse med ungdoms-OL ble rundt 220 unge ledere utdannet av idrettsforbundet og organisasjonskomiteen for Ungdoms-OL. If\u00f8lge forskeren var disse blitt forespeilet lederstillinger i gjennomf\u00f8ringen av lekene. Men da det hele braket l\u00f8s i februar i fjor, f\u00f8lte ungdommene at de m\u00e5tte ta til takke med andre stillinger, opplyser forskeren.", "\u2013 Kanskje ble det lovet noe som var vanskelig \u00e5 oppfylle for lederne. Arbeidet med de unge lederne var nybrottsarbeid, og en viktig l\u00e6rdom er at en tydeligere forventningsstyring er viktig. Det har nok v\u00e6rt en litt uavklart forventning. Samtidig viser Strittmatters egen unders\u00f8kelse at deltagerne scorer sv\u00e6rt h\u00f8yt p\u00e5 at programmet har inspirert dem til \u00e5 v\u00e6re frivillige i norsk idrett. Dette er et direkte resultat av Ungdoms-OL og en n\u00f8kkel i arbeidet med \u00e5 skape bedre ungdomsidrett landet rundt fremover, sier Godager.", "Konklusjonen i doktorgraden var blant annet at NIF ikke hadde lykkes i \u00e5 gjennomf\u00f8re ungdomsl\u00f8ftet i forbindelse med lekene p\u00e5 Lillehammer. Godager stiller seg uforst\u00e5ende til dette.", "\u2013 Denne konklusjonen st\u00f8tter jeg ikke. Ungdomsl\u00f8ftet er en langsiktig strategi over ti \u00e5r, hvor Ungdoms-OL var en viktig milep\u00e6l og katalysator for arbeidet fremover, sier hun.", "Blant annet opplyser NIF at ungdomsl\u00f8ftet er tredelt: Flere ungdom skal ha bedre tilbud til \u00e5 fortsette lenger, fremtidige toppidrettsut\u00f8vere skal f\u00e5 muligheter til \u00e5 utvikle seg i tr\u00e5d med egne ambisjoner, og gjennom utdanning og ungt lederskap skal ungdom f\u00e5 st\u00f8rre eierskap til egen aktivitet. NIF mener at Ungdoms-OL leverte viktige bidrag p\u00e5 alle disse omr\u00e5dene.", "Strittmatter vektlegger at man ikke kan tro at toppidrettsarrangementer automatisk kan l\u00f8fte deltagelse.", "\u2013 Deltagelse kan sikkert l\u00f8ftes gjennom arrangementer, men da m\u00e5 de gj\u00f8re noen tiltak for det. Det jeg ikke liker er \u00e5 bruke ungdomsl\u00f8ftet som argument. Det ble sagt at det ble av og for ungdomsidrett. Jeg er kritisk til hva som blir lovet og ikke holdt, sier Strittmatter.", "NIF p\u00e5 sin side understreker at Ungdoms-OL ikke f\u00f8rst og fremst er et rent toppidrettsarrangement. Helt fra f\u00f8rste s\u00f8knad ble sendt i 2008 har fokuset v\u00e6rt at dette er et arrangement av, med og for ungdom, med s\u00e6rlig vekt p\u00e5 unge frivillige. If\u00f8lge NIF er det ingen andre store idrettsarrangement i Norge som kan vise til tilsvarende involvering av ungdom i alle deler av arrangementet."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "e2e89558fef14409dde4d7c2ccb8ee09303a4e53f81e13dc5b880fcd5525d9d7"}, {"field": "createtime", "value": "2017-02-17T07:18:08.000Z"}, {"field": "description", "value": "Idrettsforbundet lovet ungdomsl\u00f8ft. Men if\u00f8lge en ny doktorgrad hadde de ingen plan for ungdomsl\u00f8ftet."}, {"field": "heading", "value": ["Ungdoms-OL kritiseres i ny doktorgradstudie:", "En unnskyldning?", "Unge ledere f\u00f8lte seg lurt"]}, {"field": "id", "value": "471ab4c4a55f40e6761bbdc9610c22d03f5be928"}, {"field": "keyword", "value": ["Lillehammer", "Norges Idrettsforbund", "Norges Idrettsforbund (NIF)", "OL"]}, {"field": "keywords", "value": "Lillehammer,Norges Idrettsforbund,Norges Idrettsforbund (NIF),OL"}, {"field": "kw-category", "value": ["100sport", "vintersport"]}, {"field": "kw-classification", "value": "sports"}, {"field": "kw-concept", "value": ["unge", "ungdom", "idrettsforbund", "unge ledere", "ungdoms-ol", "millioner kroner"]}, {"field": "kw-entity", "value": ["lillehammer olympic legacy center", "idrettsforbundet", "l. if\u00f8lge", "anna-maria strittmatter", "ungdoms", "ungdomsl\u00f8ftet", "kulturdepartementet", "norges idrettsforbund"]}, {"field": "kw-pageclass", "value": "article"}, {"field": "kw-person", "value": "kathrine godager"}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/6552ce13-7563-4380-9a8b-1dacd9f79ee8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ungdoms-OL kritiseres i ny doktorgradstudie: - Hadde ingen plan"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Ungdoms-OL-kritiseres-i-ny-doktorgradstudie---Hadde-ingen-plan-230599b.html"}, {"field": "pageclass", "value": ["article"]}, {"field": "publishtime", "value": "2017-02-17T06:58:04.000Z"}, {"field": "recs-articleid", "value": "230599"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2017-02-17T06:58:04.000Z"}, {"field": "recs-rawtitle", "value": "Ungdoms-OL kritiseres i ny doktorgradstudie: - Hadde ingen plan -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Idrettsforbundet lovet ungdomsl\u00f8ft. Men if\u00f8lge en ny doktorgrad hadde de ingen plan for ungdomsl\u00f8ftet."}, {"field": "thumbnail", "value": "http://content-thumbnail.cxpublic.com/content/thumbnail200x150/471ab4c4a55f40e6761bbdc9610c22d03f5be928.jpg?59521882"}, {"field": "thumbnailfullheightdimensions", "value": "200x1532"}, {"field": "timestamp", "value": "2017-06-27T08:34:10.000Z"}, {"field": "title", "value": "Ungdoms-OL kritiseres i ny doktorgradstudie: - Hadde ingen plan"}, {"field": "url", "value": "http://www.adressa.no/100Sport/vintersport/Ungdoms-OL-kritiseres-i-ny-doktorgradstudie---Hadde-ingen-plan-230599b.html"}, {"field": "urlhash", "value": "471ab4c4a55f40e6761bbdc9610c22d03f5be928"}], "score": 1.2192017, "siteId": "9222270286501375973", "id": "471ab4c4a55f40e6761bbdc9610c22d03f5be928"}

