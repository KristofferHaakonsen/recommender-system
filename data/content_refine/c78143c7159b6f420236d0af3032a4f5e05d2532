{"fields": [{"field": "modifiedtime", "type": "time", "value": "2012-04-18T17:31:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Valget sto mellom \u00e5 legge ned virksomheten eller flytte, sier Kjell Steen til Adresseavisen idet han vandrer tankeveien tilbake til Lade for fem-seks \u00e5r siden.", "Industrimannen Kjell Steen fra Leksvik overtok restene av Nob\u00f8 etter at det gamle konsernet raknet og gikk konkurs v\u00e5ren 1992. Under navnet Nob\u00f8 Tipro ( No rsk B\u00f8 ttefabrikk og T rondheim I ndustri pro duksjon), senere Tipro, ble deler av den tidligere virksomheten p\u00e5 Lade f\u00f8rt videre.", "- Det gikk bra et godt stykke oppover i 1990-\u00e5rene. Men i slutten av ti\u00e5ret fikk vi problemer med l\u00f8nnsomheten, repeterer Steen.", "60 trailerlass", "F\u00f8r beslutningen om \u00e5 flytte virksomheten fra Trondheim til \u00d8st-Europa ble fattet, sjekket Tipro-ledelsen lokaliseringsalternativer fra Ungarn i s\u00f8r til St. Petersburg i nord. Valget falt p\u00e5 sm\u00e5byen Olaine et par mil s\u00f8rvest for Latvias hovedstad Riga.", "Fra oktober 2000 til juli 2001, da siste rest av Tipro-virksomhet p\u00e5 Lade ble avviklet, gikk det 60 trailerlass med produksjonsutstyr fra Trondheim til Olaine og Tipro Baltic.", "I den 10 000 kvadratmeter store fabrikken produseres det n\u00e5 utstyr for sn\u00f8rydding av flyplasser, radiatorer, gatest\u00f8vsugere, containere og paller til milit\u00e6rt bruk og andre varer i st\u00e5l. Rundt regnet g\u00e5r en tredjedel av produktene til Skandinavia, like mye til resten av Europa og den siste tredjedelen til USA.", "- I Latvia er det lett \u00e5 f\u00e5 tak i r\u00e5varer, samtidig som avstandene er forholdsvis sm\u00e5 til markedene b\u00e5de i Skandinavia og p\u00e5 Kontinentet. Riga har gode kommunikasjoner med omverdenen, sl\u00e5r Steen fast.", "\u00abNorsk\u00bb gatebilde", "Tr\u00f8nderen Steen sier han opplever mentaliteten blant latviere som \u00abkjent\u00bb - tonen folk imellom er ganske uformell. Mange latviere snakker forresten godt norsk. Og i Rigas gater er det velkjente merkenavn \u00e5 se: Narvesen, Dressmann og Rimi.", "Det tyngste argumentet for \u00e5 flytte produksjonsvirksomhet fra Norge til Lativa er likevel kostnadsniv\u00e5et. Enn\u00e5 ligger latviske l\u00f8nninger p\u00e5 20 prosent av vanlig norsk niv\u00e5. Selv om l\u00f8nnsniv\u00e5et i Latvia stiger med 10-15 prosent i \u00e5ret, vil det ta flere ti\u00e5r f\u00f8r l\u00f8nningene n\u00e5r vesteuropeiske h\u00f8yder.", "- Det er ingen spesielt smart industri vi driver, og den er arbeidsintensiv. L\u00f8nnsniv\u00e5et har f\u00f8lgelig mye \u00e5 si for l\u00f8nnsomheten, bemerker Steen.", "En av de store", "Han innr\u00f8mmer at det har g\u00e5tt b\u00e5de opp og ned med Tipro Baltic siden starten for fem \u00e5r siden. Men i det siste har trenden v\u00e6rt stabilt positiv.", "Blant de raskest voksende bedriftene i Latvia er Tipro Baltic rangert som nummer elleve, p\u00e5 listen over de st\u00f8rste metallbedriftene st\u00e5r selskapet p\u00e5 21. plass. Antall ansatte er oppe i 130.", "- Mangel p\u00e5 arbeidskraft er faktisk blitt et problem i Latvia, sier Kjell Steen. Det faktum at titusener av arbeidsf\u00f8re har reist og skaffet seg jobb lenger vest i Europa, merkes i et land som ikke har mer enn 2,3 millioner innbyggere. Latvias areal er halvannen gang s\u00e5 stort som Tr\u00f8ndelags.", "Ved siden av Steen, som kontrollerer ca. 30 prosent av aksjene og \u00abbestemmer over\u00bb 50 prosent, er en islandsk investor den store eieren i Tipro Baltic. En latvier er daglig leder av virksomheten. I tre av m\u00e5nedens uker oppholder Steen seg i Olaine, den fjerde tilbringer han gjerne hjemme i Festningsgata i Trondheim."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "90ddf2939b898cb9260af216fb1cc592d96ce3e1d64c591698d6cc8036b26720"}, {"field": "createtime", "value": "2015-12-24T11:44:37.000Z"}, {"field": "description", "value": "Lavt l\u00f8nnsniv\u00e5 er en av grunnene til at tidligere Nob\u00f8-produksjon g\u00e5r s\u00e5 det suser i Latvia. Tipro-gr\u00fcnder Kjell Steen (56) angrer ikke at han flagget ut."}, {"field": "dominantimage", "value": "http://www.adressa.no/incoming/article1150343.ece5/ALTERNATES/w980-default/ab-tiprotrio"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c78143c7159b6f420236d0af3032a4f5e05d2532.jpg?598f23c8"}, {"field": "dominantthumbnaildimensions", "value": "300x169"}, {"field": "heading", "value": "Ble l\u00f8nnsom i Latvia -adressa.no"}, {"field": "id", "value": "c78143c7159b6f420236d0af3032a4f5e05d2532"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "lade"}, {"field": "kw-concept", "value": ["l\u00f8nnsom", "prosent", "rest", "virksomheten", "flytte", "norsk", "l\u00f8nnsniv\u00e5", "latvier"]}, {"field": "kw-entity", "value": ["olaine og tipro baltic", "festningsgata", "\u00f8st-europa", "dressmann og rimi", "skandinavia", "nob\u00f8 tipro", "adresseavisen", "tipro", "tipro baltic", "lativa", "kontinentet", "tr\u00f8ndelags"]}, {"field": "kw-location", "value": ["europa", "leksvik", "riga", "olaine", "latvia", "ungarn", "trondheim", "norge", "st. petersburg"]}, {"field": "kw-pageclass", "value": "article"}, {"field": "kw-person", "value": "kjell steen"}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1150343.ece5/ALTERNATES/w980-default/ab-tiprotrio"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ble l\u00f8nnsom i Latvia"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article590911.ece"}, {"field": "pageclass", "value": ["article"]}, {"field": "publishtime", "value": "2005-11-13T19:25:09.000Z"}, {"field": "recs-articleid", "value": "2090266"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-11-13T19:25:09.000Z"}, {"field": "recs-rawtitle", "value": "Ble l\u00f8nnsom i Latvia -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Lavt l\u00f8nnsniv\u00e5 er en av grunnene til at tidligere Nob\u00f8-produksjon g\u00e5r s\u00e5 det suser i Latvia. Tipro-gr\u00fcnder Kjell Steen (56) angrer ikke at han flagget ut."}, {"field": "thumbnail", "value": "http://content-thumbnail.cxpublic.com/content/thumbnail200x150/c78143c7159b6f420236d0af3032a4f5e05d2532.jpg?598f23c8"}, {"field": "thumbnailfullheightdimensions", "value": "200x1165"}, {"field": "timestamp", "value": "2017-08-12T15:50:32.000Z"}, {"field": "title", "value": "Ble l\u00f8nnsom i Latvia"}, {"field": "url", "value": "http://www.adressa.no/nyheter/okonomi/article590911.ece"}, {"field": "urlhash", "value": "c78143c7159b6f420236d0af3032a4f5e05d2532"}], "score": 0.8894031, "siteId": "9222270286501375973", "id": "c78143c7159b6f420236d0af3032a4f5e05d2532"}

