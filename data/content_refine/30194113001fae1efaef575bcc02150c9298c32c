{"fields": [{"field": "modifiedtime", "type": "time", "value": "2012-06-20T10:53:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det g\u00e5r nesten ikke an \u00e5 fatte det n\u00e5r man ser bilder av eiendommen slik den fortonet seg for bare tre \u00e5r siden. Solvor og ektefelle Kjell M\u00fcller solgte hus og stor prakthage p\u00e5 Jakobsli, livsverket deres etter 20 \u00e5rs innsats. N\u00e5 ville de bo i byen. Vel vitende om at store utfordringer ventet dem, kj\u00f8pte de Nedre Bakklandet 39.", "- Heldigvis forsto vi ikke hvor omfattende det skulle bli. S\u00e5 hadde vi vel ikke v\u00e5get, sier en smilende Solvor Leistad og tar oss med p\u00e5 hagevandring.", "Visuelle bedrag", "Tomten er bare 379 kvadratmeter totalt, men hagen ser mye st\u00f8rre ut, der den slynger seg oppover en bratt skr\u00e5ning med lysthus p\u00e5 toppen.", "- Det handler om \u00e5 lage visuelle bedrag, forklarer Solvor, - s\u00e5nn som denne pileportalen, som leder inn i et hagerom som ikke eksisterer! N\u00e5r jeg har f\u00e5tt klatreplanter til \u00e5 dekke nettinggjerdet bak, vil det gi en illusjon om at hagen fortsetter p\u00e5 andre siden av portalen.", "Hagen er oppdelt i flere rom og starter p\u00e5 fortauet med et overd\u00e5dig staudebed. I innkj\u00f8rselen \u00f8nskes man velkommen inn av vakre sammenplantinger i potter. G\u00e5rdsplassen okkuperes av datterens trampoline - men n\u00e5r datteren har vokst fra trampolinen sin, skal det bli en liten japansk avdeling her. Oppover i hagen g\u00e5r man p\u00e5 kunstferdige steinganger, her er enorme granittblokker og skifer alle vegne. Alt befant seg p\u00e5 tomten da de kj\u00f8pte den og har m\u00f8ysommelig f\u00e5tt sin rette plass. Familien Leistad/M\u00fcller er sv\u00e6rt opptatt av gjenbruk. Nesten hva som helst kan brukes p\u00e5 nytt, bare man er oppfinnsom. Tomflasker, for eksempel, kan males bl\u00e5 og danderes til vakre hageskulpturer.", "Frodig og lunt", "Over alt er det planter. Nytte- og prydvekster i bokstavelig talt skj\u00f8nn forening. Selv om tomten er nordvendt, er det sv\u00e6rt frodig og lunt her. Steinen magasinerer varmen og gir et godt mikroklima.", "- Vi er veldig glad i stein. Men det har sine ulemper. Spade er ikke redskapet for denne hagen, sier Solvor Leistad.", "- N\u00e5r jeg skal lage plantehull, m\u00e5 jeg bruke spett og grave med en liten skje. Mange undres p\u00e5 hvordan jeg kan ha det s\u00e5 frodig med s\u00e5 lite jordsmonn. Svaret er kompost. Jeg komposterer hele tiden, b\u00e5de planterester og organisk kj\u00f8kkenavfall, og da bare spruter det opp av jorden.", "Solvor Leistad har v\u00e6rt opptatt av planter hele livet. Som gartner og hagedesigner er hun selvl\u00e6rt, hun er utdannet sykepleier. Men de senere \u00e5rene har hun v\u00e6rt hardt plaget av astma og har mange sykedager. D\u00e5rlig helse stopper imidlertid ikke 50-\u00e5ringen.", "- Men jeg skal innr\u00f8mme at det var t\u00f8ffe tider det f\u00f8rste \u00e5ret. Vi bodde i huset mens vi renoverte det. Det holdt bokstavelig talt p\u00e5 \u00e5 ramle sammen over hodene v\u00e5re, og vi fr\u00f8s. Samtidig drev kommunen og laget garasje i tilfluktsrommet p\u00e5 nabotomten.", "Vi levde i 116 desibel i m\u00e5nedsvis, det foregikk s\u00e5 mye sprengning en periode at vi kalte det Lille Bagdad her. Kommunen m\u00e5tte bruke tomten v\u00e5r til deponi under byggearbeidet - det var mildt sagt kaotisk.", "\u00c5pen for publikum", "Men da arbeidet p\u00e5 nabotomten var ferdig, fikk vi kjempegod hjelp til grovarbeidet med hagen. Fra Jakobsli hadde jeg tatt med mye plantemateriale som jeg jordslo \u00f8verst p\u00e5 tomten, for \u00e5 bruke det i den nye hagen. P\u00e5 \u00e9n staude n\u00e6r ble alt \u00f8delagt. Men jeg har f\u00e5tt massevis av planter fra hagene til venner, og jeg har brukt mange penger p\u00e5 hagesentra, s\u00e5 n\u00e5 har jeg nesten alt som jeg dr\u00f8mte om \u00e5 plante her.", "I sommer har Solvor Leistad hatt hagen sin \u00e5pen for publikum. Veldig mange har v\u00e6rt inne p\u00e5 bes\u00f8k. Sammen med ektefelle Kjell har hun ogs\u00e5 arrangert b\u00e5de jazzkonsert og viseaften i hagen. De to har startet et r\u00e5dgivingsfirma som de kaller Bakklandet Allsidige Selskap. De har ogs\u00e5 galleri i huset, som er \u00e5pent hver onsdag kveld i forbindelse med p\u00e5 Bakklandskveldene.", "- Det var s\u00e5 hyggelig med musikk i hagen, jeg syns hagen kler b\u00e5de jazz og viser. S\u00e5 det vil jeg fortsette med, sier hun.", "- Men for ettertiden kommer jeg ikke til \u00e5 ha \u00e5pen hage hele tiden, det ble mye mer omfattende enn jeg trodde."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "0e5ef926caaf35c39d31e29c5b82c6c9f5be6d14ce3463d85e0a85b9f5bc71f8"}, {"field": "createtime", "value": "2017-05-01T20:57:32.000Z"}, {"field": "description", "value": "En r\u00f8nne og et krater. Det var utgangspunktet da Solvor Leistad gikk i gang og skapte Bakklandets mest fantastiske hage."}, {"field": "dominantimage", "value": "http://www.adressa.no/incoming/article1144968.ece5/ALTERNATES/w980-default/haven8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/30194113001fae1efaef575bcc02150c9298c32c.jpg?59667188"}, {"field": "dominantthumbnaildimensions", "value": "300x169"}, {"field": "heading", "value": "Bakklandets vakre hage -adressa.no"}, {"field": "id", "value": "30194113001fae1efaef575bcc02150c9298c32c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-concept", "value": ["visuelle bedrag", "vakre hage", "hage", "bokstavelig talt"]}, {"field": "kw-entity", "value": ["bakklandet allsidige selskap", "nedre bakklandet 39", "jakobsli", "bakklandskveldene", "bakklandets", "lille bagdad"]}, {"field": "kw-pageclass", "value": "article"}, {"field": "kw-person", "value": ["solvor leistad", "kjell m\u00fcller"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1144968.ece5/ALTERNATES/w980-default/haven8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bakklandets vakre hage"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article552621.ece"}, {"field": "pageclass", "value": ["article"]}, {"field": "publishtime", "value": "2005-08-31T07:09:03.000Z"}, {"field": "recs-articleid", "value": "886745"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2005-08-31T07:09:03.000Z"}, {"field": "recs-rawtitle", "value": "Bakklandets vakre hage -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "En r\u00f8nne og et krater. Det var utgangspunktet da Solvor Leistad gikk i gang og skapte Bakklandets mest fantastiske hage."}, {"field": "thumbnail", "value": "http://content-thumbnail.cxpublic.com/content/thumbnail200x150/30194113001fae1efaef575bcc02150c9298c32c.jpg?59667188"}, {"field": "thumbnailfullheightdimensions", "value": "200x1642"}, {"field": "timestamp", "value": "2017-07-12T18:59:20.000Z"}, {"field": "title", "value": "Bakklandets vakre hage"}, {"field": "url", "value": "http://www.adressa.no/nyheter/trondheim/article552621.ece"}, {"field": "urlhash", "value": "30194113001fae1efaef575bcc02150c9298c32c"}], "score": 1.0912877, "siteId": "9222270286501375973", "id": "30194113001fae1efaef575bcc02150c9298c32c"}

