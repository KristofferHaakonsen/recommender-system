{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Airbnb", "Forbrukerrettigheter", "Bolig"]}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "Med tjenester som Airbnb, Wimdu, Flipkey og CouchSurfing kan du leie ut hele eller deler av boligen din. Men har du egentlig lov? Eller kan styret i sameiet eller borettslaget nekte deg \u00e5 leie ut?", "Det er som hovedregel fritt frem \u00e5 leie ut egen eierseksjon i et sameie, men det finnes unntak fra hovedregelen, if\u00f8lge Anders Leisner, leder av juridisk avdeling i Huseiernes Landsforbund.", "Unntak er om sameiet har vedtektsfestede grenser i sameiet, for eksempel at man m\u00e5 v\u00e6re 60 \u00e5r for \u00e5 bo i g\u00e5rden eller at styret m\u00e5 godkjenne den som skal leie av deg. Det er imidlertid sjelden man lager slike vedtekter, for alle seksjonseierne m\u00e5 v\u00e6re enige om dem.", "\u2014 Med dagens lov kan man ikke bestemme at \u00abhos oss er det ikke lov med korttidsleie\u00bb, sier Leisner.Men det kan v\u00e6re i strid med loven \u00e5 kj\u00f8pe en leilighet for utelukkende \u00e5 bruke den til d\u00f8gnbasert utleie, for det er n\u00e6ringsvirksomhet.", "Man har dessuten en plikt om \u00e5 bruke seksjonen sin p\u00e5 en m\u00e5te som ikke er til ulempe for de andre som bor i samme bygg.", "Inn- og utflyttinger flere ganger i uken kan v\u00e6re til ulempe, mener Leisner. Eller hvis man stadig leier ut til st\u00f8rre grupper som br\u00e5ker.", "Huseiernes Landsforbund har foresl\u00e5tt for Kommunal- og moderniseringsdepartementet at man ser p\u00e5 reglene, at man gj\u00f8r dem klarere. De vil at departementet skal se p\u00e5 muligheten for \u00e5 forby korttidsutleie til et stort antall personer via nettbaserte markedsplasser. Samtidig mener Huseierne at man skal kunne bruke tjenester som Airbnb, og at omgivelsene m\u00e5 t\u00e5le det.", "Leier helt frivillig:", "Det er strengere regler for utleie av andelsleiligheter. Unntaket er s\u00e5kalt hybelutleie, du kan fritt leie ut hybel, ett rom eller plass p\u00e5 sofaen, if\u00f8lge Terje Sj\u00f8vold, leder av juridisk avdeling i Obos.", "Unntaket er om du leier ut hele leiligheten p\u00e5 en gang. Da m\u00e5 du i s\u00e5 fall s\u00f8ke styret for godkjenning, if\u00f8lge borettslagsloven.", "\u2014 Det er rettslig interessant. For betyr det at man m\u00e5 s\u00f8ke hver gang? Det tar i s\u00e5 fall livet av den typen utleie. Vi mener man ikke kan tolke loven s\u00e5 strengt, sier Sj\u00f8vold.", "Leieperiodene med Airbnb varer sjelden mer enn et par uker, det er v\u00e5r erfaring. Ofte dreier det seg om et par dager. \u2014 Kan borettslaget nekte deg \u00e5 leie ut leiligheten via Airbnb?", "\u2014 Jeg kan ikke se at borettslaget har hjemmel til det. Det m\u00e5 i s\u00e5 fall g\u00e5 p\u00e5 omfanget av utleien, at det er for mye, eller at det er ulemper ved utleievirksomheten, sier Sj\u00f8vold.", "Problemstillingen begynte \u00e5 dukke opp i fjor sommer for Obos. Flere borettslagsstyrer henvendte seg til dem og lurte p\u00e5 om det etter borettslagsloven var lov \u00e5 leie ut via Airbnb.", "Kunne det forbys, eller kunne det begrenses gjennom vedtektene? Bekymringene var knyttet til omfanget av utleie, og frykt for ulemper knyttet til trafikk av fremmede i borettslaget.", "- Vi m\u00e5tte det for \u00e5 ha r\u00e5d til dr\u00f8mmehuset v\u00e5rt:", "Kommunal\u2014 og moderniseringsdepartementet har nylig lagt ut sin tolkning av borettslagsloven n\u00e5r det gjelder bruk av utleie via Airbnb.", "Man kan leie ut til hvem man vil, s\u00e5 lenge man bor i boligen, uten \u00e5 f\u00e5 tillatelse fra styret, mener departementet. Det gjelder ogs\u00e5 utleie av hele boligen, \u00abfor eksempel p\u00e5 grunn av ferie\u00bb.", "Styret kan godkjenne at noen andre bruker andelen en periode, s\u00e5 lenge utleievirksomheten ikke er n\u00e6ringsvirksomhet.", "Man kan ikke kj\u00f8pe andelsleilighet for \u00e5 leie den ut via Airbnb, skriver departementet, da kan bruken sammenlignes med \u00e5 drive hotell eller lignende. Samtidig tror de hverken det er \u00abaktuelt eller praktisk\u00bb for andelseieren \u00e5 konstant leie ut via Airbnb.", "Svaret fra departementet kom etter at advokat Hans Henrik Linnet spurte om andelseiers adgang til \u00e5 drive korttidsleie gjennom Airbnb. Utgangspunktet var en spesifikk sak, men svaret var generelt.", "Se rommene til Ingrid, Alba Viola, Vilde, Charlie og Ester:", "Airbnb anbefaler at man snakker med naboene sine, minner dem p\u00e5 at man har valgt gjester man f\u00f8ler seg komfortabel med \u00e5 v\u00e6re vert for. Man kan ogs\u00e5 gi naboene informasjon om kommende gjester, hvem de er og hvor lenge de blir.", "De anbefaler ogs\u00e5 at man deler regler for hjem og bygning med gjester. Skal det v\u00e6re stille klokken 23? Gi gjestene klar beskjed p\u00e5 forh\u00e5nd.", "Derfor er det billigere \u00e5 eie enn \u00e5 leie:", "Utleieinntekter er skattefrie hvis du som eier bruker minst halvparten av boligen til egen bruk, if\u00f8lge Skatteetaten . For eksempel: Leier du ut ett av tre soverom er det skattefritt.", "Eller hvis hele eller st\u00f8rre deler leies ut for inntil 20.000 kroner i l\u00f8pet av et \u00e5r. Overstiger bel\u00f8pet 20.000 kroner blir alle utleieinntektene skattepliktige.", "Fritidsboligen leies ut skattefritt opp til 10.000 kroner. Overstiger leieinntektene 10.000 kroner pr. \u00e5r m\u00e5 du skatte av 85 prosent av overskytende bel\u00f8p. Denne inntekten skattlegges som kapitalinntekt med 27 prosent.", "Les mer om utleie:"]}, {"field": "category0", "value": "bolig"}, {"field": "contenthash", "value": "e922a9e73b665ae726f4e8994c64710823b78205bd271ea61fd5630a1d37d776"}, {"field": "createtime", "value": "2017-01-22T18:48:33.000Z"}, {"field": "description", "value": "Sjekk hva som gjelder deg. Det er strengere for eiere av borettslagsleiligheter."}, {"field": "heading", "value": ["Har du lov til \u00e5 leie ut leiligheten via Airbnb? -adressa.no", "Strengere for andelseiere", "Driver du hotellvirksomhet?", "Tips: Snakk med naboene dine", "Er det skattefritt?"]}, {"field": "id", "value": "018ccefb913433f4bfb316316bddf0e8d68ad3b2"}, {"field": "keyword", "value": ["Airbnb", "Forbrukerrettigheter", "Bolig"]}, {"field": "keywords", "value": "Airbnb,Forbrukerrettigheter,Bolig"}, {"field": "kw-category", "value": "bolig"}, {"field": "kw-company", "value": "obos"}, {"field": "kw-concept", "value": ["juridisk avdeling", "borettslaget nekte", "20.000 kroner", "10.000 kroner", "leie"]}, {"field": "kw-entity", "value": ["kommunal", "wimdu", "flipkey og couchsurfing", "skatteetaten", "hans henrik linnet", "huseiernes landsforbund", "airbnb"]}, {"field": "kw-pageclass", "value": "article"}, {"field": "kw-person", "value": ["terje sj\u00f8vold", "anders leisner"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/3f1e14f1-2af1-4f9c-8e12-82604e415146?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har du lov til \u00e5 leie ut leiligheten via Airbnb?"}, {"field": "og-type", "value": "article"}, {"field": "og-url", "value": "http://www.adressa.no/bolig/Har-du-lov-til-a-leie-ut-leiligheten-via-Airbnb-8837b.html"}, {"field": "pageclass", "value": null}, {"field": "publishtime", "value": "2016-03-30T09:30:14.000Z"}, {"field": "recs-articleid", "value": "8837"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-03-30T09:30:14.000Z"}, {"field": "recs-rawtitle", "value": "Har du lov til \u00e5 leie ut leiligheten via Airbnb? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Sjekk hva som gjelder deg. Det er strengere for eiere av borettslagsleiligheter."}, {"field": "thumbnail", "value": "http://content-thumbnail.cxpublic.com/content/thumbnail200x150/018ccefb913433f4bfb316316bddf0e8d68ad3b2.jpg?5884fe81"}, {"field": "thumbnailfullheightdimensions", "value": "200x1975"}, {"field": "timestamp", "value": "2017-01-22T18:48:33.000Z"}, {"field": "title", "value": "Har du lov til \u00e5 leie ut leiligheten via Airbnb?"}, {"field": "url", "value": "http://www.adressa.no/bolig/Har-du-lov-til-a-leie-ut-leiligheten-via-Airbnb-8837b.html"}, {"field": "urlhash", "value": "018ccefb913433f4bfb316316bddf0e8d68ad3b2"}], "score": 1.047911, "siteId": "9222270286501375973", "id": "018ccefb913433f4bfb316316bddf0e8d68ad3b2"}

