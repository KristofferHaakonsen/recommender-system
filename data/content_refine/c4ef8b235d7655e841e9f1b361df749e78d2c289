{"fields": [{"field": "modifiedtime", "type": "time", "value": "2017-05-20T07:15:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fripenn", "omdal", "omskj\u00e6ring"]}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Dere vet hvilke tre grupper som tukler med tissen til sm\u00e5barn? Det gj\u00f8r muslimene, j\u00f8dene \u2013 og de pedofile. Dette var det muntre poenget i en karikaturtegning i Dagbladet 16. mai, dagen f\u00f8r vi skulle feire den grunnloven som opprinnelig sa at j\u00f8der ikke m\u00e5tte t\u00e5les her i landet.", "LES OGS\u00c5: Forbud mot omskj\u00e6ring er ikk riktig medisin", "Tegningen var laget av Flu Hartberg, og viser en lurvete mann som roper til en muslim og en j\u00f8de (til forveksling lik forstander Ervin Kohn i Det mosaiske trossamfunn): \u00abJeg skj\u00f8nner akkurat hvordan dere har det! Jeg f\u00e5r ogs\u00e5 beskjeder fra usynlige menn i himmern om \u00e5 tukle med tissene til sm\u00e5barn!\u00bb Ho, ho, ho!", "Selv er jeg tilhenger av aldersgrense for omskj\u00e6ring av gutter, et standpunkt som deles av blant andre R\u00e5det for legeetikk, de nordiske barneombudene og de nordiske barnelegeforeningene, i tillegg til Fremskrittspartiet og sterke krefter i b\u00e5de Senterpartiet og SV. Flu Hartberg trodde kanskje at han ga et kvikt bidrag til denne debatten. I realiteten forpestet han den.", "Vi som vil overtale, og om n\u00f8dvendig presse, b\u00e5de j\u00f8der og muslimer til \u00e5 endre denne tradisjonen, slik andre religi\u00f8se tradisjoner er blitt tilpasset nye normer, trenger ikke hjelp fra tegnere som er blinde for hvilken tradisjon de selv st\u00e5r i. J\u00f8den som barneskjender er en nesten tusen \u00e5r gammel hatefull karikatur.", "LES OGS\u00c5: Vil forby omskj\u00e6ring", "Det er bare fire \u00e5r siden en beslektet tegning fra Dagbladet havnet i Pressens Faglige Utvalg. Den viste to politimenn som smilende trakk seg tilbake da de fikk h\u00f8re at det skrikende og blodige barnet som fikk t\u00e6rne kuttet av med boltesaks, bare var deltaker i en religi\u00f8st begrunnet tradisjon. \u00abTro? \u00c5ja, men da er det greit!\u00bbGreit var det ogs\u00e5 for PFU, som frikjente Dagbladet etter klage fra Det mosaiske trossamfunn. I kjennelsen skrev utvalgets flertall at den blodige tegningen var \u00aben del av en tradisjon \u2013 karikaturen \u2013 som det i norsk presse er ekstremt vide rammer for.\u00bb Dette er n\u00e6rmest en standardformulering n\u00e5r noen klager p\u00e5 en tegning. Mot pressens tradisjon for \u00e5 krenke m\u00e5 andre tradisjoner b\u00f8ye seg.", "Noen pressefolk heller mot at det ikke bare m\u00e5 v\u00e6re h\u00f8yt under taket for karikaturen, det b\u00f8r ikke v\u00e6re noe tak overhode. VGs Anders Gi\u00e6ver, som har skrevet en utmerket bok om aviskarikaturen, mener at V\u00e6r varsom-plakaten \u00aber skrevet for konkrete ord og fotografier \u2013 ikke satiriske metaforer\u00bb. Selv om redakt\u00f8ren kan sette grenser for tegneren, vil ingen redakt\u00f8r gj\u00f8re det, skrev Gi\u00e6ver etter at Dagbladets Finn Graff hadde tegnet Erna Solberg som en grisepurke som ble besteget av en k\u00e5t Carl I. Hagen, mens Lars Sponheim styrte Hagens kraftige lem.", "De m\u00e5 t\u00e5le det, b\u00e5de kvinnene, j\u00f8dene og muslimene. Karikaturen er en hellig tradisjon som ikke m\u00e5 beskj\u00e6res.", "Men er det sant? Alle skj\u00f8nner at karikaturtegning ikke er en naturlig virksomhet for de varsomme, men finnes det virkelig ingen etisk grense for tegnere?", "Jo da, den finnes. Selv Dagbladet \u2013 landets viktigste arena for nyskapende tegneserier og karikaturer \u2013 har trukket denne grensen, og den gikk nettopp ved antisemittisme. I 1979 gjorde tv-serien \u00abHolocaust\u00bb et mektig inntrykk p\u00e5 de fleste. I Tyskland er serien allment betraktet som et vendepunkt i diskusjonen om tyskernes eget forhold til j\u00f8deutryddelsen.", "Men dette alvoret preget ikke tegneren Bj\u00f8rn Morisse, som lot seriefiguren Gl\u00e5mrik more seg med at j\u00f8dene bare \u00abgasset seg hele tia\u00bb og at tv-serien heller burde v\u00e6rt kalt \u00abJews on toast\u00bb. Det tok bare et d\u00f8gn \u2013 og en alvorlig intern utbl\u00e5sning i Dagbladets redaksjon \u2013 f\u00f8r Gl\u00e5mrik var historie.", "B\u00e5de Dagbladets Finn Graff og VGs Roar Hagen har senere f\u00e5tt tegninger stoppet av sine redakt\u00f8rer, og i 2010 makulerte Adresseavisen 90 000 eksemplarer og trykket nytt opplag, fordi avisens tegner, Jan O. Henriksen, hadde gjengitt Kurt Westergaards fam\u00f8se tegning av Muhammed med bombe i turbanen. Ogs\u00e5 den satiriske frihet har sine begrensninger.", "Karl Ove Knausg\u00e5rd har sagt at alle som skriver, f\u00f8r eller siden vil st\u00f8te p\u00e5 grensen til det som ikke kan, skal, b\u00f8r eller m\u00e5 skrives. \u00abDenne usynlige veggen markerer grensen for et samfunns moral og verdigrunnlag, som i sum er alt det vi definerer oss som, og lever ut ifra\u00bb, skrev han.", "Knausg\u00e5rd kom likevel til at ytringsfriheten er retten til \u00e5 g\u00e5 gjennom veggen og inn til det de fleste av oss oppfatter som ondt og destruktivt. Det kan s\u00e5 v\u00e6re, men pressefrihet og ytringsfrihet er ikke sammenfallende begrep, selv om pressefrihet ikke kan eksistere uten ytringsfrihet. Mens kunsten og litteraturen har et agnostisk forhold til samfunnets verdier, har pressen gjennom de etiske reglene i V\u00e6r varsom-plakaten p\u00e5tatt seg et kollektivt ansvar for \u00e5 verne dem.", "I plakatens f\u00f8rste kapittel, hvor de overordnete prinsippene for presseetikken er samlet, hylles ytringsfriheten, tett fulgt av et p\u00e5legg om \u00e5 beskytte enkeltmennesker og grupper mot overgrep \u2013 alts\u00e5 et inngrep i den samme friheten.", "P\u00e5legget er rettet mot redakt\u00f8ren, og gjelder alt som publiseres, fra det billigste klikkhoreri til den tyngste kronikk. Fordi redakt\u00f8ransvaret er totalt, gjelder det ogs\u00e5 karikaturtegninger og tegneserier.", "Redakt\u00f8ren trenger ikke like alle karikaturene som publiseres, men det er han som har ansvaret for \u00e5 vedlikeholde den usynlige veggen mot det onde og destruktive.", "Hvis Dagbladets redakt\u00f8r, John Arne Markussen, absolutt trenger en tradisjon \u00e5 lene seg p\u00e5, kan han se til hva Arve Solstad og Jahn Otto Johansen gjorde i 1979. Beklagelsen den gang var uten forbehold.", "F\u00f8lg p\u00e5 twitter.com/svelle"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "34c8fcf1bb2d0addff239f808f9815128943c9804c64f2a411cfe531a15bcbf9"}, {"field": "createtime", "value": "2017-05-20T06:23:05.000Z"}, {"field": "description", "value": "Er det virkelig unntak i presseetikken for j\u00f8dehets, s\u00e5 lenge den er tegnet og ikke formulert i ord?"}, {"field": "dominantimage", "value": "http://www.adressa.no/pluss/meninger/article14753750.ece/aqqjht/ALTERNATES/w980-default/fripenn-2015.IMG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4ef8b235d7655e841e9f1b361df749e78d2c289.jpg?5975b545"}, {"field": "dominantthumbnaildimensions", "value": "300x169"}, {"field": "heading", "value": "J\u00f8den som karikatur -adressa.no"}, {"field": "id", "value": "c4ef8b235d7655e841e9f1b361df749e78d2c289"}, {"field": "keyword", "value": ["Fripenn", "omdal", "omskj\u00e6ring"]}, {"field": "keywords", "value": "Fripenn,omdal,omskj\u00e6ring"}, {"field": "kw-category", "value": ["meninger", "pluss"]}, {"field": "kw-classification", "value": "religion-and-spirituality"}, {"field": "kw-concept", "value": ["usynlige veggen", "presse", "tegnet", "mosaiske trossamfunn", "tradisjon", "redakt\u00f8r", "j\u00f8de", "grense", "karikatur"]}, {"field": "kw-entity", "value": ["senterpartiet", "pressens faglige utvalg", "v\u00e6r", "v. flu hartberg", "hagens", "jews", "fremskrittspartiet", "r\u00e5det", "flu hartberg", "holocaust", "adresseavisen", "muhammed", "gl\u00e5mrik", "arve solstad og jahn otto johansen"]}, {"field": "kw-location", "value": "tyskland"}, {"field": "kw-pageclass", "value": "article"}, {"field": "kw-person", "value": ["lars sponheim", "ervin kohn", "karl ove knausg\u00e5rd", "john arne markussen", "erna solberg", "arve solstad", "dagbladets finn graff", "bj\u00f8rn morisse", "jan o. henriksen", "anders gi\u00e6ver", "jahn otto johansen", "kurt westergaards", "carl i. hagen", "roar hagen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14753750.ece/aqqjht/ALTERNATES/w980-default/fripenn-2015.IMG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "J\u00f8den som karikatur"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/05/20/J%C3%B8den-som-karikatur-14753751.ece"}, {"field": "pageclass", "value": ["article"]}, {"field": "publishtime", "value": "2017-05-20T07:15:40.000Z"}, {"field": "recs-articleid", "value": "14753751"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-05-20T07:15:40.000Z"}, {"field": "recs-rawtitle", "value": "J\u00f8den som karikatur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Er det virkelig unntak i presseetikken for j\u00f8dehets, s\u00e5 lenge den er tegnet og ikke formulert i ord?"}, {"field": "thumbnail", "value": "http://content-thumbnail.cxpublic.com/content/thumbnail200x150/c4ef8b235d7655e841e9f1b361df749e78d2c289.jpg?5975b545"}, {"field": "thumbnailfullheightdimensions", "value": "200x1677"}, {"field": "timestamp", "value": "2017-07-24T08:52:21.000Z"}, {"field": "title", "value": "J\u00f8den som karikatur"}, {"field": "url", "value": "http://www.adressa.no/pluss/meninger/2017/05/20/J%c3%b8den-som-karikatur-14753751.ece"}, {"field": "urlhash", "value": "c4ef8b235d7655e841e9f1b361df749e78d2c289"}], "score": 1.0130979, "siteId": "9222270286501375973", "id": "c4ef8b235d7655e841e9f1b361df749e78d2c289"}

