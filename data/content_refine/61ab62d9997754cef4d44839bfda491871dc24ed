{"fields": [{"field": "modifiedtime", "type": "time", "value": "2012-04-24T08:09:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I nesten hele sitt liv har Rolf Dahl\u00f8 grublet over sannheten om seg selv. En sannhet som var s\u00e5 farlig at den m\u00e5tte begraves som den dypeste hemmelighet. Letingen har gitt ham innsyn i hemmelige nettverk og \u00e5pnet d\u00f8ren til en verden som er fremmed for de fleste av oss.", "- Jeg trodde jo at mitt eget liv var ganske kjedelig og udramatisk. Det var et lite sjokk \u00e5 oppdage at det har elementer i seg som like gjerne kunne v\u00e6rt hentet ut fra en spionroman, forteller han. Nylig kom boken om hans egen livshistorie, og hvordan den veves inn i v\u00e5r n\u00e6re historie. I \u00abSkjebnetr\u00e5der\u00bb tegner han bildet av sammenhenger som kaster nytt lys over hva som skjedde under okkupasjonen.", "Kilovis med dokumenter, mye hentet fra Hjemmefrontmuseet og britiske Public Record Office, utallige samtaler med aldrende menn og kvinner, har gitt ham de tynne ledetr\u00e5dene som trengtes i jakten p\u00e5 \u00abB7\u00bb, den ukjente mannen som skulle vise seg \u00e5 v\u00e6re hans far.", "Omkommet", "Oppveksten p\u00e5 Orkanger var som for gutter flest. I storfamilien Dahl\u00f8 i Kaares gate bodde b\u00e5de besteforeldre, onkler og tanter. Som ni\u00e5ring fikk han den sjokkerende kunnskapen om at han var et adoptivbarn. Han skammet seg. Hvorfor m\u00e5tte han vokse opp blant fremmede? Var han egentlig en tyskerunge?", "To \u00e5r senere fikk han bekreftelsen: - Ja, han var adoptert. Faren pr\u00f8vde \u00e5 komme seg over til Storbritannia. Mer ville ikke adoptivmoren si. F\u00f8rst 16 \u00e5r senere fikk han disse knappe opplysningene om sine egentlige foreldre: Hans mor var en skikkelig pike, foreldrel\u00f8s. Gikk til grunne i Trondheim. Hun traff mannen som ble hans far, han sa han var fra Harstad. Han dro til England og forsvant, trolig omkommet. F\u00f8rst etter adoptivforeldrenes d\u00f8d i 1991 f\u00f8lte Rolf Dahl\u00f8 seg fri til \u00e5 starte den virkelige jakten p\u00e5 seg selv.", "Nye spor", "Ny lovgivning ga ham rett til innsyn i dokumentene. Fylkesmannen i S\u00f8r-Tr\u00f8ndelag gir beskjed om at moren heter Eldbj\u00f8rg Dahl, f\u00f8dt Pedersen, bosatt i Mosvik, to barn, d\u00f8de i 1987. Faren vet man mindre om, men navnet Knut Olsen, adresse ukjent, er oppgitt i farskapssaken.", "Plutselig hadde han et konkret spor. Veien g\u00e5r til presten som begravet moren, dermed f\u00e5r han navnet p\u00e5 sine mulige halvs\u00f8sken. I den vanskelige telefonsamtalen som fulgte gikk han rett p\u00e5 sak:", "- Forbinder du noe med datoen 10. april 1943?", "- Ja.", "For f\u00f8rste gang p\u00e5 48 \u00e5r snakket han med en n\u00e6r slektning. Og han kunne komme til sin mors grav. - Det var faktisk et av de lykkeligste \u00f8yeblikk i mitt liv, forteller han.", "Farskapssaken inneholder ogs\u00e5 en f\u00f8dselsmelding, og her kommer nye opplysninger frem. Eldbj\u00f8rg Dahl, som da het Pedersen, var hushjelp hos fr\u00f8knene Schmedling p\u00e5 \u00d8vre Berg, l\u00f8nnen var p\u00e5 60 kroner i m\u00e5neden. Barnefaren heter Knut Olsen, f\u00f8dt i Narvik, anleggsarbeider p\u00e5 Nyhavna. Rettsboken forteller at hun husker siste gang hun var sammen med barnefaren, fordi dette var hennes f\u00f8rste feriedag.", "Dekkoperasjonen", "Narvik fikk gjennom bombingen av byen \u00f8delagt mange av sine arkiver. En identitet fra denne byen var ikke mulig \u00e5 kontrollere, alle veier videre syntes \u00e5 v\u00e6re stengt for Dahl\u00f8. Tidligere overv\u00e5kningssjef Jostein Erstad og forstander Arne Fjellbu hjalp ham videre med to viktige opplysninger: Hans mor hadde en uvanlig h\u00f8y l\u00f8nn, selv om hun arbeidet for to fattige fr\u00f8kener. Og i 1942 var det jo ingen som hadde ferie! De lukter lunta, dette var dekkoperasjoner. Nettverket rundt den vordende mor var tett og velordnet, langt bedre enn man kunne forvente for en gravid og ugift hushjelp. Adopsjonssaken ble ordnet lynraskt p\u00e5 bare ti dager. Og Fjellbu trekker konklusjonen: - Din far var tydeligvis en av Birger Gr\u00f8nns (direkt\u00f8r ved Trondhjems Mekaniske Verksted) informanter p\u00e5 ub\u00e5tbunkeren tyskerne bygget p\u00e5 Nyhavna.", "Navnet p\u00e5 Rolf Dahl\u00f8s far var med andre ord \u00e5 finne i det norske motstandsmilj\u00f8et p\u00e5 Singsaker og Berg. Svaret skulle bli \u00e5 finne i det britiske statsarkivet, som blant annet rommer arkivene til SOE (Special Operations Executive), de britiske spesialstyrkene. Systematisk gjennomgikk han alt materiale om menn som hadde hatt tilknytning til Trondheimsomr\u00e5det p\u00e5 forsommeren 1942. Ett av navnene som dukker opp er Evald Hansen, telegrafist som ble arrestert av tyskerne i desember 1942. \u00abDette er et navn som jeg ikke finner i b\u00f8kene?\u00bb skriver Dahl\u00f8 i sine notater. Navnet dukker opp igjen blant deltagerne i det andre Lofoten-raidet, han skal v\u00e6re f\u00f8dt i Narvik, og d\u00f8d p\u00e5 Innherred sykehus i 1943.", "Men alt i alt var bes\u00f8ket i arkivet nedsl\u00e5ende. Ingen personer passet med de opplysningene han hadde. Jakten virket h\u00e5pl\u00f8s. Etter en uke dro Rolf Dahl\u00f8 skuffet og tomhendt hjem. Han fortsatte likevel med \u00e5 sjekke denne Evald Hansen.", "Et hemmelig liv", "Herluf Nygaard, som ble arrestert sammen med Hansen i 1942, men klarte \u00e5 r\u00f8mme, forteller at Hansen var nordlending, og hadde brune \u00f8yne. Ting begynner \u00e5 falle p\u00e5 plass, detaljene, sammenhengen, beskrivelse av utseende.", "- I dag er det lett \u00e5 skj\u00f8nne hvor viktig det var \u00e5 holde identiteten min skjult. Et lite barn kunne enkelt blitt brukt som brikke i et spill for \u00e5 f\u00e5 frem folk man ville avsl\u00f8re. Jeg kunne dessuten blitt sendt til Tyskland, som fors\u00f8ksmus i ett av de mange medisinske eksperimentene som foregikk, sier Dahl\u00f8.", "Gjennom to m\u00e5neders tortur holdt Evald Hansen tett med det han visste. Hans navn p\u00e5 en f\u00f8dselsattest eller et annet offisielt dokument ville v\u00e6rt en ledetr\u00e5d til andre, som visste det Gestapo var ute etter.", "Brikkene p\u00e5 plass", "Bit for bit har Rolf Dahl\u00f8 puslet sammen bildet av sin far, \u00abB7\u00bb i den hemmelige organisasjonen som Birger Gr\u00f8nn bygget opp, hvem hans kontakter og hjelpere var. I januar 1941 kom han til London som sj\u00f8mann p\u00e5 motortankeren James Hawson. Plutselig en morgen oppdaget skipskameratene at ingen hadde sovet i Hansens seng p\u00e5 sj\u00f8mannshotellet. Han hadde startet det hemmelige livet.", "Domprost Arne Fjellbu vise seg \u00e5 v\u00e6re den som s\u00f8rget for \u00e5 f\u00e5 Eldbj\u00f8rg Pedersen i dekning, det organiserte han fra eksil i Hvitsten. Den unge hushjelpen hadde en jobb som ga henne forholdsvis stor bevegelsesfrihet, og hun utgjorde et viktig bindeledd mellom telegrafistene og dem som hadde opplysninger.", "Men Evald Hansen overlevde ikke den t\u00f8ffe behandlingen han fikk p\u00e5 Misjonshotellet. \u00d8delagt av torturen ble han sendt til Falstad. Kort tid etter, i april 1943, d\u00f8de han p\u00e5 Innherred sykehus, 26 \u00e5r gammel.", "I 1995 fl\u00f8y Rolf Dahl\u00f8 til Seattle i USA for \u00e5 m\u00f8te Evald Hansens s\u00f8ster. Hun f\u00f8lte seg sikker p\u00e5 farskapet, og viste ham et bilde. - Hun smilte mens hun s\u00e5 p\u00e5 meg og sa: Du mistet pusten i et par sekunder mens du s\u00e5 p\u00e5 bildet av din far."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "711d48dcc21643d6073264896ffabe64ad1c9ecd2209177b2f0745492396efd5"}, {"field": "createtime", "value": "2017-04-30T13:40:01.000Z"}, {"field": "description", "value": "TRONDHEIM 1943: En liten gutt, som fikk navnet Rolf \u00d8ystein, kom til verden ved E.C. Dahls Stiftelse i Trondheim. Umiddelbart blir alle spor om hvem han egentlig er, slettet. Det er for farlig \u00e5 la noen f\u00e5 vite det."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/61ab62d9997754cef4d44839bfda491871dc24ed.jpg?5985a493"}, {"field": "dominantthumbnaildimensions", "value": "256x256"}, {"field": "heading", "value": "Jakten p\u00e5 \u00abB7\u00bb -adressa.no"}, {"field": "id", "value": "61ab62d9997754cef4d44839bfda491871dc24ed"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "science"}, {"field": "kw-concept", "value": ["f\u00f8dt", "mor", "vise", "jakten", "hemmelig liv", "far", "liv", "navn", "opplysninger", "menn", "hemmelig"]}, {"field": "kw-entity", "value": ["skjebnetr\u00e5der", "gestapo", "special operations executive", "trondheimsomr\u00e5det", "schmedling", "nyhavna", "dahls stiftelse", "nygaard", "misjonshotellet", "kaares", "public record office", "trondhjems mekaniske verksted", "hjemmefrontmuseet", "singsaker og berg", "orkanger", "e.c. dahls stiftelse", "innherred", "falstad", "hvitsten"]}, {"field": "kw-location", "value": ["england", "s\u00f8r-tr\u00f8ndelag", "london", "mosvik", "storbritannia", "tyskland", "harstad", "narvik", "trondheim", "seattle", "lofoten"]}, {"field": "kw-pageclass", "value": "article"}, {"field": "kw-person", "value": ["jostein erstad", "birger gr\u00f8nn", "eldbj\u00f8rg pedersen", "\u00f8vre berg", "james hawson", "knut olsen", "eldbj\u00f8rg dahl", "rolf \u00f8ystein", "arne fjellbu", "rolf dahl\u00f8", "evald hansen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 &laquo;B7&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article222361.ece"}, {"field": "pageclass", "value": ["article"]}, {"field": "publishtime", "value": "2001-10-08T09:06:49.000Z"}, {"field": "recs-articleid", "value": "2843702"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2001-10-08T09:06:49.000Z"}, {"field": "recs-rawtitle", "value": "Jakten p\u00e5 &laquo;B7&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "TRONDHEIM 1943: En liten gutt, som fikk navnet Rolf \u00d8ystein, kom til verden ved E.C. Dahls Stiftelse i Trondheim. Umiddelbart blir alle spor om hvem han egentlig er, slettet. Det er for farlig \u00e5 la noen f\u00e5 vite det."}, {"field": "thumbnail", "value": "http://content-thumbnail.cxpublic.com/content/thumbnail200x150/61ab62d9997754cef4d44839bfda491871dc24ed.jpg?5985a493"}, {"field": "thumbnailfullheightdimensions", "value": "200x1431"}, {"field": "timestamp", "value": "2017-08-05T10:57:23.000Z"}, {"field": "title", "value": "Jakten p\u00e5 &laquo;B7&raquo;"}, {"field": "url", "value": "http://www.adressa.no/nyheter/innenriks/article222361.ece"}, {"field": "urlhash", "value": "61ab62d9997754cef4d44839bfda491871dc24ed"}], "score": 1.0399113, "siteId": "9222270286501375973", "id": "61ab62d9997754cef4d44839bfda491871dc24ed"}

