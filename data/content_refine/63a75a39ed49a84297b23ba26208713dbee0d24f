{"fields": [{"field": "modifiedtime", "type": "time", "value": "2017-01-29T14:08:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hadia Tajik", "Arbeiderpartiet", "arne byrkjeflot", "R\u00f8dt", "valg 2017", "valgkamp", "Fagforbundet", "Fagbevegelsen", "LO"]}, {"field": "author", "value": "lajla ellingsen"}, {"field": "body", "value": ["Saken oppdateres.", "P\u00e5 Trondheims-konferansen i helga var Aps nestleder tydelig p\u00e5 hva Ap skal gj\u00f8re for \u00e5 vinne valget.", "Trondheimskonferansen er regnet \u00e5 v\u00e6re LOs absolutt mest radikale utpost, et sted der det slett ikke er noen selvf\u00f8lge at en Ap-nestleder ferdes. Men i \u00e5r kom Hadia Tajik \u2013 godt forberedt. Hun valgte \u00e5 konfrontere det mest kontroversielle sp\u00f8rsm\u00e5let blant delegatene i den fullsatte salen, E\u00d8S, p\u00e5 sin originale m\u00e5te. Mer om det senere. De to andre mest brennbare sp\u00f8rsm\u00e5lene blant de radikale LO-medlemmene, bemanningsselskapenes eksistens og pensjonssp\u00f8rsm\u00e5let, holdt hun seg langt unna.", "- Endelig er jeg p\u00e5 den sagnomsuste Trondheimskonferansen, startet Tajik og fortsatte:", "- Martin Kolberg (tidligere partisekret\u00e6r i Ap, stortingsveteran red.anm.) sa det til meg: Du vet du skal til ulvene? Men jeg m\u00e5 si det har v\u00e6rt en glede. Inntil videre, smilte nestlederen som akkurat hadde startet.", "LES OGS\u00c5: St\u00f8re vil styre Ap i revers", "Deretter fortalte nestlederen historien om sin far, sveiseren, som kom til Norge som fremmedarbeider p\u00e5 tidlig -70-tall. Som verken hadde spr\u00e5k eller nettverk, men som fikk jobb p\u00e5 Rosenberg Verft.", "- Der skjedde det noe. Noe viktig. Han ble med i Jern og Metall. De sa: Du er en av oss. De s\u00e5: V\u00e5re rettigheter er dine rettigheter. Det at de sa det, har betydd alt for hans liv. Men ogs\u00e5 for mitt liv, fortalte Tajik og ble avbrutt av heftig applaus.", "Hun sa at faren kunne v\u00e6rt uheldig, han kunne dratt til et annet av verdens rikeste land, Qatar, der fremmedarbeidere blir fratatt passet og lever p\u00e5 slavekontrakter.", "- At min far ble med i Jern og Metall ga ham et vern mot utbytting og det ga ham et fellesskap. At jeg er blitt nestleder i et parti som har et \u00e5rhundre lang tradisjon for samarbeid med fagbevegelsen gj\u00f8r meg stolt, sa Tajik og oppfordret forsamlingen til \u00e5 komme med klar tale og kritikk \u2013 som sikkert er konstruktivt ment, la hun til, med et skjevt smil.", "- N\u00e5r dere snakker, gj\u00f8r Ap lurt i \u00e5 lytte. For vi trenger en ny kurs for framtida.", "LES OGS\u00c5: Stadig vanskeligere \u00e5 elske kommentarfeltene", "Tajik viste fram en kurve, ment \u00e5 illustrere at forskjellene i inntektsutvikling har \u00f8kt i Norge i takt med regjeringsskiftene.", "- I samfunn med store forskjeller er det stor uro, konflikter, d\u00e5rlige liv. Men sm\u00e5 forskjeller gj\u00f8r \u00e9n ting til, som venstresida ikke er god nok \u00e5 snakke om, det gir \u00f8kt konkurranseevne. Det gir en flatere struktur, og muligheter for flere. Dermed har sm\u00e5 forskjeller ogs\u00e5 noe \u00e5 si for velferden.", "Tajik mente regjeringen f\u00f8rer en usosial politikk: Det er ikke rart Stein Erik Hagen gir penger til H\u00f8yre, de gir jo penger til han, framholdt hun. Men Tajik minte om at den aller st\u00f8rste driveren for \u00f8kte forskjeller, er arbeidsledighet.", "LES OGS\u00c5: Ap vil \u00f8ke skattene", "- N\u00e5r vi vinner valget vil arbeid for alle igjen v\u00e6re jobb nummer \u00e9n, lovte hun og lot det ikke v\u00e6re tvil om at det ogs\u00e5 var Aps viktigste valgkampstrategi. S\u00e5 avsl\u00f8rte hun hva den nye kursen skulle best\u00e5 i, som jo ogs\u00e5 er av kjent merke: Folk skal ha trygghet for arbeid, men ogs\u00e5 i arbeid.", "Tajik viste frem en reportasje fra Adresseavisen der arbeidere brukte kjelleren som toalett og fikk 30\u201340 kroner i l\u00f8nn i timen.", "- Dette skjer i denne byen, i v\u00e5r tid. Arbeidsfolk skal behandles skikkelig. Denne regjeringen har ikke noe trykk p\u00e5 arbeidet med sosial dumping, sa hun og kom med f\u00f8rste garanti:", "- Det f\u00f8rste vi skal gj\u00f8re n\u00e5r vi kommer i regjering er \u00e5 reversere den generelle adgangen til midlertidige ansettelser. Se p\u00e5 England, USA, Tyskland. Land med lav ledighet, men der folk gjerne m\u00e5 ha flere jobber, d\u00e5rlige betalte, midlertidige jobber. Dette skaper st\u00f8rre urettferdighet, det skaper et raseri, en avmakt. Flere jobber har blitt midlertidige, ogs\u00e5 her.", "LES OGS\u00c5: De rikeste kan sprette champagnen", "Tajik lovte ogs\u00e5 at en Ap-ledet regjering vil fjerne adgangen til s\u00e5kalte nulltimerskontrakter \u2013 der man inng\u00e5r kontrakter uten noen garanti om antall arbeidstimer og l\u00f8nn. Tajik ville ogs\u00e5 styrke allmenngj\u00f8ringsloven, som sikrer utenlandske arbeidere likeverdige arbeidsvilk\u00e5r. S\u00e5 stanser nestlederen opp. Det er p\u00e5 tide \u00e5 si at hun har sett elefanten i rommet, E\u00d8S-motstanden i forsamlingen, og motstanden mot arbeidsinnvandring.", "- Jeg har en innr\u00f8mmelse: Jeg har ingenting imot utlendinger. Faktisk er mange av mine venner og min familie utlendinger. S\u00e5 jeg er ikke av dem som er mot E\u00d8S. Det er like greit \u00e5 spille med \u00e5pne kort. Jeg tror ikke vi l\u00f8ser folks problemer med \u00e5 melde oss ut av E\u00d8S. \u00c5 g\u00e5 ut av E\u00d8S vil gi f\u00e6rre arbeidsinnvandrere, men det vil v\u00e6re til en h\u00f8y pris. Uten E\u00d8S vil vi f\u00e5 en arbeidsgiverstyrt innvandring. En visumstyrt ordning, som blir dyr og byr\u00e5kratisk, og som vil hindre fri flyt av arbeidsfolk, men ikke av leger, finansmeglere og skattejurister.", "Nestlederen f\u00e5r ingen applaus, men g\u00e5r videre og oppsummerer Aps valgkampstrategi: F\u00e5 frem forskjellene, arbeid til alle er jobb nummer \u00e9n, gj\u00f8re arbeidsmilj\u00f8lovgivningen sterkere, stanse privatiseringen.", "- Jeg vil leve i et samfunn der du har samme muligheter om du er en L\u00f8venskiold eller en Tajik.", "LES OGS\u00c5: Politi kalte Stoltenberg krapyl", "Etter innlegget sp\u00f8r Adresseavisen Tajik om hun tror Trump og amerikansk valgkamp vil p\u00e5virke den norske.", "- Det er vanskelig \u00e5 si. Det er en populistisk b\u00f8lge p\u00e5 gang og det vil v\u00e6re naivt \u00e5 tro at det ikke vil gjelde Norge og norsk politikk. Men Norge er et annet type land. Samtidig er det slik at \u00f8kte forskjeller skaper et raseri, et raseri som gj\u00f8r oss mer s\u00e5rbare overfor h\u00f8yrepopulister.", "- I denne salen vil mange mene at det er ingen forskjell om det er Ap eller H\u00f8yre som styrer landet?", "- Og det er jeg grunnleggende uenig i, svarer Tajik og tar kortversjonen av innlegget hun holdt.", "LES OGS\u00c5: - Bjarne H\u00e5kon Hanssen beskyldes for \u00e5 ha truet kandidat", "Tajik p\u00e5dro seg 31 svarinnlegg p\u00e5 konferansen. Tidligere LO-leder, Arne Byrkjeflot, mente at hvis Tajik virkelig var opptatt av forskjeller m\u00e5tte hun gj\u00f8re noe med pensjonsreformen. Boye Ullmann ropte fra talerstolen at Tajik m\u00e5tte ta initiativ til \u00e5 forby bemanningsbransjen. R\u00f8dts Bj\u00f8rnar Moxnes sa at det \u00e5 slippe kommersielle til for \u00e5 l\u00f8se velferdsoppgaver, og kun f\u00f8lge dem med tilsyn, var som \u00e5 slippe reven inn i h\u00f8nseg\u00e5rden og henge opp en plakat der det st\u00e5r: Ikke spis h\u00f8ns."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "be66c595087f45d25114ad4672172333daa8fd89fb120215dac71534ceaa1098"}, {"field": "createtime", "value": "2017-08-07T09:28:13.000Z"}, {"field": "description", "value": "Aps nestleder, Hadia Tajik, tok tyren \u2013 det vil si E\u00d8S \u2013 ved hornene da hun p\u00e5 radikale Trondheimskonferansen erkl\u00e6rte at hun hadde en innr\u00f8mmelse: \u2013 Jeg har ingenting imot utlendinger, bekjente hun. Deretter avsl\u00f8rte hun Aps strategi for \u00e5 vinne valget."}, {"field": "dominantimage", "value": "http://www.adressa.no/pluss/nyheter/article14131984.ece/lwm3bg/ALTERNATES/w980-default/Leikny_LOkonferansen05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63a75a39ed49a84297b23ba26208713dbee0d24f.jpg?598832ad"}, {"field": "dominantthumbnaildimensions", "value": "300x169"}, {"field": "heading", "value": ["Slik skal Ap vinne valget -adressa.no", "- Du er en av oss", "Selve strategien", "Fjerne nulltimerskontrakter"]}, {"field": "id", "value": "63a75a39ed49a84297b23ba26208713dbee0d24f"}, {"field": "keyword", "value": ["Hadia Tajik", "Arbeiderpartiet", "arne byrkjeflot", "R\u00f8dt", "valg 2017", "valgkamp", "Fagforbundet", "Fagbevegelsen", "LO"]}, {"field": "keywords", "value": "Hadia Tajik,Arbeiderpartiet,arne byrkjeflot,R\u00f8dt,valg 2017,valgkamp,Fagforbundet,Fagbevegelsen,LO"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["valg", "forskjell", "imot utlendinger", "jobb", "arbeid", "ingenting imot", "vinne valget", "nestleder", "ingenting imot utlendinger"]}, {"field": "kw-entity", "value": ["stoltenberg", "ullmann", "h\u00f8yre", "trump", "jern og metall", "trondheims", "trondheimskonferansen", "l\u00f8venskiold", "s. det", "rosenberg verft", "tajik"]}, {"field": "kw-location", "value": ["england", "qatar", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["adresseavisen tajik", "hadia tajik", "arne byrkjeflot", "martin kolberg", "stein erik hagen", "bjarne h\u00e5kon hanssen", "bj\u00f8rnar moxnes"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14131984.ece/lwm3bg/ALTERNATES/w980-default/Leikny_LOkonferansen05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik skal Ap vinne valget"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/29/Slik-skal-Ap-vinne-valget-14131986.ece"}, {"field": "pageclass", "value": ["article"]}, {"field": "publishtime", "value": "2017-01-29T14:08:52.000Z"}, {"field": "recs-articleid", "value": "14131986"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-29T14:08:52.000Z"}, {"field": "recs-rawtitle", "value": "Slik skal Ap vinne valget -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Aps nestleder, Hadia Tajik, tok tyren \u2013 det vil si E\u00d8S \u2013 ved hornene da hun p\u00e5 radikale Trondheimskonferansen erkl\u00e6rte at hun hadde en innr\u00f8mmelse: \u2013 Jeg har ingenting imot utlendinger, bekjente hun. Deretter avsl\u00f8rte hun Aps strategi for \u00e5 vinne valget."}, {"field": "thumbnail", "value": "http://content-thumbnail.cxpublic.com/content/thumbnail200x150/63a75a39ed49a84297b23ba26208713dbee0d24f.jpg?598832ad"}, {"field": "thumbnailfullheightdimensions", "value": "200x2208"}, {"field": "timestamp", "value": "2017-08-07T09:28:13.000Z"}, {"field": "title", "value": "Hadia Tajik: Jeg har en innr\u00f8mmelse. Jeg har ingenting imot utlendinger"}, {"field": "url", "value": "http://www.adressa.no/pluss/nyheter/2017/01/29/Slik-skal-Ap-vinne-valget-14131986.ece"}, {"field": "urlhash", "value": "63a75a39ed49a84297b23ba26208713dbee0d24f"}], "score": 1.0938307, "siteId": "9222270286501375973", "id": "63a75a39ed49a84297b23ba26208713dbee0d24f"}

