{"fields": [{"field": "modifiedtime", "type": "time", "value": "2017-01-11T10:43:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTNU", "Torbj\u00f8rn R\u00f8e Isaksen", "H\u00f8yere utdanning", "Undervisning"]}, {"field": "author", "value": "aagot opheim"}, {"field": "body", "value": ["Saken oppdateres.", "I l\u00f8pet av to \u00e5r m\u00e5 alle universitet og h\u00f8yskoler ha p\u00e5 plass en ordning for meritterte undervisere. NTNU er allerede i gang med \u00e5 utvikle en slik ordning og de f\u00f8rste dyktige underviserne kan i l\u00f8pet av 2017 bli bel\u00f8nnet med statusen merittert underviser. Kunnskapsminister Torbj\u00f8rn R\u00f8e Isaksen vil ha lignende ordninger p\u00e5 alle universitet og h\u00f8yskoler.", "I l\u00f8pet av januar kommer kunnskapsministeren med en stortingsmelding om kvalitet i h\u00f8yere utdanning. Meldingen kommer til \u00e5 ha to hovedpoeng for \u00e5 gj\u00f8re det gjevere \u00e5 undervise:", "God undervisning skal l\u00f8nne seg for den enkelte underviser. Derfor \u00f8nsker kunnskapsministeren seg en meritteringsordning. I l\u00f8pet av to \u00e5r skal alle h\u00f8yere utdanningsinstitusjoner ha en slik ordning p\u00e5 plass.", "Stiller krav til pedagogisk basiskompetanse for \u00e5 undervise i h\u00f8yere utdanning.", "- Undervisning er kjernen for alle universitet og h\u00f8yskoler, sier kunnskapsminister Torbj\u00f8rn R\u00f8e Isaksen.", "- Sammenlignet med forskning har undervisning blitt nedprioritert og usynliggjort. Det har v\u00e6rt en todeling mellom forskning og undervisning, og forskning har gitt h\u00f8yest status, sier kunnskapsministeren. I stortingsmeldingen om kvalitet i h\u00f8yere utdanning vil han \u00f8ke statusen for universitetsl\u00e6rere og h\u00f8yskolel\u00e6rere som legger sjelen sin i \u00e5 undervise, lager gode undervisningsopplegg, produserer l\u00e6reb\u00f8ker og viser pedagogisk lederskap.", "LES OGS\u00c5: NTNU f\u00e5r to sentre for fremragende utdanning", "Kunnskapsministeren vil at alle h\u00f8yere utdanningsinstitusjoner skal innf\u00f8re et meritteringssystem som vektlegger utdanningsfaglig kompetanse. Han er overbevist om at kvaliteten i h\u00f8yere utdanning henger sammen med at gode undervisere blir verdsatt, synliggjort og f\u00e5r \u00f8kt status.", "Han ser for seg at det kan bli en \u00f8konomisk bel\u00f8nning i form av h\u00f8yere l\u00f8nn for meritterte undervisere. Det kan ogs\u00e5 v\u00e6re prosjektmidler, stipendier, medlemskap i pedagogiske akademier og \u00abfri\u00bb til \u00e5 konsentrere seg om utdanning. I tillegg mener han det b\u00f8r gi fortrinn n\u00e5r meritterte s\u00f8ker opprykk til for eksempel professor. Han ser ogs\u00e5 for seg et todelt karrierel\u00f8p enten som f\u00f8rsteamanuensis og professor som inneb\u00e6rer mye forskning, eller ved \u00e5 ta i brukt den lite brukte tittelen dosent for dem som vil dyrke undervisningen.", "- Det aller viktigste er hva studenten l\u00e6rer. \u00d8nsket bak et meritteringssystem er at de som underviser, skal forholde seg vitenskapelig til undervisningen, og at det skal gi karrieremessig uttelling \u00e5 bidra til kunnskapsutvikling p\u00e5 utdanningsomr\u00e5det. Ved \u00e5 f\u00e5 formidable undervisere, vil studentene f\u00e5 \u00f8kt utbytte av utdanningen, sier statsr\u00e5den.", "LES OGS\u00c5: - Forelesning er ikke den beste m\u00e5ten \u00e5 l\u00e6re p\u00e5", "NTNU, Universitetet i Troms\u00f8 og Universitetet i Bergen er allerede fra \u00e5rsskiftet i gang med ordninger for \u00e5 merittere undervisere.", "- Det er kjempeviktig at Norges st\u00f8rste universitet er s\u00e5 opptatt av undervisning. NTNU er samtidig en sterk forskningsinstitusjon og viser slik at satsing p\u00e5 god undervisning ikke trenger \u00e5 g\u00e5 p\u00e5 bekostning av forskning, sier kunnskapsministeren.", "Torbj\u00f8rn R\u00f8e Isaksen vil ikke legge seg opp i utformingen av detaljene i meritteringssystemet. Kunnskapsministeren vil heller ikke si noe konkret om hvilke krav som m\u00e5 stilles til pedagogisk basiskompetanse. I dag blir det ikke stilt krav til pedagogikk for folk som underviser i h\u00f8yere utdanning.", "En av Norges fremste undervisere syns ikke noe s\u00e6rlig om et slikt meritteringssystem. NTNU-professor Johannes Skaar ble i 2016 k\u00e5ret til en av Norges ti beste forelesere av Morgenbladet . Som professor bruker han halvparten av tiden sin p\u00e5 forskning og andre halvparten av tiden p\u00e5 undervisning. Han underviser i elektromagnetisme, b\u00f8lgeforplantning og kvantedatamaskiner og kvantekommunikasjon ved Institutt for elektroniske systemer. Selv har han ingen formell pedagogisk kompetanse og mener forskning og undervisning m\u00e5 g\u00e5 h\u00e5nd i h\u00e5nd.", "F\u00f8rsteamanuensis Bassam Hussein ved NTNU kom ogs\u00e5 blant de ti p\u00e5 topp i den sammen k\u00e5ringen i Morgenbladet.", "F\u00f8rsteamanuensis Bassam Hussein ved NTNU kom ogs\u00e5 blant de ti p\u00e5 topp i den sammen k\u00e5ringen i Morgenbladet. Heller ikke han har formell utdannelse i pedagogikk. Men han tror en anerkjennelse som merittert underviser kan bidra til \u00e5 opprettholde motivasjon og innsatsen hos den enkelte foreleseren.", "- Det kan ogs\u00e5 skape en slags sunn konkurranse mellom forelesere som kan gi bedre kvalitet i undervisningen. Jeg ser p\u00e5 det ogs\u00e5 som er en slags bekreftelse p\u00e5 at man blir sett og at universitetet verdsetter den jobben undervisere utf\u00f8rer. Det kan f\u00f8re til at flere vitenskapelig ansatte slutter \u00e5 se p\u00e5 undervisningsoppgaver som n\u00f8dvendig onde eller at undervisning st\u00e5r i veien for publisering, sier Hussein.", "Han mener det viktigste er at studentene l\u00e6rer og at utfordringen er \u00e5 finne m\u00e5ter \u00e5 m\u00e5le det. Selv sier han at han blir motivert av \u00e5 gj\u00f8re en forskjell, \u00e5 v\u00e6re annerledes.", "- Jeg synes ogs\u00e5 at det er moro \u00e5 eksperimentere med ulike metoder for \u00e5 presentere fagstoffet. Jeg blir glad n\u00e5r jeg treffer tidligere studenter som forteller at de l\u00e6rt mye fra mitt kurs.", "- Jeg vil f\u00e5 studentene til \u00e5 erkjenne og oppleve at de har behov for denne kunnskapen, og at jeg er den rette til \u00e5 gi dem det.", "- Et slikt meritteringssystem er ikke noe som inspirer meg, sier Skaar. Han er redd for at det skal f\u00f8re til mer byr\u00e5krati og mer papirarbeid. Han blir ikke inspirert av utsikter til h\u00f8yere l\u00f8nn, men av at han brenner for faget og syns det er interessant \u00e5 f\u00e5 andre til \u00e5 forst\u00e5 innholdet. Han legger ogs\u00e5 til at kontakt med studenter og anerkjennelse fra dem er en viktig motivasjonsfaktor.", "- Det viktigste for meg er f\u00f8rst og fremst \u00e5 forst\u00e5 faget selv. F\u00f8rst n\u00e5r jeg forst\u00e5r det ordentlig selv, kan jeg formidle det videre til studentene. S\u00e5 handler det om \u00e5 finne en m\u00e5te \u00e5 framstille det p\u00e5 enklest mulig.", "Johannes Skaar legger vekt p\u00e5 \u00e5 belyse det faglige med eksempel som er artige og som viser poenget.", "- Og gjerne fysiske eksperimenter for \u00e5 gj\u00f8re det interessant. Det er greit at studentene blir ivrige og engasjerte. Det er strevsomme fag og de trenger inspirasjon for \u00e5 ha lyst til \u00e5 l\u00e6re, sier Skaara.", "- NTNU er et forskningsuniversitet og forskningskompetanseb m\u00e5 fortsatt v\u00e6re viktigst. Fundamentet er god fagkunnskap.", "Johannes Skaar har sammen med kolleger funnet en metode der du finner ut hvor fort du g\u00e5r p\u00e5 ski sammenlignet med andre.", "NTNUs prorektor for utdanning, Berit Kjeldstad er derimot veldig glad for at det endelig kommer en stortingsmelding om kvalitet i h\u00f8yere utdanning. Hun har stor tro p\u00e5 meritteringssystemet som NTNU n\u00e5 er i ferd med \u00e5 innf\u00f8re. Slik blir de beste underviserne synliggjort.", "- De som utvikler nye undervisningsmetoder og jobber systematisk med utdanning, blir sett i systemet. De f\u00e5r anerkjennelse. og kan f\u00e5 h\u00f8yere l\u00f8nn, sier Kjeldstad.", "- L\u00e6ringsutbytte er poenget. Det at studenten l\u00e6rer.", "LES OGS\u00c5: NTNU-studentene misforn\u00f8yd med veiledningen"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "be9d0664b345c7361ea6d6ba5cf2938c7f10d40c6d40b76bd49ab080451ddc21"}, {"field": "createtime", "value": "2017-01-11T10:46:50.000Z"}, {"field": "description", "value": "Kunnskapsministeren skal gj\u00f8re det like stas \u00e5 undervise som \u00e5 forske. NTNU leder an n\u00e5r det blir innf\u00f8rt bel\u00f8nningsordning for undervisning i h\u00f8yere utdanning."}, {"field": "dominantimage", "value": "http://www.adressa.no/pluss/nyheter/article14037029.ece/xxjqb6/ALTERNATES/w980-default/T_R_Isaksen_7992.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fa6835d0858d3473c3b54c5447c823c9faed416b.jpg?5950f829"}, {"field": "dominantthumbnaildimensions", "value": "300x169"}, {"field": "heading", "value": ["Vil gi \u00e6re, status og h\u00f8yere l\u00f8nn til de beste underviserne -adressa.no", "Usynlig undervisning", "Fordelene med \u00e5 v\u00e6re merittert", "NTNU f\u00f8rst ute", "Skeptisk underviser", "Tror p\u00e5 merittering", "- Inspirerer ikke meg", "Fagkunnskap er fundamentet", "Glad for stortingsmelding"]}, {"field": "id", "value": "fa6835d0858d3473c3b54c5447c823c9faed416b"}, {"field": "keyword", "value": ["NTNU", "Torbj\u00f8rn R\u00f8e Isaksen", "H\u00f8yere utdanning", "Undervisning"]}, {"field": "keywords", "value": "NTNU,Torbj\u00f8rn R\u00f8e Isaksen,H\u00f8yere utdanning,Undervisning"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-concept", "value": ["h\u00f8yere utdanning", "merittert underviser", "undervise"]}, {"field": "kw-entity", "value": ["skaara", "universitetet", "troms\u00f8 og universitetet", "norges", "institutt", "morgenbladet"]}, {"field": "kw-location", "value": "bergen"}, {"field": "kw-pageclass", "value": "article"}, {"field": "kw-person", "value": ["torbj\u00f8rn r\u00f8e isaksen", "bassam hussein", "johannes skaar", "berit kjeldstad"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14037029.ece/xxjqb6/ALTERNATES/w980-default/T_R_Isaksen_7992.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil gi \u00e6re, status og h\u00f8yere l\u00f8nn til de beste underviserne"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/11/Vil-gi-%C3%A6re-status-og-h%C3%B8yere-l%C3%B8nn-til-de-beste-underviserne-14037034.ece"}, {"field": "pageclass", "value": ["article"]}, {"field": "publishtime", "value": "2017-01-11T05:16:00.000Z"}, {"field": "recs-articleid", "value": "14037034"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-11T05:16:00.000Z"}, {"field": "recs-rawtitle", "value": "Vil gi \u00e6re, status og h\u00f8yere l\u00f8nn til de beste underviserne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Kunnskapsministeren skal gj\u00f8re det like stas \u00e5 undervise som \u00e5 forske. NTNU leder an n\u00e5r det blir innf\u00f8rt bel\u00f8nningsordning for undervisning i h\u00f8yere utdanning."}, {"field": "thumbnail", "value": "http://content-thumbnail.cxpublic.com/content/thumbnail200x150/fa6835d0858d3473c3b54c5447c823c9faed416b.jpg?5950f829"}, {"field": "thumbnailfullheightdimensions", "value": "200x2692"}, {"field": "timestamp", "value": "2017-06-26T12:03:53.000Z"}, {"field": "title", "value": "- Det skal bli like stas \u00e5 undervise som \u00e5 forske"}, {"field": "url", "value": "http://www.adressa.no/pluss/nyheter/2017/01/11/Vil-gi-%c3%a6re-status-og-h%c3%b8yere-l%c3%b8nn-til-de-beste-underviserne-14037034.ece"}, {"field": "urlhash", "value": "fa6835d0858d3473c3b54c5447c823c9faed416b"}], "score": 0.8037221, "siteId": "9222270286501375973", "id": "fa6835d0858d3473c3b54c5447c823c9faed416b"}

