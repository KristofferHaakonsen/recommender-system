{"fields": [{"field": "modifiedtime", "type": "time", "value": "2013-09-08T13:51:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "benedicte pentz"}, {"field": "body", "value": ["Saken oppdateres.", "Interi\u00f8rarkitekt Camilla Songe-M\u00f8ller hadde sett for seg et funkishus. Et originalt 1930-talls funkishus. Store flater, rette linjer og geometriske former. Men det var f\u00f8r et av nabohusene ble lagt ut for salg.", "Camilla, som selv er oppvokst i omr\u00e5det, hadde ikke lagt merke til herskapshuset f\u00f8r. Det ligger tilbaketrukket, nesten litt gjemt, i en frodig gjengrodd hage, men samtidig h\u00f8yt og luftig med en praktfull utsikt.", "Glemt var funkisstilens flate tak og hj\u00f8rnevinduer \u2013 dette huset ville hun ha!", "- Jeg er blitt utrolig glad i huset og i stilepoken. \u00c5 flytte inn her \u00e5pnet \u00f8ynene mine. Jeg har f\u00e5tt en respekt for gamle hus, som jeg ikke hadde f\u00f8r. Det oser kvalitet i alle detaljer, sier Camilla.", "Huset har levd b\u00e5de ett og to liv f\u00f8r dagens familie overtok. Tidligere eier hadde bodd i huset siden begynnelsen av 1950-tallet. Hvem som eide det f\u00f8r den tid, vites ikke.", "Bygningssjefens kontor i Stavanger brant ned i 1929. Opplysninger om byggherre, bygge\u00e5r og arkitekt er derfor vanskelig \u00e5 fastsl\u00e5.", "Det vi derimot vet er at det i 1880-\u00e5rene ikke fantes mer enn fem til ti hus i Stavanger som kunne betegnes som villaer. F\u00f8rst i \u00e5rene mellom 1910 og 1920 ble det fart i byggingen. Det var da de f\u00f8rste hageforstedene ble til, i utkanten av bysentraene.", "Da familien Songe-M\u00f8ller overtok huset i 2011, var de aller fleste av husets detaljer intakte. Stavparketten i stuene, listverket rundt d\u00f8rer, vinduer, langs tak og gulv, trappegelenderet og teakvinduene.", "Alt ventet p\u00e5 at en interi\u00f8rarkitekt skulle oppdatere huset til gammel storhet. Og arbeidet er i gang.", "Veggene er gipset, listverket er malt, gulvene er pusset, nytt kj\u00f8kken, bad og vaskerom er bygget opp. Det elektriske anlegget er oppgradert. Vinduene i stuene, de eneste som ikke er originale, skal byttes og tilbakef\u00f8res til husets stil.", "S\u00e5 venter et malingsstr\u00f8k eller to utvendig. Halvannet m\u00e5l tomt som lenge har v\u00e6rt fors\u00f8mt, krever innsats. St\u00f8ping av uteplasser er i gang. Deretter skal det legges brosteinskanter.", "Camilla og Marius regner fortsatt med et \u00e5rs arbeid f\u00f8r de anser prosjektet som fullf\u00f8rt.", "Camilla er klar p\u00e5 \u00e9n ting: Skal man bo i et gammelt hus, m\u00e5 man respektere arkitekturen og tidsepoken huset ble bygget i. Her er det vi som m\u00e5 tilpasse oss huset, ikke omvendt.", "Som interi\u00f8rarkitekt er hun opptatt av at et hjem skal fungere. Det skal skape rom og samtidig sette rammer for alle sidene ved livet. Glede, sorg, entusiasme, lek, utfordringer, samspill og ettertanke.", "Derfor g\u00e5r hun like grundig til verks n\u00e5r hun en sjelden gang innreder et privathus, som n\u00e5r hun skaper st\u00f8rre kontorplasser.", "Redskapene hun bruker er de samme. Hun tenker p\u00e5 familien som en bedrift. Hun analyserer behovene deres; hvordan ser familien ut i dag, hvordan vil den se ut i morgen og i framtiden.", "- Jeg er ikke en interi\u00f8rarkitekt du kan kj\u00f8pe en stil av. Jeg er ikke s\u00e5 opptatt av hvilken sofa kunden velger, sier hun.", "Den r\u00f8de tr\u00e5den i hennes eget hjem er kunst, herunder m\u00f8bler \u2013 og liv. Med tre gutter mellom fire og ni \u00e5r, g\u00e5r sistnevnte av seg selv.", "Camilla vet \u00e5 legge til rette for aktivitet, ogs\u00e5 innend\u00f8rs. Opp en smal trapp fra annen etasje, \u00e5penbarer det seg et enormt loft. Et digert tomt lokale, med diskokule i taket, en liten r\u00f8d elektrisk Ferrari og plass til baskeball-spill. Loftet er en av guttenes tumleplass. Kjelleren en annen. Der skater de, bygger ramper og snekrer.", "- Uinnredete rom er eksotiske! Det finnes mer fantasi og muligheter i s\u00e5nne rom, enn om jeg hadde satt inn sofaer og pyntet med puter.", "Hos Camilla og Marius henger det kunst overalt. P\u00e5 kj\u00f8kkenet, soverommet, over d\u00f8rene, i stuene og gangen. De investerer s\u00e5 fort de har mulighet.", "En av skattene er en byste av bestemoren, skulpt\u00f8ren Ingeborg Songe-M\u00f8ller. Bysten forestiller den 16 \u00e5r gamle Liv Ullmann, som satt modell i kjelleren. Camillas far tjente gode penger p\u00e5 \u00e5 la naboguttene f\u00e5 kikke inn vinduet p\u00e5 Liv Ullmanns bare skuldre.", "Camilla skulle \u00f8nske nordmenn brukte mer av pengene sine p\u00e5 kunst og design, og lot bilder fra Ikea og Skeidar bli igjen i butikkene.", "Hun har samme sterke forhold til m\u00f8bler. Hun snur spisestuestolen av ekteparet Eames p\u00e5 hodet og kj\u00e6rtegner den.", "- En stol er ikke bare en stol. Dette er ingeni\u00f8rkunst p\u00e5 h\u00f8yt niv\u00e5. Jeg tror man blir mer glad i ting det ligger arbeid og tanker bak. Man kvitter seg ikke s\u00e5 lett med slike m\u00f8bler.", "Hvis noe nytt skal inn i hennes hus, skal det arves eller s\u00e5 sparer hun til M\u00f8belet med stor M. Hun er kommet til punktet hvor tanken p\u00e5 at noe skal b\u00e6res inn for s\u00e5 \u00e5 b\u00e6res ut igjen, er uutholdelig.", "Hennes egen stil synes hun er vanskelig \u00e5 karakterisere. Hun liker s\u00e5 mye og f\u00f8lger hjertet n\u00e5r hun innreder. Noe i hjemmet er arv, noe er blitt med fra tidligere flyttelass og noe er kj\u00f8pt med tanke p\u00e5 akkurat dette huset. Evnen til \u00e5 komponere, sette ting sammen, gj\u00f8r helheten.", "- Jeg kan se p\u00e5 ting og tenke: Er dette meg? Og s\u00e5 er det jo det, fordi det stammer fra min fortid.", "Noen av de arvede m\u00f8blene ville hun kanskje aldri valgt selv, men hun velger \u00e5 jobbe med dem, i stedet for mot. Henge opp et friskt bilde av en asiatisk kunstner bak de arvede stolene. Sammen med en gullpute, gj\u00f8r det stolene mindre tunge og gammelmodige.", "- De f\u00e6rreste av oss kan g\u00e5 i godtebutikken og kj\u00f8pe alt nytt.", "Er det noe mer \u00e5 legge til n\u00e5? En ting til, bare.", "- Huset mitt skal funke til fest! Camilla liker \u00e5 v\u00e6re sosial, og de beste festene er hverdagsfestene, de som bare skjer. N\u00e5r dagene er travle og planlegging blir et ork, nyter hun de gangene folk ramler inn, litt s\u00e5nn tilfeldig.", "Bruk f\u00e5, men store ting med et tydelig innhold. Masse sm\u00e5ting skaper et rotete bilde.", "Miks gammelt og nytt, trendy og personlig. Lag din egen stil.", "G\u00e5 for kvalitet. Spar til et m\u00f8bel du \u00f8nsker deg. Ikke g\u00e5 i midlertidig-fellen.", "Kompon\u00e9r. Sett m\u00f8bler og st\u00e6sj sammen p\u00e5 en fin m\u00e5te \u2013 p\u00e5 din m\u00e5te.", "Grupp\u00e9r. Sett lys, blomster, planter og andre sm\u00e5ting sammen i grupper. Gir et ryddigere inntrykk enn ting overalt.", "Funksjon. Objekter man omg\u00e5s skal ha et innhold, f.eks en affeksjonsverdi, fortelle en historie eller v\u00e6re god design.", "Hvem: Camilla Songe-M\u00f8ller, interi\u00f8rarkitekt MNIL, driver firmaet Rom & Design, gift med Marius Lund, har s\u00f8nnene Markus (9), Conrad (6), Aksel (4).", "Hva: Totalrenovert villa i jugendstil fra 1917 p\u00e5 370 kvm. Halvannet m\u00e5l tomt. Ligger p\u00e5 Storhaug i Stavanger. Trolig tegnet av Lars Storhaug (1890-1963), en av Stavangers mest sentrale villaarkitekter i mellomkrigstiden.", "Stilfakta: Jugendstilen var popul\u00e6r i Norge mellom 1900 og 1925. Den kjennetegnes ved valmtak og mansardtak. Oftest halvannen etasje. Krysspostvinduer med sm\u00e5ruter i \u00f8verste fag. Arker med sm\u00e5 vinduer. Ornamentikk og glassfelt med geometriserende former. Malt i dype farger med ornamentikken framhevet i kontrast.", "(Kilde: Stavanger kommune, Kultur og byutvikling)"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "de7203240d4769a26bbf79b82bf15bbf6fa553152eee5b727f1c272bdfffeddb"}, {"field": "createtime", "value": "2015-09-25T11:42:24.000Z"}, {"field": "description", "value": "Alt er mulig i en herskapsvilla anno 2013. Bli med inn!"}, {"field": "dominantimage", "value": "http://www.adressa.no/incoming/article8241055.ece/ALTERNATES/w980-default/villa5-LxskLs6v1Q.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/121164d3e47194449d16f73931e7427fb1cb3421.jpg?595390e1"}, {"field": "dominantthumbnaildimensions", "value": "300x169"}, {"field": "heading", "value": ["- Huset mitt skal fungere til fest -adressa.no", "Viktige detaljer", "Tilpasningsdyktig", "Rom for fest", "Camillas tips:", "Boligen:"]}, {"field": "id", "value": "121164d3e47194449d16f73931e7427fb1cb3421"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ferrari"}, {"field": "kw-concept", "value": ["huset mitt", "hus"]}, {"field": "kw-entity", "value": ["ikea og skeidar", "m\u00f8belet", "rom", "eames", "songe-m\u00f8ller", "kultur", "design", "markus", "camilla og marius", "aksel", "m. hun", "kilde"]}, {"field": "kw-location", "value": ["conrad", "stavanger", "norge"]}, {"field": "kw-pageclass", "value": "article"}, {"field": "kw-person", "value": ["ingeborg songe-m\u00f8ller", "marius lund", "lars storhaug", "liv ullmann", "camilla songe-m\u00f8ller"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8241055.ece/ALTERNATES/w980-default/villa5-LxskLs6v1Q.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Huset mitt skal fungere til fest"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8241083.ece"}, {"field": "pageclass", "value": ["article"]}, {"field": "publishtime", "value": "2013-09-08T13:41:12.000Z"}, {"field": "recs-articleid", "value": "8241083"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-09-08T13:41:12.000Z"}, {"field": "recs-rawtitle", "value": "- Huset mitt skal fungere til fest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Alt er mulig i en herskapsvilla anno 2013. Bli med inn!"}, {"field": "thumbnail", "value": "http://content-thumbnail.cxpublic.com/content/thumbnail200x150/121164d3e47194449d16f73931e7427fb1cb3421.jpg?595390e1"}, {"field": "thumbnailfullheightdimensions", "value": "200x2515"}, {"field": "timestamp", "value": "2017-06-28T11:20:01.000Z"}, {"field": "title", "value": "- Huset mitt skal fungere til fest"}, {"field": "url", "value": "http://www.adressa.no/forbruker/hjem/article8241083.ece"}, {"field": "urlhash", "value": "121164d3e47194449d16f73931e7427fb1cb3421"}], "score": 0.5539544, "siteId": "9222270286501375973", "id": "121164d3e47194449d16f73931e7427fb1cb3421"}

