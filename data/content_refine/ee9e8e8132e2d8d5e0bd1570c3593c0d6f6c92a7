{"fields": [{"field": "modifiedtime", "type": "time", "value": "2014-01-15T20:06:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marius valle", "mobili.no"]}, {"field": "body", "value": ["Saken oppdateres.", "Enten du har f\u00e5tt din f\u00f8rste smarttelefon, eller du har byttet fra en annen plattform er det noen ting som kan v\u00e6re greit \u00e5 kjenne til. Eller kanskje du har en Android-telefon du ikke har utnyttet skikkelig?", "Android er i likhet med de andre store mobiloperativsystemene rimelig intuitivt og enkelt i bruk. Det er likevel noen ting som kan v\u00e6re greit \u00e5 vite dersom du vil ha full utnyttelse av telefonen din.", "Selv om alle Android-telefoner fungerer p\u00e5 omtrent samme m\u00e5te, er det noen forskjeller p\u00e5 hvordan menysystemene ser ut, og hvor du finner forksjellige innstillinger.", "For \u00e5 unng\u00e5 forvirring og instruksjoner som ikke fungerer for alle, skal vi fors\u00f8ke \u00e5 omtale tipsene s\u00e5 generelt som mulig. Denne guiden skal dermed fungere like bra enten du har en telefon eller et nettbrett fra Samsung, Asus, HTC eller andre produsenter.", "Vi skal ikke g\u00e5 gjennom alle mulige detaljer, men gi en beskrivelse av det viktigste du trenger \u00e5 vite for \u00e5 komme i gang med mobilen din eller nettbrettet ditt.", "LES OGS\u00c5: S\u00e5 gode telefoner kan du f\u00e5 for en billig penge", "\u00c5 sette opp Google-konto er noe av det f\u00f8rste du m\u00e5 gj\u00f8re n\u00e5r du tar i bruk en ny Android-telefon.", "F\u00f8rste gang du tar i bruk telefonen m\u00e5 den settes opp for \u00e5 fungere skikkelig. Hva du m\u00e5 justere under oppsettet varierer fra produsent til produsent, men det vanlige er \u00e5 velge spr\u00e5k, koble til et tr\u00e5dl\u00f8st nettverk, sette opp Google-konto, og konfigurere eventuelle andre kontoer.", "Det viktigste i denne prosessen er, foruten \u00e5 velge riktig spr\u00e5k, \u00e5 sette opp en Google-konto. Du m\u00e5 nemlig bruke en Google-konto n\u00e5r du skal laste ned apper i appbutikken Google Play. Setter du ikke opp Google-konto kan du, kort sagt, ikke laste ned apper til mobilen din.", "N\u00e5r du kommer til oppsett av Google-konto har du to valg: Du kan enten bruke en eksisterende Google-konto, eller du kan lage en ny.", "Har du en e-postadresse fra Gmail fra f\u00f8r, s\u00e5 har du allerede en Google-konto. Da er det s\u00e5 enkelt som \u00e5 legge inn denne e-postadressen, og det samme passordet du bruker for \u00e5 logge deg p\u00e5 Gmail.", "Har du ikke Google-konto velger du \u00e5 opprette en, s\u00e5 tas du gjennom oppsettet. Du f\u00e5r sp\u00f8rsm\u00e5l om du vil ha mulighet til \u00e5 gjenopprette passordet ditt. Dette anbefaler vi. Du f\u00e5r ogs\u00e5 sp\u00f8rsm\u00e5l om \u00e5 bli med p\u00e5 Google+, men dette er ikke noe som er n\u00f8dvendig for \u00e5 bruke telefonen eller Google-kontoen.", "En Google-konto kan for \u00f8vrig ogs\u00e5 brukes til \u00e5 lagre kontaktene dine. Det betyr at du ikke mister kontaktlisten dersom du mister telefonen. Det er vanlig at kontaktene lagres her som standard.", "Tastene under skjermen styrer det grunnleggende p\u00e5 telefonen din. Her fra Samsung Galaxy S4. Noen telefoner har disse tastene som ikoner p\u00e5 skjermen.", "N\u00e5r du er ferdig med det f\u00f8rste oppsettet vises i de fleste tilfeller en kort innf\u00f8ring i hvordan menyer og slikt fungerer. Vi skal ta for oss det viktigste.", "Under skjermen, eventuelt nederst p\u00e5 skjermen p\u00e5 noen telefoner, vises menytastene. Alle telefoner har en hjem-tast og en tilbake-tast. Noen har ogs\u00e5 en egen menytast, men ikke alle. P\u00e5 Samsungs telefoner er hjemtasten den fysiske tasten i midten under skjermen. Andre telefoner har ofte et symbol som forestiller et hus.", "Tilbake-tasten er en pil som peker mot venstre.", "N\u00e5r du trykker p\u00e5 hjem-tasten g\u00e5r du alltid tilbake til startskjermen. Om du holder hjem-tasten nede \u00e5pnes en liste over de appene du sist brukte. Det finnes variasjoner. P\u00e5 nyere HTC-telefoner m\u00e5 du trykke to ganger p\u00e5 hjem-tasten for \u00e5 vise denne listen.", "Tilbake-tasten tar deg tilbake til forrige steg i menyer og n\u00e5r du bruker apper.", "Har telefonen din en menytast brukes denne til \u00e5 vise undermenyer. Om du for eksempel trykker p\u00e5 den n\u00e5r du st\u00e5r i app-menyen, f\u00e5r du opp valg for redigere rekkef\u00f8lgen p\u00e5 ikonene og annet. Om du trykker p\u00e5 den n\u00e5r du bruker en app vil forskjellige valg tilknyttet denne appen vises.", "Menyene er omtrent like p\u00e5 alle Android-telefoner. Her er startskjermen til Samsung Galaxy S4.", "Menyene er i hovedsak like p\u00e5 alle Android-telefoner, og fungerer stort sett p\u00e5 samme m\u00e5te. Vi kan for enkelhets skyld dele menyene opp i tre deler.", "Startskjermen: Dette er \u00abskrivebordet\u00bb p\u00e5 telefonen din (eller nettbrettet ditt). Her finner du snarveier til apper og funksjoner. P\u00e5 startskjermen finner du i de fleste tilfeller ogs\u00e5 widgeter. Dette er sm\u00e5 programmer som for eksempel viser klokken og v\u00e6rmeldingen. Det er mulig \u00e5 legge flere slike widgeter p\u00e5 startskjermen om du \u00f8nsker det.", "Startskjermen er delt opp i flere sider du kan bla mellom. Det gj\u00f8r det mulig \u00e5 samle snarveier til en kategori apper som for eksempel spill p\u00e5 en egen side.", "Nederst p\u00e5 startskjermen ligger det p\u00e5 de fleste telefoner noen faste ikoner, og ett av disse er en snarvei til app-menyen.", "I app-menyen finner du alle appene som er installert p\u00e5 telefonen. Her fra Sony Xperia Z1.", "App-menyen: App-menyen er menybildet hvor alle appene dine er samlet. Her finner du ogs\u00e5 ikonet for innstillingsmenyen hvor du kan endre p\u00e5 mange av telefonens funksjoner.", "N\u00e5r du installerer nye apper vil de legge seg her, og det er mulig \u00e5 sortere rekkef\u00f8lgen p\u00e5 appene etter eget \u00f8nske. Det vanligste er at appene fordeles ut over flere sider du blar mellom.", "Statuslinjen p\u00e5 toppen av skjermen skjuler en meny du kan \u00e5pne ved \u00e5 trekke fingeren nedover fra toppen. Her fra Sony Xperia Z1.", "Statuslinjen: P\u00e5 toppen av skjermen ser du en statuslinje som viser klokkeslett, batteri, dekning og andre symboler. Disse \u00f8vrige symbolene er som regel varsler om ny informasjon i en app, en ny tekstmelding, ubesvarte anrop og slike ting.", "Statuslinjen skjuler en egen meny kalt statuslinjemenyen. Denne \u00e5pner du ved \u00e5 trekke en finger fra toppen av skjermen og nedover. Hva som vises i denne menyen varierer litt fra telefon til telefon, men alle viser nye varsler om meldinger, anrop, e-post, og oppdateringer fra for eksempel Facebook og annet.", "Du kan trykke p\u00e5 disse varslene for \u00e5 \u00e5pne den tilh\u00f8rende appen, eller du kan trekke dem til siden for \u00e5 fjerne dem. Det er ogs\u00e5 mulig \u00e5 slette alle varslene fra oversikten ved \u00e5 trykke p\u00e5 et eget ikon kalt \u00abslett\u00bb, \u00abrydd\u00bb, \u00abfjern varsler\u00bb eller lignende.", "P\u00e5 mange telefoner finner du ogs\u00e5 en rekke snarveier i denne menyen. Har du for eksempel en Samsung-telefon vil du kunne skru av og p\u00e5 Wi-Fi, Bluetooth og annet herfra. De fleste nye telefoner har ogs\u00e5 en snarvei til innstillingsmenyen her.", "I app-butikken Google Play finner du hundretusenvis av apper til mobilen din.", "Telefonen din er ikke komplett uten noen apper. Disse finner du i Androids app-butikk Google Play, eller Play Butikk som den som regel kalles p\u00e5 norsk. Se etter ikonet til Play Butikk eller Google Play p\u00e5 startskjermen eller i app-menyen.", "Du kan utforske utvalget, eller s\u00f8ke etter spesifikke apper p\u00e5 egen h\u00e5nd. N\u00e5r du \u00e5pner app-butikken vises noen anbefalinger. Vil du utforske kan du bla deg mot venstre for \u00e5 finne kategoriene, og til h\u00f8yre for \u00e5 se lister over de mest popul\u00e6re betalte og gratis appene.", "For \u00e5 lese mer om de forskjellige appene trykker du bare p\u00e5 ikonet for \u00e5 se en beskrivelse, bilder, og eventuelle anmeldelser.", "Om du vil installere appen trykker du p\u00e5 \u00abInstaller\u00bb, s\u00e5 lastes den ned til telefonen din. V\u00e6r oppmerksom p\u00e5 at de fleste apper trenger tilgang til en eller flere funksjoner p\u00e5 telefonen. Dette vil i tilfelle vises f\u00f8r du installerer appen. Det er en god id\u00e9 \u00e5 se gjennom hva appen krever tilgang til f\u00f8r du installerer den.", "Det vil for eksempel v\u00e6re unaturlig at et spill krever tilgang til veldig mange funksjoner utover internettilgang, eller at en v\u00e6rmeldingsapp krever tilgang til kontaktlisten din. Tenkt derfor igjennom om det virker naturlig at appen trenger tilgang til slike funksjoner. I mange tilfeller er grunnen til at appen trenger slik tilgang beskrevet i appbeskrivelsen.", "Det er for \u00f8vrig ogs\u00e5 mulig \u00e5 installere apper fra PC-en din. Det eneste som kreves er at b\u00e5de mobilen og PC-en er koblet til internett. Det er ikke n\u00f8dvendig \u00e5 koble mobilen til PC-en.", "LES MER: Disse Google Play-triksene burde du kunne", "Hvis det er noen apper du ikke bruker eller som ikke var helt du hadde forestilt deg, er det enkelt \u00e5 fjerne disse.", "Du vil sikkert oppdage at noen apper ikke er s\u00e5 interessante likevel, eller at du har sluttet \u00e5 bruke apper etter en stund. Da er det like greit \u00e5 fjerne dem fra telefonen, slik at du kan bruke minneplassen til noe annet.", "\u00c5 fjerne apper er enkelt. P\u00e5 de fleste telefoner kan du holde en finger p\u00e5 ikonet og deretter trekke det til en s\u00f8ppelb\u00f8tte. P\u00e5 noen telefoner f\u00e5r du mulighet til \u00e5 fjerne appen direkte n\u00e5r du holder en finger over den.", "V\u00e6r for \u00f8vrig oppmerksom p\u00e5 at \u00e5 fjerne appen fra startskjermen ikke vil avinstallere den. P\u00e5 startskjermen finner du bare snarveier til appene, s\u00e5 du sletter bare denne snarveien.", "En metode for fjerning av apper som fungerer p\u00e5 alle Android-telefoner er \u00e5 g\u00e5 til innstillingsmenyen, finne valget \u00abapper\u00bb, \u00abprogrammer\u00bb, \u00abprogramstyring\u00bb eller lignende. Her finner du en oversikt over alle installerte apper, og kan slette dem en etter en.", "PROTIPS: Denne appen gj\u00f8r det lett \u00e5 slette apper du ikke bruker", "V\u00e6r oppmerksom p\u00e5 at du i de fleste tilfeller ikke kan avinstallere apper som ble levert med telefonen. Du kan imidlertid deaktivere dem. Det vil si at de ikke lenger vises i appmenyen, men ikke er slettet fra telefonen. Fremgangsm\u00e5ten for \u00e5 gj\u00f8re dette er den samme som for \u00e5 avinstallere, med unntak av at du velger \u00abDeaktiver\u00bb i stedet for avinstaller.", "Det er lett \u00e5 koble telefonen din til forskjellige tjenester du bruker.", "Mobilen din kan kobles til mange tjenester du bruker, som Facebook, Twitter, Instagram og e-post.", "De fleste av oss bruker en eller flere e-postkontoer. \u00c5 f\u00e5 tilgang til disse p\u00e5 mobilen er en smal sak. Om du bruker Gmail har du allerede tilgang til e-posten, siden telefonen er knyttet til Google-kontoen din. Har du e-postkonto hos en annen leverand\u00f8r kan du sette opp dette i innstillingsmenyen.", "Du finner dette under \u00abkontoer\u00bb eller lignende i innstillingsmenyen. Her legger du til en ny konto og f\u00f8lger oppsettsveiledningen.", "Andre tjenester, for eksempel Facebook, settes i hovedsak automatisk opp dersom du installerer Facebook-appen fra Google Play.", "N\u00e5r du har satt opp tjenestene du bruker kan du enkelt dele innhold til disse. Vi du dele et bilde p\u00e5 Facebook kan du \u00e5pne bildegalleriet p\u00e5 telefonen, velge bildet du vil dele, og trykke p\u00e5 deleikonet.", "Dette kan se forskjellig ut fra telefon til telefon, men er som regel representert som en strek som g\u00e5r gjennom tre punkter.", "Du kan sjekke hvor mye datatrafikk du har brukt, og hvilke apper som bruker mest.", "Sv\u00e6rt mange av dagens mobilabonnement leveres med en gitt mengde datatrafikk. Det er ikke alltid like enkelt \u00e5 vite hvor mye du faktisk bruker. Om du for eksempel har 1 GB data inkludert i abonnementet ditt er det gjerne ikke s\u00e5 lett \u00e5 ha noen klar formening om hvor mye bruk dette faktisk tillater.", "Android-telefoner har imidlertid en oversikt over hvor mye datatrafikk du har brukt. Denne finner du ved \u00e5 g\u00e5 til innstillingsmenyen og se etter menyvalget \u00abDatabruk\u00bb. Her kan du se hvor mye datatrafikk du har brukt i en tidsperiode, og du kan se hvilke apper som bruker mest datatrafikk.", "Det er uansett lurt \u00e5 koble mobilen din til tr\u00e5dl\u00f8st nettverk n\u00e5r du er hjemme, p\u00e5 jobb og andre steder hvor du har internettilgang. Dette trenger du bare \u00e5 gj\u00f8re \u00e9n gang for hvert nettverk, s\u00e5 kobler telefonen seg automatisk til disse nettverkene n\u00e5r du er i n\u00e6rheten av dem. V\u00e6r oppmerksom p\u00e5 at det krever at du har aktivert tr\u00e5dl\u00f8st nettverk p\u00e5 telefonen din. Sjekk at innstillingen \u00abWi-Fi\u00bb er aktivert.", "For enkelhets skyld kan det v\u00e6re greit \u00e5 alltid ha Wi-Fi aktivert. Dette vil f\u00f8re til litt h\u00f8yere str\u00f8mforbruk n\u00e5r du ikke er i n\u00e6rheten av et tr\u00e5dl\u00f8st nettverk, siden telefonen med jevne mellomrom vil lete etter kjente nettverk.", "LES OGS\u00c5: Slik kommer du deg trygt p\u00e5 internett i utlandet", "Det er lurt \u00e5 sikre telefonen med et passord, eller et oppl\u00f8singsm\u00f8nster som vist her.", "Det er lurt \u00e5 passordbeskytte telefonen din. Det s\u00f8rger for at fremmede ikke uten videre kan snoke i den. I ytterste konsekvens kan en mobil p\u00e5 avveie v\u00e6re starten p\u00e5 et ID-tyveri.", "Den enkleste m\u00e5ten \u00e5 sikre en Android-telefon p\u00e5 er \u00e5 bruke et oppl\u00e5singsm\u00f8nster. Dette er et m\u00f8nster du tegner p\u00e5 skjermen for \u00e5 l\u00e5se opp telefonen. Det er ogs\u00e5 mulig \u00e5 bruke sikrere l\u00e5semetoder enn dette.", "Du finner dette valget i innstillingsmenyen, under \u00abSikkerhet\u00bb.", "LES MER: Slik kan du sikre og spore opp telefonen din", "En rekke nyttige og mindre nyttige apper kan gi telefonen din nye funksjoner.", "Utover de grunnleggende funksjonene vi har nevnt over kan telefonen eller nettbrettet gj\u00f8re langt mer. Alle Android-telefoner lever for eksempel med mange Google-apper, som Google Maps, Gmail, YouTube og annet.", "Om du vil bruke mobilen til \u00e5 h\u00f8re p\u00e5 musikk har den allerede en musikkspiller installert, men du finner flere alternativer i app-butikken. Du kan for eksempel installere Spotify eller Wimp om du vil str\u00f8mme musikk over internett.", "Det finnes et vell av treningsapper, kameraapper, spill, nettlesere og alt mulig annet i app-butikken. Om du ikke er helt forn\u00f8yd med noen av funksjonene til telefonen, for eksempel skjermtastaturet, finnes det mange alternativer i app-butikken.", "Her er noen nyttige apper du kan lese mer om:", "Denne appen sporer mobilen din Tre apper du bare f\u00e5r p\u00e5 Android Nyttige apper for studenter Appen som lar deg fortelle hvor langt unna du er", "Her er noen ord og uttrykk som kan v\u00e6re greit \u00e5 ha kjennskap til.", "App: Et program du installerer p\u00e5 telefonen eller nettbrettet.", "Google-konto: Din konto hos Google. Brukes til \u00e5 laste ned apper fra Google Play, laste ned e-post fra Gmail og til \u00e5 sikkerhetskopiere telefonlisten din.", "Google Play: Markedsplassen hvor du laster ned og kj\u00f8per apper til Android-telefonen eller -nettbrettet.", "Wi-Fi: Tr\u00e5dl\u00f8st nettverk, for eksempel bredb\u00e5ndet hjemme eller p\u00e5 jobb. Koster ingenting ekstra \u00e5 bruke.", "Mobildata: Internettilkobling over mobilnettet. Bruk av dette koster penger, og det er som regel en gitt mengde inkludert hver m\u00e5ned i mobilabonnementet ditt.", "Startskjermen: Skjermbildet du ser n\u00e5r telefonen er klar til bruk, eller n\u00e5r du trykker p\u00e5 hjem-tasten.", "Statuslinjen: Linjen med ikoner p\u00e5 toppen av skjermen. Denne skjuler en \u00abskuff\u00bb som viser varsler og snarveier til enkelte funksjoner.", "Widgeter: Sm\u00e5 programmer som vises p\u00e5 startskjermen.", "SE OGS\u00c5: Alle omtaler av Android-apper"]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "910539980d74c1029bd95586a186a45a8062d83a86772c0394ec4ee71ba507c3"}, {"field": "createtime", "value": "2015-10-11T00:28:06.000Z"}, {"field": "description", "value": "Her er de beste tipsene og triksene."}, {"field": "dominantimage", "value": "http://www.adressa.no/incoming/article8961301.ece/ALTERNATES/w980-default/fatt-din-forste-android-telefon-CjDndQiBw0.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee9e8e8132e2d8d5e0bd1570c3593c0d6f6c92a7.jpg?596031da"}, {"field": "dominantthumbnaildimensions", "value": "300x169"}, {"field": "heading", "value": ["Utnytter du mobilen din maksimalt? -adressa.no", "F\u00f8rste oppsett - Google-konto", "Gj\u00f8r deg kjent med tastene", "Gj\u00f8r deg kjent med menyene", "Apper", "Slik fjerner du apper", "Koble mobilen til tjenestene du bruker", "Internettilkobling", "Sikkerhet", "Utforsk mobilen din", "Ord og uttrykk"]}, {"field": "id", "value": "ee9e8e8132e2d8d5e0bd1570c3593c0d6f6c92a7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-company", "value": ["google", "wimp", "instagram", "asus", "facebook"]}, {"field": "kw-concept", "value": ["bruk", "tr\u00e5dl\u00f8st nettverk", "apper", "telefon"]}, {"field": "kw-entity", "value": ["gmail", "youtube", "wi-fi", "spotify", "google play", "android nyttige", "google maps", "twitter", "installer", "bluetooth", "samsung galaxy s4", "sony xperia z1", "databruk", "deaktiver", "play butikk", "sikkerhet"]}, {"field": "kw-location", "value": "appen"}, {"field": "kw-pageclass", "value": "article"}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article8961301.ece/ALTERNATES/w980-default/fatt-din-forste-android-telefon-CjDndQiBw0.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utnytter du mobilen din maksimalt?"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article8961323.ece"}, {"field": "pageclass", "value": ["article"]}, {"field": "publishtime", "value": "2014-01-15T19:07:33.000Z"}, {"field": "recs-articleid", "value": "8961323"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-01-15T19:07:33.000Z"}, {"field": "recs-rawtitle", "value": "Utnytter du mobilen din maksimalt? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Her er de beste tipsene og triksene."}, {"field": "thumbnail", "value": "http://content-thumbnail.cxpublic.com/content/thumbnail200x150/ee9e8e8132e2d8d5e0bd1570c3593c0d6f6c92a7.jpg?596031da"}, {"field": "thumbnailfullheightdimensions", "value": "200x2863"}, {"field": "timestamp", "value": "2017-07-08T01:14:02.000Z"}, {"field": "title", "value": "Utnytter du mobilen din maksimalt?"}, {"field": "url", "value": "http://www.adressa.no/forbruker/digital/article8961323.ece"}, {"field": "urlhash", "value": "ee9e8e8132e2d8d5e0bd1570c3593c0d6f6c92a7"}], "score": 0.56814206, "siteId": "9222270286501375973", "id": "ee9e8e8132e2d8d5e0bd1570c3593c0d6f6c92a7"}

