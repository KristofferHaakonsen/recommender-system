{"fields": [{"field": "modifiedtime", "type": "time", "value": "2014-10-30T20:35:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "P\u00e5 Menas siste album \u00abWeapon In Mind\u00bb skjedde det noe.", "Hun introduserte synther og beats i sitt tradisjonelle singer songwriter-uttrykk. De musikalske transformasjonen er forsterket p\u00e5 scenen. Det er en \u00abny\u00bb Maria Mena publikum m\u00f8ter p\u00e5 Steinkjerfestivalen l\u00f8rdag kveld.", "\u2013Masse synth! sier Maria og ler godt. Ogs\u00e5 de gamle l\u00e5tene er omarrangert. Ikke s\u00e5 radikalt at de ikke er til \u00e5 kjenne igjen, men nok til at Marias tekster ikke er like dominerende som f\u00f8r. Publikum har tatt godt i mot nye Maria. Ogs\u00e5 anmeldere liker det de har sett og h\u00f8rt. Femmere over hele linjen p\u00e5 klubbturneen i vinter.", "\u2013Jeg hopper og ler og koser meg p\u00e5 scenen. Det kunne ikke skjedd f\u00f8r, for musikken har v\u00e6rt s\u00e5 konsentrert om den vokalmessige formidlingen. Men f\u00f8rst og fremst kunne det ikke skjedd f\u00f8r fordi jeg ikke har v\u00e6rt nok til stede i kroppen min til at jeg ville maktet det, sier Maria Mena.", "Skru tiden fem eller ti \u00e5r tilbake og tanken p\u00e5 at Maria Mena hopper rundt p\u00e5 scenen ville ha v\u00e6rt fjern. Hun var lammet av engstelse foran hver konsert. N\u00e5r hun f\u00f8rst kom p\u00e5 scenen, sang hun gjerne fortere enn bandet spilte. Hun \u00f8nsket konsertene skulle slutte fortest mulig.", "Det hendte hun sang falskt, den mest ber\u00f8mte episoden var da hun 18 \u00e5r gammel fikk sjansen p\u00e5 David Letterman show. Hun mislikte ikke konsertene fordi hun var redd for \u00e5 synge surt, det var snarere motsatt.", "\u2013 Jeg sang surt fordi jeg mislikte s\u00e5 sterkt \u00e5 s\u00e5 p\u00e5 scenen. Jeg visste godt jeg kunne synge rent. Det l\u00e5 ikke der, sier Maria.", "Hun hadde ikke scene-ambisjoner og egentlig ikke planer om at andre skulle h\u00f8re l\u00e5tene heller.", "\u2013 \u00c5 skrive l\u00e5ter var terapi, det var min dagbok, min venninneprat. N\u00e5r jeg hadde det vanskelig, fortalte jeg det ved \u00e5 skrive sangtekster og sette melodi til.", "Hun n\u00f8yde seg ikke med \u00e5 skrive for skrivebordskuffen. Inspirert av helter som Alanis Morisette og Fiona Apple, og sikkert ogs\u00e5 av trommeslagerfaren og forfattermoren, gikk hun til et plateselskap, fikk straks napp \u2013 og ga ut sin f\u00f8rste single \u00abMy Lullaby\u00bb som 16-\u00e5ring. Sangen handler om foreldrenes skilsmisse da Maria var ni \u00e5r, og datterens evaluering er ikke n\u00e5dig.", "Maria Mena ble et popfenomen. Hun skrev ikke bare gode, personlige tekster, men hadde teft for gode popl\u00e5ter. Hun fikk hit etter hit, og ikke bare i Norge. Maria oppsummerer greit:", "\u2013 Det var mye rot i livet mitt. Men dette fikk jeg til!", "Hun var popveteran med fire album bak seg f\u00f8r hun var 20. Hun er l\u00e5tskriver og vokalist, ikke musiker. Hun lager l\u00e5ter ved \u00e5 nynne dem, uten \u00e5 vite hva hver note heter. Maria var ikke s\u00e6rlig h\u00f8y i hatten overfor gutta i bandet i starten.", "\u2013 Jeg f\u00f8lte meg underlegen, hadde ingen m\u00e5te \u00e5 formidle ideer rundt arrangementene. Men det har g\u00e5tt seg til.", "\u2013 Har du tenkt tanken p\u00e5 \u00e5 v\u00e6re ren l\u00e5tskriver?", "\u2013 Tenkt tanken har jeg absolutt. Men jeg vet ikke \u2013 mulig det hviler en forbannelse over mine l\u00e5ter, sunget av andre. Hver eneste gang noen synger en Maria Mena-l\u00e5t i Idol s\u00e5 ryker de ut. Men alvorlig: Jeg ba Espen Lind om r\u00e5d om det \u00e5 skrive l\u00e5ter tilpasset andre. Han sa det m\u00e5tte jeg aldri finne p\u00e5. Skriver jeg mindre personlig, forr\u00e5der jeg talentet mitt, blir en hvemsomhelst. Jeg m\u00e5 skrive akkurat som jeg gj\u00f8r.", "En motsatt reaksjon fikk Maria Mena fra enkelt kritikere p\u00e5 hennes mest personlige album, \u00abCause & Effect\u00bb i 2008. Det innbrakte hennes f\u00f8rste Spellemannprisen og solgte til platina, og hun synes fortsatt det er hennes kanskje beste album. Men enkelt kritikere vendte tommelen ned, f\u00f8rst og fremst fordi de mente at hun hadde g\u00e5tt det forbudte skrittet fra personlig til privat.", "\u2013 Jeg ble s\u00e5 forbanna. Jeg vet jeg skriver gode tekster, dette var ikke dillete ten\u00e5ringsbetroelser. Hvordan kunne de v\u00e6re s\u00e5 sikre p\u00e5 at hver eneste sang handlet om meg selv? Gikk de ned i tekstene og analyserte, eller hadde de bestemt seg p\u00e5 forh\u00e5nd? Slikt opplever ikke Eminem, sier Maria.", "\u2013Ikke alle l\u00e5ter trenger \u00e5 v\u00e6re like meningstunge. Men jeg kommer aldr til \u00e5 slutte \u00e5 skrive personlig, aldri slutte \u00e5 utfordre meg selv. Det er det som fikk meg i gang, og slutter jeg med det er det ikke lenger noen vits. \u00c5 skriver l\u00e5ter er alvor. Jeg leser fortsatt selvhjelpsb\u00f8ker som research, bruker l\u00e5tene aktivt for \u00e5 forandre meg selv, sier Maria, som ikke g\u00e5r av veien for \u00e5 utfordre andre rundt seg heller. I Norge har mye av debatten rundt bruk av levende modeller i kunsten de siste \u00e5rene kretset rundt Karl Ove Knausg\u00e5rd.", "Men det er vel bare gammelkj\u00e6resten til Tomas Espedal som har m\u00e5ttet t\u00e5le mer kunstnerisk oppmerksomhet enn mammaen til Maria Mena. Det kan ikke v\u00e6re bare enkelt?", "\u2013 Foreldrene mine er begge kunstnere selv, de skj\u00f8nner det, t\u00e5ler det. Det gj\u00f8r de andre rundt meg ogs\u00e5. Jeg har alltid vist tekster jeg har skrevet til dem det ang\u00e5r f\u00f8r jeg har brukt dem. Ingen har noen gang sagt det var et problem. Folk blir be\u00e6ret over \u00e5 bli skrevet om, det er min erfaring. Jeg kommer aldri til \u00e5 slutte \u00e5 skrive om situasjoner og folk rundt meg, og jeg kan ikke ha v\u00e6re sammen med noen som ikke t\u00e5ler det, sier Maria, som selv ogs\u00e5 har l\u00e6rt seg \u00e5 bli skrevet om. Seneste da ekteskapet hennes tok slutt i vinter.", "Alle som har v\u00e6rt p\u00e5 Maria Mena-konsert kjenner hennes kjerne-publikum, alvorlige, s\u00e5rbare ten\u00e5ringsjenter som synger med p\u00e5 hvert eneste ord p\u00e5 hver eneste l\u00e5t.", "Trond Viggo Torgersen har fortalt at mange lyser opp n\u00e5r de ser ham p\u00e5 gata, han representerer tydeligvis glade barndomsminner for veldig mange. N\u00e5r Maria m\u00f8ter fans p\u00e5 gata hender det at de faller sammen i gr\u00e5t.", "\u2013 L\u00e5tene mine betyr mye for dem, og da betyr jeg mye for dem ogs\u00e5. Det er tydeligvis sterkt \u00e5 m\u00f8te meg ansikt til ansikt. Men ikke alle gr\u00e5ter, alts\u00e5, Mange bryter ut i brede smil. De forteller om hvordan den og den l\u00e5ten hjalp dem gjennom en livskrise eller at kj\u00e6resten slo opp. Det er flotte folk, og de virker som om de bryr seg om meg. Og publikum er lojale, de vokser med meg. Kanskje de ikke liker hver l\u00e5t eller hvert album, men de har sin artist som de f\u00f8lger \u2013 omtrent som folk har det med fotballag. Du slutter ikke \u00e5 heie p\u00e5 favorittlaget fordi om de spiller d\u00e5rlig en sesong, sier Maria, som har lojale fanskarer b\u00e5de i Norge og i andre land. Hun bruker cirka 50 prosent av artisttiden siden i Norge, like mye i utlandet \u2013 Sverige, Danmark, Nederland og Tyskland. Slik har det v\u00e6rt siden starten. Det er ikke alltid platene selger like bra internasjonalt, men fansen er lojale. P\u00e5 konsertene kommer de!", "En annen grunn til at det har g\u00e5tt bra med Maria Menas karriere er at hun har jobbet beinhardt siden gjennombruddet for tolv \u00e5r siden.", "\u2013Jeg f\u00e5r d\u00e5rlig samvittighet om jeg ikke jobber. P\u00e5 somrene har jeg nesten alltid spilt p\u00e5 festivaler, og om ikke har jeg f\u00f8lt jeg m\u00e5tte jobbe med l\u00e5ter eller i studio.", "I de neste m\u00e5nedene skal jeg bare gj\u00f8re ytterst f\u00e5 spillejobber, og jeg skal p\u00e5 sommerferie for f\u00f8rste gang siden jeg ble artist.", "\u2013 Hvor skal du?", "\u2013Eh, Ibiza faktisk, sier hun og smiler brydd. Vi smiler tilbake og ser for oss overskriften \u00abNysingle Menas partysommer\u00bb. Hun m\u00e5 ha h\u00f8rt hva vi tenkte, for hun skynder seg \u00e5 legge til:", "\u2013Det er veldig overdrevet det ryktet til Ibiza, alts\u00e5, det er vel \u00e9n strand som er s\u00e5nn, resten er ganske vanlig \u00absyden\u00bb, understreker Maria Mena.", "1 Hvilken bok har inspirert deg mest?", "Jeg leser lite og n\u00e5r jeg gj\u00f8r det, blir det mest krim. Jo Nesb\u00f8. Men Paolo Coelhos \u00abVeronika vil d\u00f8\u00bb endret livet mitt da jeg leste den som 17-\u00e5ring. Virkelig.", "2 Hvilken film har du sett mer enn to ganger?", "Det er en hel del, blant annet mine tre favorittfilmer: \u00abCasino\u00bb, \u00abLove Actually\u00bb og \u00abBatman \u2013 The Dark Knight\u00bb. Denne trioen burde vise at jeg ikke er \u00e9n ting, men mye rart!", "3 Hvilken musikk kobler du best av med?", "Ikke musikk \u2013 stillhet. Bakeren spiser ikke andres boller i fritiden. Jeg blir for distrahert til \u00e5 slappe av. Bortsett fra hiphop, jeg slapper av n\u00e5r jeg h\u00f8rer hiphop. H\u00f8rer mye p\u00e5 det.", "4 Hvilken kulturbegivenhet vil du helt glemme?", "Nesten alle store stadionkonserter jeg har v\u00e6rt p\u00e5. Christina Aguilera p\u00e5 Oslo Spektrum for eksempel, jeg m\u00e5tte g\u00e5 etter et kvarter. Konserten var tusen prosent j\u00e6vlig.", "5 Hvilken kulturbegivenhet vil du helst oppleve?", "Jeg har aldri v\u00e6rt p\u00e5 rockefestival, og vil s\u00e5 gjerne! Men jeg m\u00e5 nok dra utenlands, kombinasjonen \u00abkjendis\u00bb og mange fulle folk er brysom.", "6 Hvem vil du helst invitere p\u00e5 middag for to, og hva vil du servere?", "Jeg ville uten tvil bedt Oprah Winfrey, s\u00e5 m\u00e5tte jeg ha servert enten chili con carne eller kylling tikka masala, for det er de eneste rettene jeg kan.", "7 Kulturminister for \u00e9n dag, hva ville du gjort?", "Regjeringen virker opptatt av \u00e5 gi kulturst\u00f8tte bare til de som allerede er store. Jeg ville reversert ordningene slik at det igjen blir slik at unge, uetablerte f\u00e5r mulighet til \u00e5 utvikle seg og bli virkelig gode."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ef6374b387fb6e3063f3b407115ba45268696cc686cac3800e9e1b82ea11d38d"}, {"field": "createtime", "value": "2017-02-13T17:57:20.000Z"}, {"field": "description", "value": "F\u00f8rst og fremst er hun l\u00e5tskriver. Men det er lenge siden Maria Mena mistrivdes p\u00e5 scenen."}, {"field": "dominantimage", "value": "http://www.adressa.no/pluss/kultur/article9852381.ece/lzq2pf/ALTERNATES/w980-default/maria_mena002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b34c001c33dd512e8466d1aed75fd72030e8ce3d.jpg?5971d374"}, {"field": "dominantthumbnaildimensions", "value": "300x169"}, {"field": "heading", "value": ["Maria mener alvor -adressa.no", "Lammet av engstelse", "L\u00e5tskriving som terapi", "Veteran da hun var 20", "Personlig eller privat?", "\u00c5 skrive er alvor", "Fansen gr\u00e5ter", "Partysommer?", "Syv sp\u00f8rsm\u00e5l"]}, {"field": "id", "value": "b34c001c33dd512e8466d1aed75fd72030e8ce3d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["skrive", "l\u00e5t", "skrive l\u00e5ter"]}, {"field": "kw-entity", "value": ["oslo spektrum", "oprah winfrey", "love actually", "veronika", "kulturminister", "idol", "cause", "steinkjerfestivalen", "alanis morisette", "batman", "weapon in mind", "nysingle menas", "paolo coelhos", "my lullaby", "alanis morisette og fiona apple", "effect", "nederland og tyskland", "spellemannprisen", "jo nesb\u00f8", "eminem"]}, {"field": "kw-location", "value": ["danmark", "norge", "ibiza"]}, {"field": "kw-pageclass", "value": "article"}, {"field": "kw-person", "value": ["espen lind", "fiona apple", "maria mena", "tomas espedal", "dark knight", "christina aguilera", "david letterman", "karl ove knausg\u00e5rd", "trond viggo torgersen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article9852381.ece/lzq2pf/ALTERNATES/w980-default/maria_mena002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Maria mener alvor"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article9852385.ece"}, {"field": "pageclass", "value": ["article"]}, {"field": "publishtime", "value": "2014-06-27T07:32:45.000Z"}, {"field": "recs-articleid", "value": "9852385"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-06-27T07:32:45.000Z"}, {"field": "recs-rawtitle", "value": "Maria mener alvor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "F\u00f8rst og fremst er hun l\u00e5tskriver. Men det er lenge siden Maria Mena mistrivdes p\u00e5 scenen."}, {"field": "thumbnail", "value": "http://content-thumbnail.cxpublic.com/content/thumbnail200x150/b34c001c33dd512e8466d1aed75fd72030e8ce3d.jpg?5971d374"}, {"field": "thumbnailfullheightdimensions", "value": "200x2440"}, {"field": "timestamp", "value": "2017-07-21T10:12:04.000Z"}, {"field": "title", "value": "Maria mener alvor"}, {"field": "url", "value": "http://www.adressa.no/pluss/kultur/article9852385.ece"}, {"field": "urlhash", "value": "b34c001c33dd512e8466d1aed75fd72030e8ce3d"}], "score": 0.50614154, "siteId": "9222270286501375973", "id": "b34c001c33dd512e8466d1aed75fd72030e8ce3d"}

