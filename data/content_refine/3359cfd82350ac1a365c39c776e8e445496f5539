{"fields": [{"field": "modifiedtime", "type": "time", "value": "2012-04-17T12:31:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "dag r\u00f8nning"}, {"field": "body", "value": ["Saken oppdateres.", "Tusenvis av liter brukes daglig i bilvaskehaller og til spyling av gater og torg. Til vanning i hager, parker og kirkeg\u00e5rder. Vi slukker branner med det, vi koker suppe av det og vi skyller salaten i det. Vi vasker husene og kl\u00e6rne v\u00e5re med det, pusser tenner og dusjer i det, og vi skyller ned etter dobes\u00f8k med det.", "\u00c5tte liter jonsvann koster det \u00e5 trekke i snora. En koppvask i oppvaskmaskin krever tjue, mens et bad i badekar forbruker rundt to hundre liter. Hver enkelt av oss bruker cirka 160 liter av Jonsvatnet i d\u00f8gnet.", "VIVA", "Vikelvdalen vannbehandlingsanlegg (VIVA) ligger diskret plassert i berget mellom Solbakken og Vik\u00e5sen. Vi blir tatt imot av driftsleder Arve Tronhus. P\u00e5 sp\u00f8rsm\u00e5l om hva de driver med der, kommer svaret prompte:", "- Vi produserer drikkevann.", "- Er det ikke egentlig Jonsvatnet som gj\u00f8r det?", "- Vi har en veldig bra r\u00e5vareleverand\u00f8r, mener Arve, og gliser lurt:", "- Dere skulle vel f\u00e5tt noe \u00e5 skrive om, hvis vi sendte ut r\u00e5vannet fra Jonsvatnet ut til folk.", "Tronhus forklarer at det s\u00e5kalte r\u00e5vannet, det som tappes fra 50 meters dyp ved Jervan, kan inneholde bakterier og andre uhumskheter. Ved VIVA g\u00e5r det gjennom en rekke renseprosesser med p\u00e5f\u00f8lgende grundige kontroller, slik at det som g\u00e5r ut til forbrukerne er rent drikkevann. Reintvann, som navnet er p\u00e5 produktet n\u00e5r det forlater Vikelvdalen.", "Busemann?", "Arve Tronhus har jobbet ved VIVA siden anlegget \u00e5pnet i 1998. Enheten med seks ansatte er en av flere enheter under Trondheim bydrift, som s\u00f8rger for rent vann i kranene v\u00e5re. Trondheim og Malvik kommuner f\u00e5r vannet sitt fra Jonsvatnet. Totalt betjenes rundt 175 000 innbyggere, n\u00e6ringsliv og industri daglig med nok vann, godkjent av Mattilsynet. Som driftsleder i VIVA er arbeidsdagen variert, Arve sitter ikke bare og glaner p\u00e5 dataskjermer?", "- \u00c5 nei. Litt datakr\u00f8ll er det alltid, men vi driver ogs\u00e5 med testing av mekaniske innretninger, vannanalyse og kontroll av hovedkilden.", "- Som \u00e5 jage badende opp av Jonsvatnet?", "- Ja, det og. Vi har flere faste sjekkeomr\u00e5der. Vi holder oversikt over bekkene i nedslagsfeltet, vi p\u00e5taler ulovlig bygging eller beiting, at skiltene som varsler drikkevann er i stand, vi ser etter fors\u00f8pling, dumping og slikt. Arve understreker at han ikke jager folk opp av vannet:", "- Jeg er ikke noen busemann, og vi har ingen sanksjonsmidler. Det vi gj\u00f8r er \u00e5 dele ut en brosjyre, og \u00e5 prate litt med dem. Jeg skal forresten ut en p\u00e5 runde etterp\u00e5, dere kan bli med. Kanskje vi tar noen badere p\u00e5 fersken?", "- Gjerne!", "- Ok, men f\u00f8rst vil jeg vise dere hvordan vi gj\u00f8r r\u00e5vann til reintvann.", "Museklikk", "Et moderne trekk ved kommunal vannforsyning er utadrettet virksomhet. Opplysningsarbeid om vannets vei frem til v\u00e5re kraner er s\u00e5pass prioritert at VIVA har en ansatt i halv stilling til \u00e5 ta imot skoleklasser og andre bes\u00f8k. I ferietida blir Arve v\u00e5r guide, og det starter med en tolv minutters skrytefilm. Vi loses inn i et eget filmrom. Snart h\u00f8res smektende fioliner og proffe filmbilder av dryppende vann som sildrer over lerretet til innsmigrende voice-over.", "Fint med film, men vi vil se de buldrende vannmasser. Arve rasler med n\u00f8kkelhanka, og snart st\u00e5r vi i kontrollsenteret. Han fyrer i gang en 42 tommers dataskjerm. Herfra kan hele systemet styres.", "- Se her, akkurat n\u00e5 g\u00e5r det 1035 liter ut. Han holder musepila over tallet.", "- I minuttet?", "- I sekundet. Snittet er p\u00e5 800 liter per sekund. N\u00e5 driver nok systemet og fyller opp v\u00e5re rundt tjue h\u00f8ydebassenger eller pumpestasjoner rundt i byen.", "- Merker dere heteb\u00f8lgen p\u00e5 vannforbruket?", "- Ja, helt klart, en markant stigning, det skyldes blant annet mange private vannsklier og badebasseng", "- Du kan vel stoppe all vanntilf\u00f8rsel til Trondheim og Malvik, med ett museklikk?", "- Det kan jeg, men da m\u00e5tte jeg finne meg ny jobb i morra, flirer han.", "Filtersalen", "Neste stopp er den s\u00e5kalte filtersalen. En diger hall med seksten bassenger, hvert p\u00e5 f\u00f8rti kvadrat. I bunnen av hvert ligger f\u00f8rst et sjikt p\u00e5 3,75 meter knust kalkstein. Under det igjen: \u00e9n meter med vasket elvegrus. R\u00e5vannet filtreres gjennom begge disse lagene. Arve forklarer:", "- F\u00f8r filtreringa har det blitt tilsatt kullsyre. Det gj\u00f8r vannet surt og aggressivt, slik at det t\u00e6rer p\u00e5 kalksteinen, og vi f\u00e5r \u00f8kt pH, alkalitet og kalsiuminnhold. Til slutt desinfiseres det med natriumhypokloritt, en mild klorbehandling som dreper alle bakterier.", "\u00c5 vandre rundt i hallene i VIVA er en opplevelse. Lange r\u00f8rgater, enorme st\u00e5lr\u00f8r med lett kondens, og et konstant tilstedev\u00e6rende vannsus i et behagelig kj\u00f8lig klima. Guiderunden havner til slutt i det som skal bli VIVAs museum. Her er uthulte furustokker som fraktet vann fra Ilabekken, styringstavler fra tidligere teknologi, sammen med et betydelig fotografisk materiale, bl.a. under bygging av de f\u00f8rste demningene i Bymarka. Arve og kollegene hans har en \u00e6rerik historie. Trondheim fikk sin f\u00f8rste felles vannforsyning i 1777, sv\u00e6rt tidlig sammenlignet med andre byer. Jonsvatnet ble tatt i bruk i 1964, og er i dag kommunens eneste vannverk i ordin\u00e6r drift.", "Gj\u00f8r jobben din for f . . .!", "Bare ett kvarter seinere suser vi i en kommunalt merket firehjulstrekker langs \u00f8stbredden av \u00abhovedkilden\u00bb. Jonsvatnet ligger badet i solskinn, og Arve vet allerede at det er folk i dag som bader i drikkevannet v\u00e5rt.", "- Vi har v\u00e6rt rundt med b\u00e5t og delt ut 30 eksemplarer av brosjyren v\u00e5r til folk som bader. Den pleier \u00e5 gi dem noe \u00e5 tenke p\u00e5.", "Trondheim kommunes \u00abskrekkbrosjyre\u00bb - en ganske s\u00e5 saklig trykksak, men forsidebildet av en heslig t\u00e5fis nedi et drikke-glass med vann, er temmelig talende.", "- Hender det at du f\u00e5r kjeft av folk n\u00e5r du kommer og \u00f8delegger badeidyllen?", "- Tja, for noen er du \u00abkommunen\u00bb, terskelen kan stundom virke noe lav for dem.", "Dette skal vi f\u00e5 bekreftet ganske s\u00e5 kjapt. Vi kj\u00f8rer forbi folk som ligger i strandkanten i badebuksa, Arve passerer dem, grunnet kollegaens ferske b\u00e5trunde. Etter Kuset er det umulig \u00e5 ikke legge merke til en varebil som ligger klin oppi st\u00f8tfangeren v\u00e5r.", "Arve blinker inn der det st\u00e5r ei campingvogn, varebilen likes\u00e5, og stopper s\u00e5 det ryker av grusen. Ut kommer en kar som g\u00e5r rett i strupen p\u00e5 Arve, helt uanfektet av et fullt presseteam p\u00e5 \u00e9n meters hold.", "- No har \u00e6 sjett at du har kj\u00f8rt forbi folk som bade. Din j\u00e6vla feiging!", "Arve er roen selv, og forklarer om de nyss utdelte brosjyrer.", "- Helvetes forbainna kommunekaill, du t\u00f8r faen itj \u00e5 gj\u00f8rra jobben din! Skriker fyren til Arve, smeller igjen bild\u00f8ra, og sp\u00f8ler tilbake veien han kom.", "500-lapp", "Arve rister godmodig p\u00e5 hodet av hissigproppen, og opplyser h\u00f8flig de i campingvogna at de ikke kan campe her. N\u00e5r de forsikrer om at de bare skal spise ei br\u00f8dskive og ha seg en kaffet\u00e5r, er det greit. Nede ved bredden treffer vi Steinar Stellander, Linn Stellander og Elsa Reitan. Temmelig sommerkledd i medbragte campingstoler og h\u00e5ndduker . . .", "Steinar forsikrer uten blygsel at han har badet i Jonsvatnet.", "- Jeg har tilbragt enormt mye fritid langs dette vatnet, og selvsagt har det hendt at jeg har tatt meg en dukkert.", "- Da er du en banditt?", "- Ja, \u00e6 e en banditt og hermed innr\u00f8mmer jeg mine synder, skratter Stellander hjertelig.", "Arve m\u00e5 ogs\u00e5 smile, og stemningen blir jovial og flirat.", "- Alle veit jo at det er g\u00e6li, men en tenker kanskje at man er den eneste, mener Steinar.", "- Det er favorittunnskyldninga, bekrefter Arve.", "- Det burde ha kostet en femhundrelapp \u00e5 bade i drikkevannet, mener Steinar etter hvert, f\u00f8r han briljerer med lokalkunnskap.", "- Ta dokker en tur te Nudistodden, der tenke \u00e6 det e my bading no.", "Nudistodden", "Vel vitende om at de som soler seg in natura foretrekker \u00e5 bli kalt naturister, beholder vi Steinars stedsnavn forel\u00f8pig. Etter hans anvisninger finner vi etter hvert Nudistodden. Etter litt kaving gjennom furuskog og fristende bl\u00e5b\u00e6rtuer, g\u00e5r vi oss p\u00e5 noen nakne soltilbedere, men det er ingen som bader. De opplyser at naturister i Trondheim har hatt et slags hevd p\u00e5 dette omr\u00e5det, lenge f\u00f8r Jonsvatnet ble drikkevannskilde i 1964.", "- Vi bader ikke i drikkevannet etter det. Det er h\u00f8y bevissthet og stram selvjustis p\u00e5 det i v\u00e5rt milj\u00f8. Her vil vi bare sole oss i fred.", "Arve har ventet ved veien mens vi har utforsket Nudistodden. P\u00e5 vei tilbake til VIVA er han positivt overrasket over sj\u00f8lkustusen i naturistmilj\u00f8et.", "- Det var i hvert fall hyggelig \u00e5 h\u00f8re. Vi skj\u00f8nner jo at uten sanksjonsmuligheter vil vi kun greie \u00e5 holde overtredelsene nede p\u00e5 et visst niv\u00e5.", "- Det er jo strengt forbudt \u00e5 bade her. Hvem kan sanksjonere?", "- Det kan bare politiet. Jeg vil tro at de har andre lovovertredelser som blir prioritert h\u00f8yere.", "Jonsvatnet er en drikkevannskilde med h\u00f8y kvalitet. Problemet er at det er det eneste reelle alternativet for befolkninga i Trondheim og Malvik. Slik er det for oss alle, sv\u00e6rt godt vatn - i en sv\u00e6rt s\u00e5rbar situasjon."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "16e81275301622f8bba8fa75f3c53a7f153665ffb39e324c876dd67d9f55a5a1"}, {"field": "createtime", "value": "2017-05-01T05:01:19.000Z"}, {"field": "description", "value": "Det ligger s\u00f8r\u00f8st i Trondheim og er den overlegent st\u00f8rste innsj\u00f8 i kommunen. Jonsvatnet best\u00e5r av noen holmer og ufattelige 519 milliarder liter drikkevann."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3359cfd82350ac1a365c39c776e8e445496f5539.jpg?597c7c94"}, {"field": "dominantthumbnaildimensions", "value": "256x256"}, {"field": "heading", "value": "Jonsvannet v\u00e5rt -adressa.no"}, {"field": "id", "value": "3359cfd82350ac1a365c39c776e8e445496f5539"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["drikkevann", "trondheim", "kj\u00f8rt forbi", "bad", "vann", "liter"]}, {"field": "kw-entity", "value": ["kuset", "jonsvatnet", "trondheim og malvik", "ilabekken", "mattilsynet", "vikelvdalen", "bymarka", "jervan", "linn stellander og elsa reitan", "nudistodden", "solbakken og vik\u00e5sen"]}, {"field": "kw-location", "value": ["malvik", "trondheim"]}, {"field": "kw-pageclass", "value": "article"}, {"field": "kw-person", "value": ["elsa reitan", "arve tronhus", "steinar stellander", "linn stellander"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jonsvannet v\u00e5rt"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1165513.ece"}, {"field": "pageclass", "value": ["article"]}, {"field": "publishtime", "value": "2008-08-02T11:00:15.000Z"}, {"field": "recs-articleid", "value": "1547464"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-08-02T11:00:15.000Z"}, {"field": "recs-rawtitle", "value": "Jonsvannet v\u00e5rt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det ligger s\u00f8r\u00f8st i Trondheim og er den overlegent st\u00f8rste innsj\u00f8 i kommunen. Jonsvatnet best\u00e5r av noen holmer og ufattelige 519 milliarder liter drikkevann."}, {"field": "thumbnail", "value": "http://content-thumbnail.cxpublic.com/content/thumbnail200x150/3359cfd82350ac1a365c39c776e8e445496f5539.jpg?597c7c94"}, {"field": "thumbnailfullheightdimensions", "value": "200x1892"}, {"field": "timestamp", "value": "2017-07-29T12:16:20.000Z"}, {"field": "title", "value": "Jonsvannet v\u00e5rt"}, {"field": "url", "value": "http://www.adressa.no/nyheter/trondheim/article1165513.ece"}, {"field": "urlhash", "value": "3359cfd82350ac1a365c39c776e8e445496f5539"}], "score": 0.45398927, "siteId": "9222270286501375973", "id": "3359cfd82350ac1a365c39c776e8e445496f5539"}

