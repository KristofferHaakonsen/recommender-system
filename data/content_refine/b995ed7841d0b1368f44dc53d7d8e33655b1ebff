{"fields": [{"field": "modifiedtime", "type": "time", "value": "2012-04-11T10:12:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sven egil omdal gjesteskribent"}, {"field": "body", "value": ["Saken oppdateres.", "3. februar i fjor ble Faiza Ashraf stoppet av en mann like utenfor hjemmet i Asker og tvunget ned i bagasjerommet p\u00e5 en bil. Hun klarte \u00e5 ringe politiet og i realiteten oppklare forbrytelsen. Men hun ble ikke funnet f\u00f8r tre uker senere, drept.", "Neste uke starter rettssaken mot mannen som har tilst\u00e5tt drapet og mot ham som skal ha bestilt det. Men denne uken sitter en annen gruppe involverte p\u00e5 tiltalebenken. Faizas bror, som er journalist i NRK, har skrevet et essay i Samtiden om hvordan kolleger fra TV2, Dagbladet og VG under dekke av medf\u00f8lelse og vilje til \u00e5 hjelpe, utnyttet sorgen, svek vennskap, brettet ut den d\u00f8des hemmeligheter og skapte et inntrykk av at det var familien selv som hadde tatt livet av Faiza. Essayet er et stykke J\u2019accuse som norsk presse antakelig aldri har sett maken til.", "Ahmed Fawad Ashraf vekker opp debatter fra tidligere drapssaker n\u00e5r han beskriver hvordan familien ble beskyldt for ikke \u00e5 ha v\u00e6rt profesjonelle nok i sin sorg. Fordi de ikke ville gr\u00e5te p\u00e5 tv eller vise familiebildene i VG, styrkes mistanken om at de har noe \u00e5 skjule. De f\u00e5r hjelp til \u00e5 motst\u00e5 pressetrykket av advokat Harald Stabell, men selv ikke det er tilstrekkelig. Ashrafs kolleger respekterer ikke familiens \u00f8nske om \u00e5 f\u00e5 v\u00e6re i fred. Dette er den f\u00f8rste debatten vi m\u00e5 holde fast i: Kan vi leve med et system der p\u00e5r\u00f8rende i drapssaker m\u00e5 ansette pressetalsmenn?", "Dagbladet rapper et bilde av Faiza fra Facebook, mens VGs mest p\u00e5g\u00e5ende journalist, Nilas Johnsen, skriver personlige mailer fulle av sympati og ber om f\u00e5 nye bilder av henne og nye uttalelser fra familien \u00abfor \u00e5 holde fokus oppe\u00bb. Samtidig publiserer b\u00e5de VG og TV2 opplysninger om Faizas p\u00e5st\u00e5tt hemmelig liv. Fire dager etter at hun forsvant, lager Kadafi Zaman et innslag p\u00e5 TV2 som familien opplever som et rent karakterdrap: \u00abPendelen har svingt helt til andre siden fra fredag kveld da Kadafi Zaman ber om at Gud er med oss og sender meg og familien de aller varmeste hilsener. N\u00e5 sier han at \u00abetter det TV2 erfarer\u00bb eller \u00abdet TV2 kjenner til\u00bb lever Faiza et turbulent liv, hun har ustabil \u00f8konomi og flere uoppgjorte \u00f8konomiske forhold\u00bb, skriver Ashraf.", "Dette er den andre debatten: Hvor lenge skal vi akseptere at drapsofre, eller p\u00e5 dette tidspunkt: kidnappede, har s\u00e5 d\u00e5rlig rettsvern at journalister fritt kan offentliggj\u00f8re svakheter i deres \u00f8konomi eller gjengi udokumenterte p\u00e5stander om deres moralske vandel?", "Artikkelen i Samtiden ble tirsdag omtalt b\u00e5de i VG, Dagbladet og Klassekampen. Selv om Ashraf navngir journalistene, og gjengir tekstmeldinger og mailer de skrev, valgte b\u00e5de VG og Klassekampen \u00e5 anonymisere kollegene. Dagbladet navnga VGs Nilas Johnsen og TV2s Kadafi Zaman, men ikke sin egen Eiliv Frich Flydal. Ashraf navngir flere, blant andre VGs Marianne Vik\u00e5s, som han regnet som en venn: \u00abInhabiliteten til VG-journalist Marianne Vik\u00e5s ble ignorert, slik at hun kunne bruke vennskap for \u00e5 f\u00e5 kilder i tale\u00bb.", "Dette er den tredje debatten: Skal mediekritikken behandle journalistene som anonyme byr\u00e5krater som bare gj\u00f8r en vanskelig jobb p\u00e5 vegne av et system, i likhet med NAV og Utlendingsdirektoratet? Eller skal de som st\u00e5r fram med bilde og navn i bylines og p\u00e5 skjermen regnes som offentlige akt\u00f8rer som kan avkreves integritet og stilles personlig ansvarlig? I etterkant har redakt\u00f8rene tatt st\u00f8yten, slik skikken er.", "Presseforbundets veltalende og prinsipielt tenkende generalsekret\u00e6r, Per Edgar Kokkvold, sa imidlertid p\u00e5 Dagsrevyen tirsdag at det bare er \u00abmoralske blindgjengere og idioter\u00bb som ikke skj\u00f8nner hvilken belastning pressetrykket i en slik sak er. Kan journalister bli mer lydh\u00f8re for presseetikkens krav om \u00e5 utvise omtanke hvis de etterp\u00e5 m\u00e5 forsvare sine valg ikke bare p\u00e5 redaksjonsm\u00f8tet, men i offentligheten?", "P\u00e5 Dagsnytt 18 sa Hilde Haugsgjerd, sjefredakt\u00f8r i Aftenposten, som ikke blir kritisert av Ashraf, at essayet hans \u00abviser at det er interessemotsetninger. De p\u00e5r\u00f8rende har andre behov og andre \u00f8nsker enn vi som er satt til \u00e5 ivareta informasjonen i samfunnet.\u00bb", "Haugsgjerd har rett. Et drap er ingen privatsak. Ingen kan forlange at pressen skal tie om en bortf\u00f8ring som kan ende tragisk eller om familievold som f\u00e5r drastiske konsekvenser. Men Ashrafs essay representerer ikke noe slikt syn. Han aksepterer interessemotsetningene, men forlanger at journalistene ser hva de gj\u00f8r med en familie i dyp krise og at redakt\u00f8rene tar ansvar n\u00e5r journalistene blir moralske blindgjengere. Han angriper bruken av lekkasjer fra politiet, sitatene fra de anonyme kildene og gjengivelsen av tredjeh\u00e5nds opplysninger.", "Essayet lar seg ikke avvise som et utslag av sorgens n\u00e6rsynthet og savnets ensidighet. Fawad Ashraf har med skarp penn snudd opp ned p\u00e5 rollene. N\u00e5 er det VG, Dagbladet og TV2 som er beleiret. Sp\u00f8rsm\u00e5lene er mange, de er ubehagelige og de kan ikke avvises med generelle henvisninger til informasjonsplikten. Ashraf anklager dem for moralsk svik, falske anklager og overgrep mot en som ikke har gjort noe annet galt enn \u00e5 bli drept.", "Synes redaksjonene sp\u00f8rsm\u00e5lene er for vanskelige, f\u00e5r de heller skaffe seg en pressetalsmann.", "sven.egil.omdal@aftenbladet.no", "F\u00f8lg p\u00e5 Twitter.com/svelle"]}, {"field": "category0", "value": "meninger"}, {"field": "contenthash", "value": "751bedc83aedcac554a48fbefb11cb529b458b6bd4fbd9e8ed30461db317a394"}, {"field": "createtime", "value": "2017-05-01T01:48:19.000Z"}, {"field": "description", "value": "De f\u00f8rste som ringte p\u00e5 d\u00f8ren da Ahmed Fawad Ashrafs s\u00f8ster ble kidnappet, var hans journalistkolleger. De kom ikke for \u00e5 tr\u00f8ste."}, {"field": "dominantimage", "value": "http://www.adressa.no/incoming/article1383349.ece5/ALTERNATES/w980-default/medieblikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b995ed7841d0b1368f44dc53d7d8e33655b1ebff.jpg?596a9458"}, {"field": "dominantthumbnaildimensions", "value": "300x169"}, {"field": "heading", "value": "Faiza Ashrafs tapte \u00e6re -adressa.no"}, {"field": "id", "value": "b995ed7841d0b1368f44dc53d7d8e33655b1ebff"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["journalist", "essay", "moralske blindgjengere", "familie", "bil", "tapte \u00e6re"]}, {"field": "kw-entity", "value": ["aftenposten", "kadafi zaman", "dagbladet og klassekampen", "dagsnytt 18", "ashraf", "eiliv frich flydal", "klassekampen", "samtiden", "dagbladet", "per edgar kokkvold", "twitter", "gud", "utlendingsdirektoratet", "dagsrevyen"]}, {"field": "kw-location", "value": "asker"}, {"field": "kw-pageclass", "value": "article"}, {"field": "kw-person", "value": ["harald stabell", "nilas johnsen", "faiza ashraf", "hilde haugsgjerd", "ahmed fawad ashraf", "marianne vik\u00e5s"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1383349.ece5/ALTERNATES/w980-default/medieblikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Faiza Ashrafs tapte \u00e6re"}, {"field": "og-type", "value": "article"}, {"field": "og-url", "value": "http://www.adressa.no/meninger/article1594976.ece"}, {"field": "pageclass", "value": ["article"]}, {"field": "publishtime", "value": "2011-02-25T13:24:56.000Z"}, {"field": "recs-articleid", "value": "1062087"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-25T13:24:56.000Z"}, {"field": "recs-rawtitle", "value": "Faiza Ashrafs tapte \u00e6re -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "De f\u00f8rste som ringte p\u00e5 d\u00f8ren da Ahmed Fawad Ashrafs s\u00f8ster ble kidnappet, var hans journalistkolleger. De kom ikke for \u00e5 tr\u00f8ste."}, {"field": "thumbnail", "value": "http://content-thumbnail.cxpublic.com/content/thumbnail200x150/b995ed7841d0b1368f44dc53d7d8e33655b1ebff.jpg?596a9458"}, {"field": "thumbnailfullheightdimensions", "value": "200x1566"}, {"field": "timestamp", "value": "2017-07-15T22:16:56.000Z"}, {"field": "title", "value": "Faiza Ashrafs tapte \u00e6re"}, {"field": "url", "value": "http://www.adressa.no/meninger/article1594976.ece"}, {"field": "urlhash", "value": "b995ed7841d0b1368f44dc53d7d8e33655b1ebff"}], "score": 1.3554554, "siteId": "9222270286501375973", "id": "b995ed7841d0b1368f44dc53d7d8e33655b1ebff"}

