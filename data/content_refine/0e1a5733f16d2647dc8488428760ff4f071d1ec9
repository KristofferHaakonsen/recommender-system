{"fields": [{"field": "modifiedtime", "type": "time", "value": "2016-03-05T07:40:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Fripenn"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Kvelden f\u00f8r den amerikanske supertirsdagen sto jeg foran Frauenkirche i Dresden og fr\u00f8s. Sn\u00f8en smeltet til et v\u00e5tt minne s\u00e5 snart jeg kom innend\u00f8rs, men kulden fra flere tusen Pegida-demonstranter ga seg ikke. Islamhetsen, jubelen for Vladimir Putin og de taktfaste ropene om \u00abL\u00fcgenpresse!\u00bb og \u00abWiderstand!\u00bb (motstand) satt som frost i kroppen.", "Torsdag skrev Klassekampen fra et valgm\u00f8te for Donald Trump: \u00abMen n\u00e5 st\u00e5r vi her, i Huntsville i Alabama, omkranset av s\u00f8rstatsflagg og tusenvis av hvite mennesker som taktfast roper \u00abUSA, USA, USA\u00bb, og det er ikke s\u00e5 morsomt lenger\u00bb.", "Det fryser til s\u00e5 mange steder. De sinte g\u00e5r i gatene i Tyskland og til valgurnene i USA. Donald Trumps tilhengere stemmer med oppstrakt langfinger. De ser fram til den dagen muslimer skal nektes innreise og millioner av meksikanere kastes ut av landet. De h\u00e5per at homsene skal jages tilbake i skapet og kvinnene igjen f\u00f8de de barn Herren gir dem. Hver femte Trump-velger i South Carolina beklager at Abraham Lincoln opphevet slaveriet.", "Blant hundrevis av fors\u00f8k p\u00e5 \u00e5 analysere Trumps appell, ble jeg sittende ekstra lenge med en omfattende artikkel p\u00e5 Vox.com, et av de mest ambisi\u00f8se av de journalistiske nyskapningene i USA. Sammen med forskere og meningsm\u00e5lere flyttet Vox blikket fra mannen p\u00e5 scenen til menneskene i salen. Analysen av de sinte hvite er like gyldig i Dresden og i de m\u00f8rkeste delene av norske kommentarfelt.", "En stor undergruppe i befolkningen, 44 prosent av de hvite velgerne, har en latent dragning mot autorit\u00e6re l\u00f8sninger, skriver Vox. Forskerne m\u00e5lte hva velgerne mener om barneoppdragelse, hvor lydige og veloppdragne ungene skal v\u00e6re, og fant massivt sammenfall mellom \u00f8nsket om respektfulle, strengt oppdratte barn og motstand mot moskeer, innvandring og ekteskap for homofile.", "Mennesker med autorit\u00e6re holdninger er ikke redde for v\u00e5pen og klimaendringer, men for terror, muslimer og samfunnsendringer de ikke forst\u00e5r. De er ikke onde, men lever under et demografisk og \u00f8konomisk press som trigger latente autorit\u00e6re holdninger. De forst\u00e5r ikke hva som har revet tryggheten deres i stykker. Hadde de gjort det, ville de stemt p\u00e5 Bernie Sanders.", "Fox News og utallige nasjonalpatriotiske radiostasjoner snakker ikke om den \u00f8konomiske urettferdigheten. I ti\u00e5r har de eksponert republikanerne for budskap om fysisk fare; terror, morderiske muslimer og latinamerikanske voldtektsmenn. Frykten utl\u00f8ser autorit\u00e6re holdninger ogs\u00e5 hos mange som ellers ikke tenker i slike termer. N\u00e5 lover Donald Trump \u00e5 yte skikkelig motstand. Widerstand! Widerstand! USA! USA!", "Sinnet gj\u00f8r den autorit\u00e6re velgergruppen mest villig til \u00e5 bruke milit\u00e6r makt, ivrigst til \u00e5 stoppe innvandringen med drastiske midler og mest \u00e5pen for \u00e5 begrense de borgerlige rettighetene. Viljen til handling skiller dem sterkest fra resten av velgerne.", "Donald Trump er en politisk Action Man. Han tjener p\u00e5 utsagn som ville felt andre kandidater fordi han snakker rett til de autorit\u00e6res trang til \u00e5 handle.", "Pegidas tropper omringet en buss med flyktninger i Sachsen, de angriper journalister og truer politikere med galger og hatefulle plakater. Men de mangler en Trump. De har riktignok Frauke Petry, leder for Alternative f\u00fcr Deutschland, som mener at tyske grensevakter m\u00e5 forberede seg p\u00e5 \u00e5 skyte kvinner og barn for \u00e5 trygge grensene.", "Der Spiegel satte henne p\u00e5 f\u00f8rstesiden, i nazipositur og med overskriften \u00abHatpredikanten\u00bb. Petry har likevel ikke den demagogiske appellen til Trump. Hennes oppgave er \u00e5 v\u00e6re oppvarmeren f\u00f8r den rette personen melder seg; folkeforf\u00f8reren.", "Roger Cohen, en av de konservative alibiene til The New York Times, skrev denne uken at Europa ser p\u00e5 Trumps framgang med forferdelse, fordi \u00abEuropa vet at demokratier kan kollapse\u00bb. Forferdelsen er dessverre ikke total. Mange europeiske politikere ser et forbilde i den forgylte demagogen. Jean Marie Le Pen, grunnlegger av franske Front National, er begeistret for Trump. Datteren hans, Marine Le Pen, leder meningsm\u00e5lingene om hvem som skal bli fransk president neste v\u00e5r.", "Norge er enn\u00e5 lite preget av de sosiale og \u00f8konomiske endringene som skaper spenninger i resten av Europa og i USA. Men mange arbeider hektisk for \u00e5 n\u00e6re frykten ogs\u00e5 her. Oppslaget i VG om det s\u00e5kalt hemmelige UD-notatet om alt som kan g\u00e5 galt, var i sin form ren autoritetsporno. Notatet snakker om \u00abthe perfect political storm\u00bb. For de som tror p\u00e5 slikt, er Trump den perfekte kandidat.", "I kommentarfeltene og de hj\u00f8rnene av Facebook hvor luften er aller d\u00e5rligst, varsles det om en kommende borgerkrig der etniske nordmenn m\u00e5 ta til v\u00e5pen mot inntrengerne. Alarmistene n\u00e6res av Document.no, Human Rights Service og deler av Frps stortingsgruppe. Hege Storhaug og Christian Tybring-Gjedde spiller samme rolle for autorit\u00e6re nordmenn som Fox News for de amerikanske.", "P\u00e5standen om at norsk presse \u00abikke informerer folket\u00bb om den truende faren fra de fremmede, sist framf\u00f8rt av HRS-redakt\u00f8r Nina Hjerpset-\u00d8stlie i Aftenposten torsdag, er anklagen om l\u00fcgenpresse med litt svakere ord.", "Kanskje hindrer USAs demografiske sammensetning Trump i \u00e5 bli president. Men hva gj\u00f8r de redde hvite hvis de sitter igjen med f\u00f8lelsen av at systemet rottet seg sammen for \u00e5 stoppe The Great White Hope? Og hva gj\u00f8r Europa for \u00e5 hindre en tysk Trump, en fransk, ungarsk, polsk eller nederlandsk katalysator for autorit\u00e6re str\u00f8mmer som finnes ogs\u00e5 her?", "Donald Trump elsker store speil. Vi gj\u00f8r klokt i \u00e5 se oss i dem."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "6814cf22693ce723d6ac2739317211bb2646b11484d2cda96964e035ef51e0ec"}, {"field": "createtime", "value": "2016-03-05T08:10:13.000Z"}, {"field": "description", "value": "Donald Trumps bestefar kom fra Kallstadt i Rheinland Westfalen. Donald Trumps meninger har dessverre ogs\u00e5 slekt i Tyskland."}, {"field": "dominantimage", "value": "http://www.adressa.no/pluss/meninger/article12236337.ece/rzmlw/ALTERNATES/w980-default/tae5beb8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e1a5733f16d2647dc8488428760ff4f071d1ec9.jpg?593f1240"}, {"field": "dominantthumbnaildimensions", "value": "300x169"}, {"field": "heading", "value": "Donald Trumps europeiske slekt -adressa.no"}, {"field": "id", "value": "0e1a5733f16d2647dc8488428760ff4f071d1ec9"}, {"field": "keyword", "value": "Fripenn"}, {"field": "keywords", "value": "Fripenn"}, {"field": "kw-category", "value": ["meninger", "pluss"]}, {"field": "kw-classification", "value": "law-government-and-politics"}, {"field": "kw-company", "value": ["vox", "facebook"]}, {"field": "kw-concept", "value": ["autorit\u00e6re", "autorit\u00e6re holdninger"]}, {"field": "kw-entity", "value": ["trump", "aftenposten", "fox news", "frauenkirche", "widerstand", "document", "alternative", "pegida", "front national", "l\u00fcgenpresse", "klassekampen", "marine le pen", "a. donald trumps", "the new york times", "the great white hope", "hege storhaug og christian tybring-gjedde", "hatpredikanten", "spiegel", "a. sammen", "action man", "herren", "human rights service", "a. men", "frps"]}, {"field": "kw-location", "value": ["south carolina", "europa", "deutschland", "alabama", "tyskland", "huntsville", "dresden", "sachsen"]}, {"field": "kw-pageclass", "value": "article"}, {"field": "kw-person", "value": ["bernie sanders", "abraham lincoln", "frauke petry", "hege storhaug", "nina hjerpset-\u00f8stlie", "donald trumps", "roger cohen", "christian tybring-gjedde", "donald trump", "jean marie le pen", "vladimir putin"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12236337.ece/rzmlw/ALTERNATES/w980-default/tae5beb8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Donald Trumps europeiske slekt"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/03/05/Donald-Trumps-europeiske-slekt-12236339.ece"}, {"field": "pageclass", "value": ["article"]}, {"field": "publishtime", "value": "2016-03-05T04:00:00.000Z"}, {"field": "recs-articleid", "value": "12236339"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-03-05T04:00:00.000Z"}, {"field": "recs-rawtitle", "value": "Donald Trumps europeiske slekt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Donald Trumps bestefar kom fra Kallstadt i Rheinland Westfalen. Donald Trumps meninger har dessverre ogs\u00e5 slekt i Tyskland."}, {"field": "thumbnail", "value": "http://content-thumbnail.cxpublic.com/content/thumbnail200x150/0e1a5733f16d2647dc8488428760ff4f071d1ec9.jpg?593f1240"}, {"field": "thumbnailfullheightdimensions", "value": "200x1846"}, {"field": "timestamp", "value": "2017-06-12T22:14:24.000Z"}, {"field": "title", "value": "Donald Trumps europeiske slekt"}, {"field": "url", "value": "http://www.adressa.no/pluss/meninger/2016/03/05/Donald-Trumps-europeiske-slekt-12236339.ece"}, {"field": "urlhash", "value": "0e1a5733f16d2647dc8488428760ff4f071d1ec9"}], "score": 0.8432933, "siteId": "9222270286501375973", "id": "0e1a5733f16d2647dc8488428760ff4f071d1ec9"}

