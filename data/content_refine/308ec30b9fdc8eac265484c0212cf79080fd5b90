{"fields": [{"field": "modifiedtime", "type": "time", "value": "2017-01-14T14:05:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Manchester United", "Liverpool FC", "Premier League"]}, {"field": "author", "value": "odd inge aas"}, {"field": "body", "value": ["Saken oppdateres.", "Manchester United mot Liverpool er fortsatt et gigantoppgj\u00f8r som samler TV-seere over hele verden.", "Begge de to mest suksessrike klubbene i engelsk fotballhistorie har r\u00f8ttene i tradisjonelle industrisamfunn, men er for lengst blitt globale konserner med milliardomsetning.", "De har ogs\u00e5 det til felles at de har amerikanske eiere, investorer som n\u00e5 vil kunne selge med enorme milliardgevinster.", "Mens man f\u00f8r kanskje s\u00e5 p\u00e5 fotballklubber som leket\u00f8y for ultrarike med behov for noe \u00e5 bruke penger p\u00e5, har en ekstrem inntekts\u00f8kning fra spesielt TV- og markedsrettigheter gjort Premier League-lagene til gode investeringsobjekter ogs\u00e5 rent \u00f8konomisk.", "Finanstidsskriftet Forbes verdsatte i fjor Manchester United til 28,3 milliarder kroner. Det er omtrent 20 milliarder kroner mer enn hva den meget omstridte Glazer-familien betalte for klubben for 11 \u00e5r siden.", "Liverpool prises til 13 mrd., noe som er opp fra de rundt 4 milliardene Fenway Sports Group betalte da de mer eller mindre reddet Anfield-klubben fra konkurs i 2010. Da hadde deres landsmenn Tom Hicks og George Gillett n\u00e6rmest kj\u00f8rt klubben fra 1892 fullstendig i gr\u00f8ften.", "Redningsaksjonen viser seg n\u00e5 \u00e5 v\u00e6re meget lukrativ ogs\u00e5 \u00f8konomisk. Britiske aviser skrev sist h\u00f8st at kinesiske investorer verdsatte klubben til i overkant av 10 mrd. da de viste interesse for \u00e5 kj\u00f8pe en andel av aksjene.", "En viktig grunn til verdi\u00f8kningen er at eierne har klart \u00e5 bygge ut Anfield med 8000 seter, noe som skal \u00f8ke de \u00e5rlige inntektene med 260 millioner.", "Mest penger kommer imidlertid fra den enorme TV-avtalen Premier League har med Sky Sports. Den er n\u00e5 verdt svimlende 22 mrd. i \u00e5ret.", "Manchester United p\u00e5 sin side er den engelske klubben som henter klart mest fra sin draktleverand\u00f8r. De f\u00e5r 780 mill i \u00e5ret for \u00e5 spille i Adidas, mens Chevrolet betaler 680 mill i \u00e5ret for \u00e5 ha sin logo p\u00e5 det r\u00f8de tekstilet.", "Stadige rekordsummer p\u00e5 det kommersielle feltet har gjort sitt til at ogs\u00e5 verdien av klubbene har skutt i v\u00e6ret.", "\u00c5 sette verdien p\u00e5 en fotballklubb er ingen eksakt vitenskap. Revisjonsselskapet KPMG kommer ogs\u00e5 med en \u00e5rlig vurdering av Premier League-lagene.\nDe har litt mindre tro p\u00e5 Manchester United enn Forbes, og setter verdien til 26,2 mrd. Liverpool verdsetter de ogs\u00e5 lavere, og priser Anfield-klubben til 11,5 mrd.", "Amerikanske eiere p\u00e5 jakt etter profitt har imidlertid ikke v\u00e6rt enkelt \u00e5 godta for fansen.", "I forbindelse med ti\u00e5rsjubileet for Glazer-familiens eierskap skrev supportergruppen The Independent Manchester United Supporters Trust at \u00abingen eiere i fotballhistorien har noen gang i noe land tatt s\u00e5 mye penger ut av en klubb som det Glazer-familien har\u00bb.", "De hevder at 10 mrd. er tatt ut av klubben, en stor del av det for \u00e5 betale l\u00e5nene investorene tok opp da de kj\u00f8pte klubben. Supporterne m\u00e5tte ta en stor del av regningen gjennom \u00f8kte billettpriser, samtidig som klubben tapte kraft i konkurransen om de beste spillerne mot nyrike konkurrenter.", "\u2013 Det er en skam at vi m\u00e5tte g\u00e5 gjennom all smerten og kaste bort det siste ti\u00e5ret for \u00e5 tillate at en familie uten tilknytning til Manchester United skulle berike seg selv p\u00e5 bekostning av klubben og dens supportere, uttalte supporterne.", "Konfliktene skyldes blant annet at idrettsklubber drives helt forskjellig i USA og Europa, sier NTNU-professor Harry Arne Solberg.", "\u2013 I Nord-Amerika tillater supporterne at det er en investering som skal gi en viss avkastning. I de europeiske fotballklubbene er det \u00e5 vinne og v\u00e6re suksessfull mye viktigere, sier han.", "Solberg trekker frem den enorme kampen om de beste spillerne i Europa som en av de store \u00f8konomiske hovedforskjellene. Den gj\u00f8r at europeisk fotball ikke vil v\u00e6re profitabel p\u00e5 samme m\u00e5te som klubber i USA.", "Fansen i England forventer at pengene ikke tas ut av klubben, men investeres i bedre spillere.", "\u2013 Samtlige klubber i NFL (ligaen for amerikanske fotball) g\u00e5r med overskudd. I Europa lever og \u00e5nder supporterne mer for sitt lag, mens det i USA er mer underholdning, sier professoren.", "Solberg trekker frem Liverpools forrige eiere, Tom Hicks og George Gillett, som en duo som ble overrasket over forholdene i England.", "\u2013 I etterkant karakteriserte eks-eierne fansen som religi\u00f8se fundamentalister, de skulle vinne for enhver pris, sier Solberg.", "Dagens Liverpool-eiere er mer popul\u00e6re siden de reddet klubben fra undergang, men ogs\u00e5 der har glorien begynt \u00e5 falme, sier Torbj\u00f8rn Flatin, redakt\u00f8r i supporterbladet Kopite.", "Forrige sesong reiste over 10 000 supportere seg og forlot kampen mot Sunderland 13 minutter f\u00f8r full tid i protest mot en planlagt \u00f8kning i billettprisene.", "Flatin tror protesten kom som et sjokk for eierne, for det er ingen tvil om at Anfield enkelt ville blitt utsolgt ogs\u00e5 med h\u00f8yere billettpriser.", "I en engelsk fotballklubb er det imidlertid ikke bare \u00f8konomiske lover om tilbud og ettersp\u00f8rsel som gjelder.", "\u2013 P\u00e5 Merseyside er det begrenset hva folk tjener, s\u00e5 en slik \u00f8kning ble bare ikke akseptert. Det er litt andre mekanismer i engelsk fotball enn i amerikansk idrett, sier Flatin.", "Protesten f\u00f8rte til at ledelsen droppet planene, men satte trolig ogs\u00e5 en stopper for neste trinn i utvidelsen av Anfield.", "\u2013 Signalene er at det ikke blir aktuelt, for de vil ikke tjene penger fort nok. De gutta er i dette fordi det er en stor investering i en global merkevare, sier Flatin.", "Stiftet: 1878", "Hjemmebane: Old Trafford (75 600)", "Manager: Jos\u00e9 Mourinho", "Meritter: Har vunnet ligaen 20 ganger, Champions League tre ganger, cupvinnercupen \u00e9n gang, FA cupen 12 ganger, ligacupen fire ganger", "Vis fakta", "Stiftet: 1892", "Hjemmebane: Anfield (54 000)", "Manager: J\u00fcrgen Klopp", "Meritter: Har vunnet ligaen 18 ganger, Champions League fem ganger, UEFA -cupen tre ganger, FA cupen syv ganger, ligacupen \u00e5tte ganger.", "Vis fakta", "Rivalene fra nordvest er ikke alene om \u00e5 ha opplevd stor verdi\u00f8kning.", "Den russiske oligarken Roman Abramovitsj tok p\u00e5 mange m\u00e5ter pengeracet i engelsk fotball til et nytt niv\u00e5 da han kj\u00f8pte Chelsea i 2003 for omtrent 2 mrd.", "Han fortsatte med \u00e5 investere oljemilliarder i London-klubben. I tillegg til mye moro, fire ligatrofeer og en Champions League-pokal, har han ogs\u00e5 sikret seg solid \u00f8konomisk gevinst. Klubben er if\u00f8lge Forbes beregninger n\u00e5 verdt 14,4 mrd.", "I 2008 kj\u00f8pte Sjeik Mansour fra Abu Dhabi Manchester City for 3 mrd. Ogs\u00e5 fra Midt\u00f8sten har oljepengene rent i forholdsvis frie str\u00f8mmer i \u00e5rene etter, b\u00e5de til investeringer i spillerstall og infrastruktur til flere milliarder kroner. N\u00e5 mener Forbes at klubben er verdt 16,3 mrd.", "En pen verdi\u00f8kning har ogs\u00e5 amerikanske Stan Kroenke hatt i Arsenal. Da han overtok kontrollen i 2011 var verdien 10,2 mrd., n\u00e5 mener Forbes at verdien er p\u00e5 17 mrd.", "KPMG tror Manchester City kan omsettes for 14,6 mrd., Arsenal 15,1 mrd., Chelsea 13,1 mrd. og Tottenham 7,2 mrd.", "H\u00f8r \u00e5rets f\u00f8rste Aftenpodden Sport hvor du f\u00e5r svaret p\u00e5 hvorfor Tj\u00e6rn\u00e5s ble irritert under Idrettsgallaen:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "ce0447070c4671fb470f87598d7eccb6fc956677018b503b2f3c3bb6e722306f"}, {"field": "createtime", "value": "2017-01-13T20:03:34.000Z"}, {"field": "description", "value": "Premier League-klubbene har hatt en enorm verdistigning de siste \u00e5rene. Gevinsten havner i lommen p\u00e5 utenlandske mangemilliard\u00e6rer."}, {"field": "heading", "value": ["Gigantklubbene er gullgruver for omstridte, amerikanske milliard\u00e6rer -adressa.no", "Kinesisk interesse", "TV-deal til 22 milliarder", "I konflikt med supporterne", "Forskjellige kulturer", "Stor supporterprotest", "Oljemilliarder"]}, {"field": "id", "value": "308ec30b9fdc8eac265484c0212cf79080fd5b90"}, {"field": "keyword", "value": ["Manchester United", "Liverpool FC", "Premier League"]}, {"field": "keywords", "value": "Manchester United,Liverpool FC,Premier League"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": ["adidas", "forbes", "manchester united", "chevrolet"]}, {"field": "kw-concept", "value": ["supportere", "klubb", "milliarder kroner", "mrd"]}, {"field": "kw-entity", "value": ["tom hicks og george gillett", "glazer", "tj\u00e6rn\u00e5s", "kopite", "midt\u00f8sten", "merseyside", "liverpool fc", "abu dhabi manchester city", "fenway sports group", "anfield", "premier league", "idrettsgallaen", "sjeik mansour", "sky sports", "sunderland 13", "manchester city", "tottenham", "the independent manchester united supporters trust", "aftenpodden sport", "champions league"]}, {"field": "kw-location", "value": ["chelsea", "england", "europa", "london", "nord-amerika", "trafford", "arsenal"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn flatin", "harry arne solberg", "george gillett", "tom hicks", "roman abramovitsj", "stan kroenke"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/022812c1-ec55-49b3-b6a1-a8ec591222b8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gigantklubbene er gullgruver for omstridte, amerikanske milliard\u00e6rer"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Gigantklubbene-er-gullgruver-for-omstridte_-amerikanske-milliardarer-228751b.html"}, {"field": "pageclass", "value": ["article"]}, {"field": "publishtime", "value": "2017-01-14T11:27:10.000Z"}, {"field": "recs-articleid", "value": "228751"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-01-14T11:27:10.000Z"}, {"field": "recs-rawtitle", "value": "Gigantklubbene er gullgruver for omstridte, amerikanske milliard\u00e6rer -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Premier League-klubbene har hatt en enorm verdistigning de siste \u00e5rene. Gevinsten havner i lommen p\u00e5 utenlandske mangemilliard\u00e6rer."}, {"field": "thumbnail", "value": "http://content-thumbnail.cxpublic.com/content/thumbnail200x150/308ec30b9fdc8eac265484c0212cf79080fd5b90.jpg?591eaaad"}, {"field": "thumbnailfullheightdimensions", "value": "200x1851"}, {"field": "timestamp", "value": "2017-05-19T08:19:57.000Z"}, {"field": "title", "value": "Gigantklubbene er gullgruver for omstridte, amerikanske milliard\u00e6rer"}, {"field": "url", "value": "http://www.adressa.no/100Sport/fotball/Gigantklubbene-er-gullgruver-for-omstridte_-amerikanske-milliardarer-228751b.html"}, {"field": "urlhash", "value": "308ec30b9fdc8eac265484c0212cf79080fd5b90"}], "score": 0.72256875, "siteId": "9222270286501375973", "id": "308ec30b9fdc8eac265484c0212cf79080fd5b90"}

