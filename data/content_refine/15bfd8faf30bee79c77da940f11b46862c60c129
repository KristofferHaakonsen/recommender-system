{"fields": [{"field": "modifiedtime", "type": "time", "value": "2012-04-18T10:10:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Man skal ha evnen til \u00e5 tenke alternativt, v\u00e6re praktisk anlagt og se lyst p\u00e5 livet for \u00e5 g\u00e5 i gang med Emily Elmenhorsts boligprosjekt. Hun har bodd flere \u00e5r i Stj\u00f8rdal og fant seg godt til rette i Tr\u00f8ndelag. Da hun kom over den nedlagte bensinstasjonen p\u00e5 Skatval var hun ikke i tvil. Hun s\u00e5 straks potensialet i den tidligere Mobilstasjonen, og i dag er den hennes hjem - og verksted.", "Lyst og luftig", "- Til \u00e5 begynne med leide jeg de gamle butikklokalene som ligger vegg i vegg, og etter litt akkedering gikk eieren med p\u00e5 \u00e5 selge hele eiendommen. En Mobil bensinstasjon fra 1961, med str\u00f8k av funksjonalisme.", "- Huset er som en kasse og kan ikke sammenlignes med funkisboligene som ble bygd p\u00e5 30-tallet, og som jeg personlig synes er mye finere, men jeg liker formen p\u00e5 dette huset ogs\u00e5, og stortrives her.", "- Utsikten er super, og se p\u00e5 det lyset! Er det ikke fantastisk?!", "Mahogny p\u00e5 kj\u00f8kkenet", "Vi st\u00e5r p\u00e5 terskelen til stua. Det hvitmalte rommet bader i sollys fra vindusveggen midt i mot. Akkurat n\u00e5 er det vanskelig \u00e5 forestille seg menn i bl\u00e5 kjeldresser med svarte oljerender under neglene her inne, men det var nettopp her i stua de sto og mekket p\u00e5 bilene. Og der garasjeporten til verkstedet en gang l\u00e5, har Emily montert kj\u00f8kken, skjult bak en vegg som n\u00e5r bare delvis opp til taket, og dermed s\u00f8rger for at lyset g\u00e5r gjennom hele rommet.", "- Kj\u00f8kkeninnredningen var opprinnelig et mahognyskap som jeg kj\u00f8pte hos en brukthandler i Trondheim. Med litt tilpassing, gjorde jeg det om til innredning, med plass til gasskomfyren, forteller hun.", "- Jeg har allerede \u00f8delagt en runde med kaffe i dag fordi jeg ikke holdt tellinga, sier hun liketil og ler h\u00f8yt.", "Vi f\u00e5r \u00f8yeblikkelig f\u00f8lelsen av at her er det h\u00f8yt under taket, selv om det er senket med en meter. Emily er gjestfri, og stua hennes \u00e5pen og luftig.", "Flott vindusvegg", "- Jeg er ikke s\u00e5 glad i gardiner, sier hun og vender blikket mot vindusveggen.", "Det kan vi forst\u00e5, vinduene er praktfulle. Alle er skiftet ut, men hun har beholdt st\u00f8rrelsen p\u00e5 dem. P\u00e5 \u00f8stveggen har hun satt inn en d\u00f8r med glass ut til den rommelige terrassen, og denne veggen er ferdig restaurert og slammet. - S\u00e5 langt har nok vinduene v\u00e6rt det tyngste \u00f8konomiske l\u00f8ftet, men i et fysisk perspektiv har ogs\u00e5 regj\u00f8ringen krevd sin kvinne.", "- Det har g\u00e5tt med en del Zalo og sagspon for \u00e5 bli kvitt alt oljes\u00f8let i vegger og tak, og utrolig nok s\u00e5 ble det bra. Men det var litt av en jobb, smiler hun. Tidligere var det betong p\u00e5 hele gulvflaten her, men der la jeg parkett, forteller hun.", "Sm\u00f8rgrav under stua", "Midt p\u00e5 gulvet, foran den nye vedovnen, st\u00e5r en r\u00f8d lenestol p\u00e5 et lite gulvteppe.", "- Vent, skal dere f\u00e5 se noe. Emily sparker unna teppet, som ble laget av kunstnermoren hennes, og l\u00f8fter opp lemmen som kommer til syne.", "- Her l\u00e5 sm\u00f8regrava, sier hun og peker ned i gulvet. N\u00e5 er det oljefritt og hvitt i \u00abdypet\u00bb, og sm\u00f8regrava er oppgradert til smart lagringsplass.", "Kreativ dame", "En gang ville hun bli blomsterdekorat\u00f8r, men hadde ikke mot til \u00e5 reise fra hjembyen Oslo, s\u00e5 hun ble hjemme og utdannet seg til vindusdekorat\u00f8r i stedet. Siden har hun v\u00e6rt i stadig utvikling, men interessen for blomster har hun beholdt, og p\u00e5 det innerste rommet i boligen er hun igang med sin helt spesielle gulvdekor. Laget av servietter med ulike blomstermotiv.", "Teknikken, decopage, best\u00e5r i \u00e5 rive servietter i et m\u00f8nster, lime det til gulvet og lakke over.", "- Lag for lag, bygger jeg opp dekoren jeg vil ha, og n\u00e5r jeg er forn\u00f8yd avslutter jeg med tre lag lakk, for at gulvet skal bli slitesterkt. Det kan bli s\u00e5 mange som sju lag servietter som overlapper hverandre f\u00f8r jeg f\u00e5r \u00f8nsket effekt, s\u00e5 denne jobben krever t\u00e5lmodighet, forteller hun - og gulvet koster 2000 kroner pr m{+2}, legger hun sp\u00f8kefullt til.", "Men t\u00e5lmodighet ser ikke ut til \u00e5 v\u00e6re et problem hos Emily. P\u00e5 den ene d\u00f8ren har hun laget d\u00f8rkarm i mosaikk, satt sammen av bitte, bitte sm\u00e5 trebiter i ulike farger.", "- Listverket var allerede malt og stammer fra den siste leiligheten jeg hadde i Oslo, s\u00e5 det var i grunnen bare \u00e5 montere den her.", "- Bare? Det m\u00e5 da ha v\u00e6rt tidkrevende \u00e5 sage til og lime alle disse sm\u00e5 bitene?", "- Eh, jo. N\u00e5r jeg tenker meg om s\u00e5 gikk vel hele p\u00e5ska med til den d\u00f8rkarmen, sier hun og sl\u00e5r opp latterd\u00f8ra igjen.", "Nostalgi p\u00e5 badet", "- Og her er badet, sier hun og \u00e5pner d\u00f8ra. Stilrent og enkelt, med hvite fliser mot mosaikk i lyse bl\u00e5toner.", "- S\u00e5 du dukkehuset som hang p\u00e5 veggen i stua? Det har de samme mosaikkflisene i et av rommene, s\u00e5 ubevisst har jeg nok v\u00e6rt litt nostalgisk i fargevalget her inne, smiler hun.", "S\u00f8strene sl\u00e5r seg ned", "Dukkehuset fikk Emily som lita jente, og rundt om i stua st\u00e5r flere eksempler p\u00e5 familien Elmenhorsts kunstneriske uttrykk. Emily selv vant nylig en pris fra Norsk Husflidslag for smykkeserien hun designet med selburosa som dekor, og mange av de andre smykkene hennes er \u00e5 f\u00e5 kj\u00f8pt b\u00e5de hos Norway Design og gullsmed Dahlsveen i Trondheim. I underetasjen har hun verksted, som hun for tiden deler med sin fire \u00e5r yngre s\u00f8ster Randi. Hun er industridesigner, men lager ogs\u00e5 kunst og smykker og har epoxy som favorittmateriale.", "Det er alts\u00e5 mulig \u00e5 gj\u00f8re en bensinstasjon til bolig. Det har Emily vist. S\u00e5 kom Randi p\u00e5 bes\u00f8k, og fant ut at Skatval er et fint sted \u00e5 bo, hun ogs\u00e5. Og sannelig, et stykke ned i veien st\u00e5r et forfallent uthus, med grisebinge, trau og innvendig utedo. Perfekt, sa Randi og kj\u00f8pte herligheten."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "b46b00dcd8ada88978e9cd29e91833c4f7a3413b20dd08c31aba19d5b246fcc1"}, {"field": "createtime", "value": "2017-02-13T10:35:58.000Z"}, {"field": "description", "value": "- Jamen, her kan jeg bo, tenkte Emily og dermed var det gjort. Oljes\u00f8l og bensin ble fjernet, vinduene skiftet ut og sm\u00f8regraven ble lager for den energiske kunstneren fra Oslo."}, {"field": "dominantimage", "value": "http://www.adressa.no/incoming/article1185422.ece5/ALTERNATES/w980-default/skatval011"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/15bfd8faf30bee79c77da940f11b46862c60c129.jpg?599890cc"}, {"field": "dominantthumbnaildimensions", "value": "300x169"}, {"field": "heading", "value": "Med stua over sm\u00f8regrava -adressa.no"}, {"field": "id", "value": "15bfd8faf30bee79c77da940f11b46862c60c129"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["vegg", "gulvet", "stua", "rommet", "lyst", "vinduene"]}, {"field": "kw-entity", "value": ["mobil", "norsk husflidslag", "randi", "zalo", "dahlsveen", "skatval", "norway design", "mobilstasjonen"]}, {"field": "kw-location", "value": ["tr\u00f8ndelag", "trondheim", "oslo", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": "emily elmenhorsts"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1185422.ece5/ALTERNATES/w980-default/skatval011"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med stua over sm\u00f8regrava"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article773986.ece"}, {"field": "pageclass", "value": ["article"]}, {"field": "publishtime", "value": "2006-12-19T07:35:01.000Z"}, {"field": "recs-articleid", "value": "1917156"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2006-12-19T07:35:01.000Z"}, {"field": "recs-rawtitle", "value": "Med stua over sm\u00f8regrava -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Jamen, her kan jeg bo, tenkte Emily og dermed var det gjort. Oljes\u00f8l og bensin ble fjernet, vinduene skiftet ut og sm\u00f8regraven ble lager for den energiske kunstneren fra Oslo."}, {"field": "thumbnail", "value": "http://content-thumbnail.cxpublic.com/content/thumbnail200x150/15bfd8faf30bee79c77da940f11b46862c60c129.jpg?599890cc"}, {"field": "thumbnailfullheightdimensions", "value": "200x2259"}, {"field": "timestamp", "value": "2017-08-19T19:26:04.000Z"}, {"field": "title", "value": "Med stua over sm\u00f8regrava"}, {"field": "url", "value": "http://www.adressa.no/forbruker/hjem/article773986.ece"}, {"field": "urlhash", "value": "15bfd8faf30bee79c77da940f11b46862c60c129"}], "score": 0.86458087, "siteId": "9222270286501375973", "id": "15bfd8faf30bee79c77da940f11b46862c60c129"}

