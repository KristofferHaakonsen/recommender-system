{"fields": [{"field": "modifiedtime", "type": "time", "value": "2012-06-19T08:11:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Leif er alenepappa for Oskar p\u00e5 fem \u00e5r og Kornelia p\u00e5 tre. Heldigvis har den lille familien godt med plass p\u00e5 Kvamsvoll; et hvitmalt hus s\u00e5nn cirka midt i Fannrem sentrum, og som sto ferdig i 1918.", "Massevis av gr\u00f8nn boltreplass rundt huset, en hengek\u00f8ye mellom to tr\u00e6r og et stort, selvbygget sj\u00f8r\u00f8verskip p\u00e5 plena. Her bor det en kreativ, leken familie. Det gamle grisefj\u00f8set er fullt av Leif sin redesign, og kjelleren som etter hvert kan bli en peisestue er enn s\u00e5 lenge pappas verksted.", "Startet med kurvstolen", "\u2013Det begynte for halvannet \u00e5r siden. Jeg beh\u00f8vde en kurvstol til den nye overbygde terrassen, s\u00e5 jeg dro p\u00e5 en bruktbutikk og fant stolen. Men s\u00e5 fortsatte jeg likes\u00e5 godt bare med \u00e5 bes\u00f8ke bruktbutikker, sier Leif. Han var rett og slett blitt hektet, og n\u00e5 blir det gjerne en tre-fire ulike bruktbutikker i uka. Og ganske ofte, egentlig nesten hver gang, blir det med noe hjem. Noe Leif ser kan bli noe annet, ofte med enkle, men morsomme, grep.", "Kurvstolen, den som startet det hele, st\u00e5r p\u00e5 terrassen og ser, utrolig nok, fortsatt bare ut som en kurvstol. Alt det andre fusentasten har dratt med seg hjem har derimot f\u00e5tt en forvandling.", "En stabel med gamle vinylplater kan selvsagt bli en fin-fin taklampe, og en kaffekjele kan jo f\u00e5 en lampeskjerm stukket ned i tuten \u2013 s\u00e5 blir det en lampe det ogs\u00e5. Gamle vaskebrett kommer igjen til heder og \u00e6re n\u00e5r Fusentast lar dem bli skapd\u00f8rer.", "Rekreasjon og hobby", "Forvandlingene skjer om kveldene etter at ungene har lagt seg, og selv om Leif selger noen av produktene er dette hobby. Det er i alle fall ikke noe \u00e5 tjene seg rik p\u00e5. Det er rekreasjon, som Leif kaller det. Fusentast Re:kreasjon kaller han Facebook-siden hvor alle produktene legges ut med bilder, og hvor de ogs\u00e5 f\u00e5r artige navn og beskrivelser.", "Kona til Leif d\u00f8de like etter at minstejenta ble f\u00f8dt, og som alenepappa blir det mye hjemmetid. Det er godt \u00e5 ha noe \u00e5 fylle den med, skape noe mens tankene bare f\u00e5r vandre fritt.", "\u2013Det er rekreasjon \u00e5 kreere, jeg m\u00e5 ha noe \u00e5 holde p\u00e5 med. Og det er ogs\u00e5 rekreasjon \u00e5 f\u00e5 fram smilet hos de som ser re:kreasjonene, sier Leif.", "Kul Leif-style", "Nede i verkstedet tar han p\u00e5 \u00f8retelefonene og kobler ut verden utenfor. Leif kan mye om m\u00f8belproduksjon, for han har jobbet b\u00e5de hos Stompa og Brekke Industrier. N\u00e5 er han arbeidss\u00f8kende, men hodet hviler aldri.", "\u2013Jeg er kreativ hele tiden, uansett hva jeg holder p\u00e5 med, om det er m\u00f8beldesign, matlaging eller skriving, sier Leif. Men han vil ikke sette kreativiteten sin i en bestemt b\u00e5s.", "\u2013Det jeg lager er verken shabby chic eller den industrielle, mer maskuline, stilen. Jeg vil egentlig bare lage noe som er kult, og da er det det samme hva det heter. Vi kan kalle det Leif-style, smiler Leif som i alle fall er klar p\u00e5 at han er maksimalist, ikke minimalist. Det gror godt rund han, av b\u00f8ttekrakker, koffertskap og gitarlamper \u2013 blant s\u00e5 mye annet.", "Utenfor A4-arket", "P\u00e5 verkstedet har Fusentast den ber\u00f8mte n\u00e5la i veggen, og klokken st\u00e5r hele tiden p\u00e5 halv tolv. For Leif syns livet som oftest er p\u00e5 halv tolv.", "\u2013Hvis du ser for deg at de fleste mennesker er innenfor rammen p\u00e5 et A4-ark, s\u00e5 er nok jeg like utenfor der et sted, sier Leif. Og legger til:", "\u2013Men det er da ikke noe g\u00e6li med verken A5 eller A6 eller.", "Leif Arne Asklund vil lage personlige m\u00f8bler, s\u00e5nne som ingen andre har. Og det f\u00e5r du hvis du sjekker ut kolleksjonen til Fusentast.", "I hagen sitter tre\u00e5ringen Kornelia ved et pappalaget tegnebord med tavlemaling p\u00e5 bordplaten. En gammel fromasjform har f\u00e5tt plass i midten, for \u00e5 holde orden p\u00e5 kritt og fargestifter, midt oppi der st\u00e5r en stor blyant som en gang var et bordbein. Og som Leif sier:", "\u2013Ungene tegner ofte, men jeg lager aldri fromasj. Derfor er det bedre \u00e5 kunne bruke formen til kritt.", "Og s\u00e5 er det jammen stas \u00e5 f\u00e5 tegne rett p\u00e5 bordet ogs\u00e5.", "Det skal ofte s\u00e5 lite til, for \u00e5 skape det unike.", "For mer om Fusentast Rekresasjon, sjekk: www.facebook.com/rekreasjon"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "cbcca754f89cc75361be7edbef3890942d802caaef989bbf19aef1001f55c73d"}, {"field": "createtime", "value": "2012-05-30T10:38:56.681Z"}, {"field": "description", "value": "-Fusentast betyr p\u00e5g\u00e5ende fjaskaill, smiler Leif, og hilser med en h\u00f8yreh\u00e5nd full av hvite malingsrester."}, {"field": "dominantimage", "value": "http://www.adressa.no/incoming/article1404802.ece5/ALTERNATES/w980-default/fusen%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a7ff98244b0a5f35a73bcccf70b0c4e09632bc4.jpg?597b2257"}, {"field": "dominantthumbnaildimensions", "value": "300x169"}, {"field": "heading", "value": "Fusentasten fra Fannrem -adressa.no"}, {"field": "id", "value": "7a7ff98244b0a5f35a73bcccf70b0c4e09632bc4"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "facebook"}, {"field": "kw-concept", "value": "fusentast"}, {"field": "kw-entity", "value": ["brekke industrier", "leif", "noe leif", "kvamsvoll", "kornelia", "oskar", "fusentast rekresasjon", "fannrem", "stompa og brekke industrier"]}, {"field": "kw-pageclass", "value": "article"}, {"field": "kw-person", "value": "leif arne asklund"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1404802.ece5/ALTERNATES/w980-default/fusen%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fusentasten fra Fannrem"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1690083.ece"}, {"field": "pageclass", "value": ["article"]}, {"field": "publishtime", "value": "2011-09-06T09:06:23.000Z"}, {"field": "recs-articleid", "value": "959523"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-09-06T09:06:23.000Z"}, {"field": "recs-rawtitle", "value": "Fusentasten fra Fannrem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "-Fusentast betyr p\u00e5g\u00e5ende fjaskaill, smiler Leif, og hilser med en h\u00f8yreh\u00e5nd full av hvite malingsrester."}, {"field": "thumbnail", "value": "http://content-thumbnail.cxpublic.com/content/thumbnail200x150/7a7ff98244b0a5f35a73bcccf70b0c4e09632bc4.jpg?597b2257"}, {"field": "thumbnailfullheightdimensions", "value": "200x6302"}, {"field": "timestamp", "value": "2017-07-28T11:39:03.000Z"}, {"field": "title", "value": "Fusentasten fra Fannrem"}, {"field": "url", "value": "http://www.adressa.no/forbruker/hjem/article1690083.ece"}, {"field": "urlhash", "value": "7a7ff98244b0a5f35a73bcccf70b0c4e09632bc4"}], "score": 1.2630626, "siteId": "9222270286501375973", "id": "7a7ff98244b0a5f35a73bcccf70b0c4e09632bc4"}

