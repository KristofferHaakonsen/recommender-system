{"fields": [{"field": "modifiedtime", "type": "time", "value": "2014-05-20T13:25:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone m\u00f8rkved"}, {"field": "body", "value": ["Saken oppdateres.", "Er de profesjonelle organistene like begeistret som menighet og konsertpublikum?", "Vi spurte fire organister om hva de mener om klangen i Nidarosdomens nyrestaurerte hovedorgel.", "Henning Sommerro , komponist, artist", "\u2013 Nidarosdomen har Wagnerorgelet fra barokkens tid, og Steinmeyerorgelet, som har en slags romantisk klang. De er som to verdener ved siden av hverandre. Steinmeyerorgelet ser nytt ut, men er nesten samme orgelet som f\u00f8r. Som det stod der f\u00f8r restaureringen var det slitt og slitent, den fine orgelklangen ogs\u00e5. N\u00e5 er det gjenoppbygd og intonert p\u00e5 nytt og klinger klarere.", "\u2013 Du komponerte et nytt preludium og postludium til orgelet, som ble framf\u00f8rt p\u00e5 festgudstjenesten 17. mai. Der kunne du ikke dy deg for \u00e5 leke litt med orgelets muligheter. Klang det slik som du hadde ventet?", "\u2013 Ja, \u00e5 ja, det var rytmisk krevende, og kirkerommet med etterklangen er i seg selv en stor utfordring. Knut St\u00f8rdal ved orgelet kom godt fra det.", "\u2013 N\u00e5r skal du selv spille p\u00e5 Steinmeyerorgelet?", "\u2013 Jeg h\u00e5per og regner med at jeg kommer til \u00e5 gj\u00f8re det - p\u00e5 min m\u00e5te, da. Alle orgler er forskjellige, og en organist skal ha forst\u00e5else for instrumentets karakter. Ingen av oss er vant til det gjenoppbygde orgelet enn\u00e5, og ingen av organistene hadde f\u00e5tt s\u00e6rlig mer \u00f8vetid enn noen minutter hver f\u00f8r innvielseshelgen 17. og 18. mai. Det vil ta tid \u00e5 bli skikkelig kjent med et slikt orgel.", "Knut Kirkes\u00e6ther , kirkemusiker, kulturgr\u00fcnder, tidligere domkantor i Nidarosdomen", "\u2013 Flere kirker og konserthus har f\u00e5tt nye orgler de siste \u00e5rene, men ingen som Steinmeyerorgelet. Restaureringen har v\u00e6rt bryet verd - utvilsomt, og n\u00e5r man tenker p\u00e5 all turbulensen gjennom mange \u00e5r som til tider kunne ligne en palestinakonflikt, fremst\u00e5r det som et mirakel at det n\u00e5 st\u00e5r her. Per Fridtjov Bonsaksen har st\u00e5tt i striden i 40 \u00e5r, s\u00e5 dette m\u00e5 v\u00e6re en gledens dag for ham. I mange \u00e5r manglet orgelet fasade, og den som n\u00e5 st\u00e5r der, tilf\u00f8rer et nytt estetisk element i kirkerommet.", "\u2013 Hva synes du om orgelklangen?", "\u2013 Sv\u00e6rt vellykket. Rommet har rik etterklang, men ikke s\u00e5 lang at musikken blir gr\u00f8t. Vi kan f\u00f8lge linjen i musikken. Dessuten er det potens i orgelet, s\u00e5 grunnen formelig rister. N\u00e5r orgelet klemmer til, skal lyden kjennes i brystbeinet, og det gj\u00f8r det! Jeg er imponert over estetikken i hver enkelt stemme og balansen mellom dem. Her har det v\u00e6rt en tanke og en plan med hver enkelt pipe. De trer fram som enkeltstemmer og blander seg til et makel\u00f8st resultat.", "\u2013 Hvordan ser du p\u00e5 fremtiden for orgelet?", "\u2013 Det som opptar og undrer meg n\u00e5, er den n\u00e6re fremtid og finansieringen. Hvorfor sitter pengene s\u00e5 langt inne hos n\u00e6ringslivet i Trondheim? Det er ikke urimelig heller at staten bidrar til hovedorgelet i landets eneste katedral som st\u00e5r og lyser i norsk historie, kulturhistorie og religionshistorie, som er europeisk pilegrimskirke, og som betyr noe for alle over hele landet. Underlig er det ogs\u00e5 at to regjeringer p\u00e5 rad holder p\u00e5 at menigheten skal betale orgelet selv, mens det nye orgelet i Oslo domkirke fikk fem statlige millioner midt p\u00e5 1990-tallet etter inngripen fra statsminister Gro Harlem Brundtland.", "St\u00e5le Storl\u00f8kken , komponist, artist", "\u2013 Jeg har bare tjuvh\u00f8rt p\u00e5 Steinmeyerorgelet enn\u00e5, og det gir et visst innblikk i kraften i orgelet og de mange mulighetene. Det er et samsvar mellom klangen i orgelet og det veldige kirkerommet som gj\u00f8r at jeg gleder meg enormt til \u00e5 f\u00e5 spille p\u00e5 orgelet. N\u00e5r du h\u00f8rer p\u00e5 volumet og hvordan lyden b\u00e6rer og oppf\u00f8rer seg, skj\u00f8nner du at her har noen tenkt, noen som vet hva de holder p\u00e5 med. Jeg har spilt p\u00e5 andre kirkeorgler, og noen steder l\u00e5ter det n\u00e6rmest plombert, lyden kommer ikke ordentlig ut. Jeg har ogs\u00e5 v\u00e6rt med p\u00e5 at noe musikk ikke funker p\u00e5 kirkeorgel p\u00e5 grunn av etterklangen. Lyden, volumet og rommet st\u00e5r ikke til hverandre. Men det virker ikke som dette blir noe problem med Steinmeyerorgelet!", "\u2013 Det varer ikke lenge f\u00f8r du f\u00e5r slippe til p\u00e5 Steinmeyerorgelet?", "\u2013 Nei, 31. juli under Olavsfestdagene spiller jeg med Motorpsycho i Nidarosdomen. Bandet har 25-\u00e5rsjubileum og sl\u00e5r til med f\u00f8rste gang \u00e5 synge p\u00e5 norsk, med nyskrevet musikk for anledningen. \u00abEn konsert for folk flest\u00bb blir en konsert med Steinmeyerorgel, korsang og forfatter Johan Harstads \u00abManifest for Folk Flest\u00bb som byggesteiner.", "Harald Rise , professor, NTNU Institutt for musikk, skriver dette i en epost som svar p\u00e5 sp\u00f8rsm\u00e5lene fra Adresseavisen:", "\u00ab\u00c9n konsert er lite for \u00e5 kunne bed\u00f8mme alle sider ved et s\u00e5 stort orgels klangkvaliteter. Men som forventet h\u00f8rte jeg ingen ting som tyder p\u00e5 noe annet enn at Steinmeyerorgelet er et katedralorgel av ypperste klasse: Briljans i toppen, fylde og bredde i dybden. Stort og monumentalt klangbilde, men velbalansert i rommet, uten \u00e5 v\u00e6re p\u00e5trengende selv i tutti.", "Dette betyr at Trondheim n\u00e5 har maktet \u00e5 ivareta og restaurere tre store historiske orgler som alle tilh\u00f8rer den samme internasjonale toppklasse med hensyn til kvalitet og kulturhistorisk verdi, og av betydning for orgelkulturen b\u00e5de lokalt og internasjonalt: Wagnerorgelet og Steinmeyerorgelet i Domen, og Sauerorgelet i V\u00e5r Frue.", "Det helt spesielle med Steinmeyerorgelet er prosjektets dimensjoner: Orgelet er kolossalt stort og med utallige klangfarger og -nyanser, det er teknisk komplisert, det er kostbart, og har en dramatisk historie.", "I tida framover blir \u00abetterbruken\u00bb etter innvielsesfesten avgj\u00f8rende for i hvilken grad restaureringsprosjektene f\u00e5r betydning ogs\u00e5 ut over fagmilj\u00f8ene for orgel- og kirkemusikk: Vil Trondheims nyoppn\u00e5dde status som orgelkulturelt tyngdepunkt bli fulgt opp med ressurser til \u00e5 drive formidling av orgelkunst gjennom konserter, seminarer, innspillinger, forskning, publikasjoner etc. knyttet til praktorglene? Eller vil instrumentene f\u00f8rst og fremst bli turistattraksjoner p\u00e5 linje med byens \u00f8vrige?\u00bb"]}, {"field": "category0", "value": "kultur"}, {"field": "contenthash", "value": "c3944b94c5ea7bfe3b3e7d1453b4376791f5b6f610f0820e6a81edb87e958472"}, {"field": "createtime", "value": "2016-06-18T18:26:03.000Z"}, {"field": "description", "value": "Steinmeyerorgelet begeistret profesjonelle organister stort, b\u00e5de ved innvielsesgudstjenesten s\u00f8ndag og konserten om kvelden."}, {"field": "dominantimage", "value": "http://www.adressa.no/kultur/article9723869.ece/ALTERNATES/w980-default/Orgelenquete.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ccf596020f9a3051ab4cd381abbd13011d0d822d.jpg?597e2bab"}, {"field": "dominantthumbnaildimensions", "value": "300x169"}, {"field": "heading", "value": "Imponert over Steinmeyer-klangen -adressa.no"}, {"field": "id", "value": "ccf596020f9a3051ab4cd381abbd13011d0d822d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["profesjonelle organister", "orgel"]}, {"field": "kw-entity", "value": ["v\u00e5r frue", "nidarosdomen", "steinmeyerorgel", "sauerorgelet", "motorpsycho", "per fridtjov bonsaksen", "institutt", "steinmeyer", "manifest for folk flest", "olavsfestdagene", "gro harlem brundtland", "wagnerorgelet", "steinmeyerorgelet", "adresseavisen", "folk flest", "domen"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["johan harstads", "henning sommerro", "knut kirkes\u00e6ther", "harald rise", "st\u00e5le storl\u00f8kken", "knut st\u00f8rdal"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9723869.ece/ALTERNATES/w980-default/Orgelenquete.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Imponert over Steinmeyer-klangen"}, {"field": "og-type", "value": "article"}, {"field": "og-url", "value": "http://www.adressa.no/kultur/article9723870.ece"}, {"field": "pageclass", "value": ["article"]}, {"field": "publishtime", "value": "2014-05-20T13:01:08.000Z"}, {"field": "recs-articleid", "value": "9723870"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-05-20T13:01:08.000Z"}, {"field": "recs-rawtitle", "value": "Imponert over Steinmeyer-klangen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Steinmeyerorgelet begeistret profesjonelle organister stort, b\u00e5de ved innvielsesgudstjenesten s\u00f8ndag og konserten om kvelden."}, {"field": "thumbnail", "value": "http://content-thumbnail.cxpublic.com/content/thumbnail200x150/ccf596020f9a3051ab4cd381abbd13011d0d822d.jpg?597e2bab"}, {"field": "thumbnailfullheightdimensions", "value": "200x1522"}, {"field": "timestamp", "value": "2017-07-30T18:55:39.000Z"}, {"field": "title", "value": "Imponert over Steinmeyer-klangen"}, {"field": "url", "value": "http://www.adressa.no/kultur/article9723870.ece"}, {"field": "urlhash", "value": "ccf596020f9a3051ab4cd381abbd13011d0d822d"}], "score": 0.72505295, "siteId": "9222270286501375973", "id": "ccf596020f9a3051ab4cd381abbd13011d0d822d"}

