{"fields": [{"field": "modifiedtime", "type": "time", "value": "2012-04-24T13:38:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Med score p\u00e5 10 av 10 mulige p\u00e5 jordmors \u00absunnhetstest\u00bb, lover fremtiden bra for den 3550 gram tunge og 52 centimeter lange jenta. Mens vi andre s\u00e5 Dagsrevyen eller var i ferd med \u00e5 v\u00e5kne opp fra middagshvilen, ble hun f\u00f8dt sist mandag for en uke siden klokken 19.22. F\u00f8dselen forl\u00f8p helt uten problemer, og mamma Anita Sneeggen (28) kunne raskt konstantere at det var ei frisk lita pie som koste seg p\u00e5 brystet hennes. Men det var f\u00f8rst i g\u00e5r hun fikk vite at hun hadde f\u00f8dt Trondheims-borger nummer 150 000. Litt uklare tall f\u00f8rte nemlig til at det var hele sju kandidater til det runde tallet, og folkeregisteret valgte derfor \u00e5 trekke blant disse.", "- Det er klart det er artig \u00e5 ha f\u00f8dt barn nummer 150 000, dette lover bra fremover, sier mamma Anita. Og pappa Ketil Selb\u00e6k (32) er helt enig:", "- Trondheim blir en fin by for pia v\u00e5r \u00e5 vokse opp i. Byen er passelig stor, og har mange muligheter for utdanning og jobb. Vi bor dessuten i et sv\u00e6rt barnevennlig omr\u00e5de p\u00e5 Ranheim, hvor det blant annet bygges ny skole i disse dager, sier pappa.", "Stolt ordf\u00f8rer", "Jordmorstudent Siv Nesset tok imot jenta, og kan fortelle om en f\u00f8dsel som gikk helt som \u00f8nskelig.", "- F\u00f8dselen gikk fort, og mor var veldig flink. Jenta gr\u00e5t med en gang hun ble f\u00f8dt. Det er en sunn ny borger Trondheim har f\u00e5tt; \u00e5 f\u00e5 toppscore i \u00absunnhetstesten\u00bb v\u00e5r er faktisk ganske sjeldent, forteller Nesset.", "Ordf\u00f8rer Anne Kathrine Slung\u00e5rd trykte bokstavelig talt den unge trondheimsborgeren til sitt bryst under tilstelningen p\u00e5 RiTs f\u00f8deavdeling i g\u00e5r.", "- Det er alltid hyggelig med nye innbyggere i Trondheim, og spesielt artig er det \u00e5 f\u00e5 lov til \u00e5 v\u00e6re med og \u00f8nske nummer 150 000 velkommen. Jeg f\u00f8ler meg sikker p\u00e5 at jenta skal f\u00e5 et bra liv i Trondheim - unders\u00f8kelser viser at Trondheims innbyggere er forn\u00f8yd med byen v\u00e5r, sier Slung\u00e5rd.", "Hun mener at dette ikke minst skyldes at kvinnene er kommet inn i politikken, og at fokus dermed er rettet mot \u00abmykere\u00bb form\u00e5l som skoler og barnehager.", "Slung\u00e5rd \u00f8nsker seg mange flere innbyggere i Trondheim, og benyttet sjansen til \u00e5 oppfordre Trondheims kvinner til \u00e5 \u00abst\u00e5 p\u00e5 og f\u00f8de flere barn!\u00bb. Selv har hun s\u00e5 langt en s\u00f8nn p\u00e5 \u00e5tte \u00e5r, men antyder sp\u00f8kefullt at hun planlegger \u00e5 delta i konkurransen om \u00e5 v\u00e6re mor til nummer 155 000.", "Gledelig nytt\u00e5rsfeiring", "Det er Trondheim folkeregister som har planlagt begivenheten en tid. Hvert \u00e5r f\u00f8des det omkring 3000 barn i Trondheim. Imidlertid faller dessverre ogs\u00e5 noen fra, og inkludert tilflytting og fraflytting, stiger befolkningstallet n\u00e5 jevnt, med en netto tilvekst p\u00e5 cirka 1000 personer i \u00e5ret.", "- Da vi s\u00e5 at vi n\u00e6rmet oss, begynte vi \u00e5 fintelle. Men til tross for pinlig n\u00f8yaktig telling, klarte vi ikke \u00e5 identifisere nummer 150 000 helt n\u00f8yaktig. Derfor valgte vi \u00e5 trekke blant de sju som var n\u00e6rmest, forklarer avdelingsleder Hans Aavik i Trondheim folkeregister. Folkeregisteret har ogs\u00e5 v\u00e6rt i kontakt med n\u00e6ringslivet, hvor \u00f8nsket om \u00e5 bidra med gaver til lillejenta har v\u00e6rt stor. Disse gavene f\u00e5r imidlertid vente til babyen kommer hjem.", "Da Aavik i g\u00e5r bes\u00f8kte f\u00f8deavdelingen hadde han med seg b\u00e5de kake, blomster og ligningssjef Ann-Kristin Emblem. Til tross for hjertelige gratulasjoner kunne likningssjefen imidlertid ikke love noen skatterabatt for jubileumsbarnet.", "Adresseavisen fikk for \u00f8vrig i g\u00e5r bekreftet at mange i Trondheim koste seg ved overgangen til ett nytt \u00e5rtusen. \u00c5rets niende m\u00e5ned - september - har nemlig v\u00e6rt en usedvanlig travel tid for jordm\u00f8drene i Trondheim."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9617c0e70643cccb0976e2625bb1c2d53e122ade48a0017039d2109fa708e62b"}, {"field": "createtime", "value": "2017-01-16T18:32:12.000Z"}, {"field": "description", "value": "Navnet er ukjent, men hun gr\u00e5t da hun ble f\u00f8dt. Hun er Trondheims innbygger nummer 150 000, og kan se frem til sjener\u00f8se gaver fra kommune og n\u00e6ringsliv."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7f96abb4da91b2c0ea6141d7e906189a4d68d136.jpg?59859752"}, {"field": "dominantthumbnaildimensions", "value": "256x256"}, {"field": "heading", "value": "Nr. 150 000 kom til verden -adressa.no"}, {"field": "id", "value": "7f96abb4da91b2c0ea6141d7e906189a4d68d136"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["f\u00f8dt", "trondheim folkeregister", "trondheim"]}, {"field": "kw-entity", "value": ["rits", "ranheim", "dagsrevyen", "hans aavik"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["ketil selb\u00e6k", "anita sneeggen", "siv nesset", "anne kathrine slung\u00e5rd", "ann-kristin emblem"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nr. 150 000 kom til verden"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article330758.ece"}, {"field": "pageclass", "value": ["article"]}, {"field": "publishtime", "value": "2000-10-23T23:00:00.000Z"}, {"field": "recs-articleid", "value": "3046448"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-10-23T23:00:00.000Z"}, {"field": "recs-rawtitle", "value": "Nr. 150 000 kom til verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Navnet er ukjent, men hun gr\u00e5t da hun ble f\u00f8dt. Hun er Trondheims innbygger nummer 150 000, og kan se frem til sjener\u00f8se gaver fra kommune og n\u00e6ringsliv."}, {"field": "thumbnail", "value": "http://content-thumbnail.cxpublic.com/content/thumbnail200x150/7f96abb4da91b2c0ea6141d7e906189a4d68d136.jpg?59859752"}, {"field": "thumbnailfullheightdimensions", "value": "200x1053"}, {"field": "timestamp", "value": "2017-08-05T10:00:50.000Z"}, {"field": "title", "value": "Nr. 150 000 kom til verden"}, {"field": "url", "value": "http://www.adressa.no/nyheter/trondheim/article330758.ece"}, {"field": "urlhash", "value": "7f96abb4da91b2c0ea6141d7e906189a4d68d136"}], "score": 0.74080575, "siteId": "9222270286501375973", "id": "7f96abb4da91b2c0ea6141d7e906189a4d68d136"}

