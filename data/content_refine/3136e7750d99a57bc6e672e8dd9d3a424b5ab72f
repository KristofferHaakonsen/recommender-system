{"fields": [{"field": "modifiedtime", "type": "time", "value": "2017-01-03T20:35:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Baby", "Bioteknologi", "F\u00f8dsel", "Helse", "Svangerskap"]}, {"field": "author", "value": ["karen tjernshaugen", "tine dommerud"]}, {"field": "body", "value": ["Saken oppdateres.", "I september satte Tina Avantis Johnsen seg p\u00e5 flyet til Praha for \u00e5 fors\u00f8ke \u00e5 bli mor ved hjelp av egg fra en ukjent, tsjekkisk kvinne.", "Psykologen hadde sett for seg en klassisk kjernefamilie. \u00c5 f\u00e5 barn alene? Tanken hadde aldri sl\u00e5tt henne. Men da hun n\u00e6rmet seg 40 og ikke hadde en mann hun ville ha barn med, m\u00e5tte hun tenke annerledes.", "Etter omfattende research hadde hun funnet frem til klinikken CUBE. Her fikk hun satt inn ett befruktet egg; klinikken valgte eggdonor for henne.", "\u2212 Jeg sa jeg gjerne ville at kvinnen som skulle donere egg, var en glad person med m\u00f8rkt h\u00e5r og brune \u00f8yne som meg, forteller Johnsen til Aftenposten .", "\u00d8nsket om barn var s\u00e5 sterkt at hun var blitt tvunget utenlands: Norge har nemlig, som ett av f\u00e5 europeiske land, forbud mot assistert befruktning for enslige.", "Tina Avantis Johnsen er bare en av et stort antall kvinner som hvert \u00e5r reiser utenlands for \u00e5 bli gravide ved hjelp av behandlinger som er forbudt \u00e5 utf\u00f8re her i landet.", "Ekspertene melder n\u00e5 at antallet kvinner som reiser ut \u00f8ker: Mens \u00abfertilitetsturismen\u00bb for noen \u00e5r siden besto av enslige kvinner som dro til Danmark for \u00e5 f\u00e5 assistert befruktning med egne egg, reiser n\u00e5 stadig flere kvinner ogs\u00e5 til land som Spania og Russland for \u00e5 f\u00e5 satt inn donoregg.", "Til v\u00e5ren skal Regjeringen legge frem forslag til endringer i bioteknologiloven; loven som regulerer hvilke metoder for assistert befruktning som er tillatt. Mest debatt blir det om man skal tillate eggdonasjon eller ei.", "Debatten g\u00e5r allerede for fullt i flere politiske partier. P\u00e5 bakrommet er dette en debatt som skaper politisk splid, b\u00e5de etisk og f\u00f8lelsesmessig: Er det en menneskerettighet for kvinner \u00e5 bli gravid? Hvem blir barnets mor - donormor eller f\u00f8demor? Har barnet krav p\u00e5 \u00e5 f\u00e5 vite hvem som er biologisk opphav?", "Noen kvinner kan ikke bli gravide med egne egg. I mange tilfeller kan kvinnen likevel bli gravid og f\u00f8de barn hvis hun f\u00e5r assistert befruktning og egg fra en donor.", "Behandlingen er aktuell for kvinner som av medisinske grunner ikke produserer egne, friske egg og kan hjelpe kvinner som har redusert eggkvalitet p\u00e5 grunn av alder eller andre omstendigheter.", "Eggdonasjon gjennomf\u00f8res ved at eggceller hentes ut fra en kvinne (donor) etter to til fire uker med hormonbehandlinger.", "De h\u00f8stede eggcellene kan deretter befruktes eller fryses ned for senere befruktning.", "Etter befruktning settes \u00e9n (eller to) av de befruktede eggcellene (embryoene) inn i livmoren til mottageren, som p\u00e5 forh\u00e5nd er blitt hormonstimulert slik at embryoet kan feste seg i livmorslimhinnen.", "De overtallige embryoene fryses ned og oppbevares til eventuelle fremtidige fors\u00f8k p\u00e5 \u00e5 f\u00e5 barn.", "Vis fakta", "Et s\u00f8k p\u00e5 \u00abeggdonasjon\u00bb p\u00e5 internett gir en rekke treff p\u00e5 private klinikker i blant annet Latvia, Russland, Tsjekkia og Spania.", "Bare i Riga i Latvia har tre klinikker som tilbyr eggdonasjon, nettsider p\u00e5 norsk.", "P\u00e5 nettsidene ligger bilder av s\u00f8te barn, detaljerte prislister og sm\u00e5 historier fra takknemlige m\u00f8dre som har f\u00e5tt barn etter \u00e5 ha f\u00e5tt hjelp p\u00e5 klinikken.", "\u00ab Baby-garanti \u2013 Levende f\u00f8dsel eller pengene tilbake! \u00bb reklamerer en russisk klinikk, som gir pengene tilbake til alle kvinner under 49 \u00e5r om de ikke lykkes p\u00e5 tre fors\u00f8k.", "Artikkelen fortsetter etter faktaboksen:", "Behandlingen Tina Avantis Johnsen f\u00e5r i Praha kommer til \u00e5 koste godt over 100.000 kroner, inkludert reise og opphold. P\u00e5 bloggen onskemamma.no forteller hun \u00e5penhjertig om sin \u00e5relange kamp for \u00e5 f\u00e5 barn.", "Her deler hun refleksjoner om \u00abden andre kvinnen\u00bb, den tsjekkiske donoren som har gitt bort ett av sine egg for at hun skal lykkes med babydr\u00f8mmen:", "Johnsen hadde egentlig \u00f8nsket seg \u00e5pen eggdonor, og har valgt dette n\u00e5r det gjelder s\u00e6ddonoren.", "Det vil bety at barnet kan f\u00e5 vite hvem som er genetisk far ved fylte 18 \u00e5r, mens eggdonorens identitet vil forbli ukjent.", "I likhet med de fleste andre land som tillater eggdonasjon, krever Tsjekkia nemlig at donorene skal v\u00e6re anonyme.", "Norske myndigheter har ingen oversikt over hvor mange kvinner som reiser utenlands for fertilitetsbehandling. Det bekrefter b\u00e5de Helse- og omsorgsdepartementet, Helsedirektoratet, Jordmorforbundet og landets st\u00f8rste sykehus til Aftenposten.", "I f\u00f8lge Bioteknologir\u00e5det ansl\u00e5r norske fagmilj\u00f8er at anslagsvis 200 norske par i \u00e5ret \u00f8nsker behandling med eggdonasjon.", "Men gynekolog \u00d8yvind Nytun ved St. Olavs Hospital i Trondheim sier f\u00f8lgende:", "\u2013 V\u00e5rt klare inntrykk er at fertilitetsturismen er \u00f8kende. Dette inntrykket bygger p\u00e5 samtaler med pasienter, forum p\u00e5 nettet og informasjon fra klinikkene i utlandet.", "Han har assistert befruktning som spesialfelt, og har tidligere jobbet ved private Fertilitetssenteret. Gjennom sin karri\u00e8re har han truffet mange norske kvinner som har endt med \u00e5 reise utenlands fordi behandlingen de \u00f8nsket ikke tilbys her.", "Nytun ansl\u00e5r at flere hundre norske kvinner reiser utenlands for eggdonasjon hvert \u00e5r.", "I tillegg kommer den store gruppen enslige kvinner og par som reiser utenlands \u2013 spesielt til Danmark \u2013 for assistert befruktning med egne egg.", "Ogs\u00e5 \u00d8nskebarn, foreningen for barnl\u00f8se, erfarer at antallet par og personer som reiser ut for assistert befruktning \u00f8ker.", "Dette er behandlingene kvinnene som reiser utenlands f\u00e5r utf\u00f8rt:", "Assistert befruktning for enslige . Ikke tillatt i Norge.", "Eggdonasjon . Ikke tillatt i Norge.", "Assistert befruktning med anonym s\u00e6ddonor . Ikke tillatt i Norge, hverken for enslige eller par.", "Bruk av surrogatmor . Ikke tillatt i Norge.", "Nedfrysing av egg . Ikke tillatt i Norge uten en medisinsk begrunnelse.", "Embryodonasjon. Befruktede egg - embyro - som blir til overs etter pr\u00f8ver\u00f8rsbehandling gis bort til en annen kvinne. Ikke tillatt i Norge", "Vis fakta", "En sentral \u00e5rsak til at s\u00e5 mange norske kvinner reiser ut av landet for fertilitetsbehandling, er at Norge har strengere regler p\u00e5 dette feltet enn mange av v\u00e5re naboland.", "Opplysninger Bioteknologir\u00e5det og Helsedirektoratet har samlet inn viser at det er bare fire land i Europa det er registrert at eggdonasjon er forbudt: Norge, Italia, Tyskland og Sveits.", "Donasjon av egg er tillatt i blant annet Sverige, Danmark, Finland, Island, Storbritannia og Frankrike.", "Ogs\u00e5 n\u00e5r det gjelder assistert befruktning for enslige skiller Norge seg ut som strengere enn v\u00e5re naboland: Single kvinner har lenge kunnet f\u00e5 hjelp med assistert befruktning i Danmark, Finland og Island.", "Fra april fikk enslige ogs\u00e5 den samme muligheten i Sverige.", "\u2013 Mitt inntrykk er at flere og flere av de eldste kvinnene velger eggdonasjon og at dette tar over for pr\u00f8ving med egne egg, sier Nytun.", "Han mener det har sammenheng med at prisene er blitt overkommelige, at eggdonasjon er blitt mer akseptert og at resultatene er bedre enn ved assistert befruktning med egne egg.", "\u2013 Mange av disse kvinnene har tidligere hatt flere fors\u00f8k p\u00e5 \u00e5 bli gravide i 42\u201343 \u00e5rs alder. Sjansen for \u00e5 lykkes etter bare et fors\u00f8k med donoregg er st\u00f8rre. Da er det heller ikke sikkert prisforskjellen blir s\u00e5 stort. Dropper du en feriereise, har du r\u00e5d til ett fors\u00f8k i \u00d8st-Europa, sier han.", "Det norske forbudet mot eggdonasjon er nedfelt i bioteknologilovens \u00a7 2\u201318: \u00abDonasjon av egg eller deler av dette fra en kvinne til en annen er forbudt.\u00bb og \u00a7 2\u201315: \u00abBefruktede egg kan ikke innsettes i livmoren til en annen kvinne enn den kvinnen eggcellen stammer fra\u00bb.", "Vis fakta", "Lise Boeck Jakobsen, pressetalsmann for \u00d8nskebarn, tror mange velger behandling i utlandet av medisinske \u00e5rsaker eller fordi kvinnen er alene.", "\u2013 Medisinske \u00e5rsaker kan for eksempel v\u00e6re tidlig overgangsalder og eller d\u00e5rlig kvalitet p\u00e5 eggene, sier hun.", "Gynekolog \u00d8yvind Nytun mener det beste ville v\u00e6re \u00e5 myke opp regelverket i Norge.", "\u2013 Vi vet at dette skjer likevel og at norske kvinner reiser utenlands i stor skala. Hvis man vil ha kontroll p\u00e5 utviklingen og styre den i en retning man \u00f8nsker, vil det v\u00e6re bedre \u00e5 \u00e5pne for eggdonasjon i Norge, mener han.", "Nytun viser til at det i Norge stilles krav til at donorer skal v\u00e6re \u00e5pne ved donasjon av s\u00e6d, mens mange andre land tillater anonyme donorer b\u00e5de ved egg- og s\u00e6ddonasjon.", "I Norge er standard \u00e5 sette inn ett egg ved assistert befruktning, mens det i andre land er vanlig med to egg og i USA flere enn dette igjen.", "Disse partiene sier nei til eggdonasjon i partiprogrammene for 2013\u20132017: H\u00f8yre, Sp og KrF.", "Disse partiene sier ja til eggdonasjon i partiprogrammene for 2013\u20132017: Frp, Venstre, Ap, SV.", "MDG foresl\u00e5r i utkastet til nytt program for neste periode \u00e5 oppheve forbudet mot eggdonasjon.", "H\u00f8yre sier ingenting om eggdonasjon i sitt f\u00f8rsteutkast til nytt program. Temaet skal behandles i andreutkastet som legges frem etter nytt\u00e5r.", "Vis fakta", "Ultralydunders\u00f8kelsen p\u00e5 Rikshospitalet mandag denne uken viser at fors\u00f8ket p\u00e5 \u00e5 bli mor har v\u00e6rt vellykket. Tina Avantis Johnsen er i dag 18 uker p\u00e5 veimed det som ser ut til \u00e5 bli en liten jente, som spreller rundt i mammas mage.", "Johnsen har tenkt mye p\u00e5 hvordan hun skal snakke med barnet om hvordan det er blitt til.", "\u2212 Jeg har klokkertro p\u00e5 \u00e5penhet fra f\u00f8rste dag. Jeg tenker \u00e5 lage en fotobok som jeg henter frem helt fra f\u00f8r barnet kan snakke, s\u00e5 jeg f\u00e5r \u00f8vd meg, sier hun.", "At eggdonasjon ikke er tillatt, synes jeg er en veldig merkelig distinksjon mellom mannlig og kvinnelig kj\u00f8nnscelle som jeg ikke ser noen argumenter for. Tina Avantis Johnsen", "Johnsen er oppgitt over at hverken assistert befruktning for enslige eller eggdonasjon er tillatt i Norge.", "\u2013 At eggdonasjon ikke er tillatt, synes jeg er en veldig merkelig distinksjon mellom mannlig og kvinnelig kj\u00f8nnscelle som jeg ikke ser noen argumenter for. Jeg kan ikke se gode grunner til at det ikke skal v\u00e6re tillatt i Norge. Jeg er sikker p\u00e5 at det kommer til \u00e5 endre seg p\u00e5 sikt, sier hun.", "\u2013 Men kvinner som skal donere egg m\u00e5 gjennom fertilitetsbehandling og ta medisiner. Er ikke dette en stor tjeneste \u00e5 be en fremmed kvinne om ?", "\u2212 Jo, det kan v\u00e6re et argument. Men jeg har flere venner som gjerne ville gjort det for meg, men som er for gamle. Jeg tror mange ville gitt bort eggene sine til noen de kjenner som en \u00abaltruistisk\u00bb donasjon hvis dette var tillatt i Norge."]}, {"field": "category0", "value": "familieogoppvekst"}, {"field": "contenthash", "value": "f7cc0e8b019506df9430a4245962eb4e1c18cee9f7e58ab1e17a846c3e3d0c84"}, {"field": "createtime", "value": "2017-01-03T21:25:33.000Z"}, {"field": "description", "value": "Om fem m\u00e5neder har Tina Avantis Johnsen termin. Men hvem som er genetisk mor og far til barnet hun b\u00e6rer, vet hun ikke. Strenge, norske regler gj\u00f8r at kvinner som trenger hjelp til \u00e5 f\u00e5 barn, m\u00e5 dra utenlands."}, {"field": "heading", "value": ["Kvinner reiser utenlands for \u00e5 oppfylle babydr\u00f8mmen med andres egg -adressa.no", "Ny debatt om norske forbud", "Nettsider p\u00e5 norsk og \u00abbabygaranti\u00bb", "100.000 kroner for innsetting av egg", "Ingen vet hvor mange som reiser utenlands", "De fleste land i Europa sier ja til eggdonasjon", "Flere eldre kvinner velger eggdonasjon", "Gynekolog: B\u00f8r tillate flere behandlingsformer", "\u2013 Har klokkertro p\u00e5 \u00e5penhet fra f\u00f8rste dag"]}, {"field": "id", "value": "3136e7750d99a57bc6e672e8dd9d3a424b5ab72f"}, {"field": "keyword", "value": ["Baby", "Bioteknologi", "F\u00f8dsel", "Helse", "Svangerskap"]}, {"field": "keywords", "value": "Baby,Bioteknologi,F\u00f8dsel,Helse,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["kvinne", "eggdonasjon", "egg", "kvinner reiser utenlands", "norske kvinner reiser", "reise utenlands", "assistert befruktning", "befruktes"]}, {"field": "kw-entity", "value": ["jordmorforbundet", "helsedirektoratet", "aftenposten", "bioteknologir\u00e5det", "regjeringen", "spania og russland", "helse", "finland og island", "e. her", "venstre", "\u00f8st-europa", "sp og krf", "rikshospitalet", "tsjekkia og spania", "fertilitetssenteret", "tyskland og sveits", "\u00f8nskebarn", "bioteknologir\u00e5det og helsedirektoratet"]}, {"field": "kw-location", "value": ["europa", "italia", "riga", "praha", "latvia", "danmark", "sverige", "tsjekkia", "russland", "norge"]}, {"field": "kw-pageclass", "value": "article"}, {"field": "kw-person", "value": ["lise boeck jakobsen", "\u00f8yvind nytun", "tina avantis johnsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/3d1d9c3f-2e7d-4b79-841c-2df4f56b897b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvinner reiser utenlands for \u00e5 oppfylle babydr\u00f8mmen med andres egg"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Kvinner-reiser-utenlands-for-a-oppfylle-babydrommen-med-andres-egg-9609b.html"}, {"field": "pageclass", "value": ["article"]}, {"field": "publishtime", "value": "2017-01-03T20:30:00.000Z"}, {"field": "recs-articleid", "value": "9609"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2017-01-03T20:30:00.000Z"}, {"field": "recs-rawtitle", "value": "Kvinner reiser utenlands for \u00e5 oppfylle babydr\u00f8mmen med andres egg -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Om fem m\u00e5neder har Tina Avantis Johnsen termin. Men hvem som er genetisk mor og far til barnet hun b\u00e6rer, vet hun ikke. Strenge, norske regler gj\u00f8r at kvinner som trenger hjelp til \u00e5 f\u00e5 barn, m\u00e5 dra utenlands."}, {"field": "thumbnail", "value": "http://content-thumbnail.cxpublic.com/content/thumbnail200x150/3136e7750d99a57bc6e672e8dd9d3a424b5ab72f.jpg?598cceb9"}, {"field": "thumbnailfullheightdimensions", "value": "200x2150"}, {"field": "timestamp", "value": "2017-08-10T21:23:05.000Z"}, {"field": "title", "value": "Kvinner reiser utenlands for \u00e5 oppfylle babydr\u00f8mmen med andres egg"}, {"field": "url", "value": "http://www.adressa.no/familieogoppvekst/Kvinner-reiser-utenlands-for-a-oppfylle-babydrommen-med-andres-egg-9609b.html"}, {"field": "urlhash", "value": "3136e7750d99a57bc6e672e8dd9d3a424b5ab72f"}], "score": 0.9877017, "siteId": "9222270286501375973", "id": "3136e7750d99a57bc6e672e8dd9d3a424b5ab72f"}

