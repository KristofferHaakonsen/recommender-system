{"fields": [{"field": "modifiedtime", "type": "time", "value": "2012-04-17T13:59:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Han har bygget en til eget bruk, og en som nettopp er solgt for \u00e5 finansiere utkj\u00f8p av sine seks s\u00f8sken, n\u00e5r han ved nytt\u00e5r overtar farens h\u00e5ndverksbedrift.", "- Jeg har ikke akkurat sett s\u00e5 mye til ham i det siste, smiler samboer Mette \u00d8degaard. Det til tross for at hun har v\u00e6rt med og tatt noen skikkelige tak med nedvasking og sluttfinish i boligen Axel nettopp har solgt helt innflyttingsklar til det str\u00e5lende godt forn\u00f8yde paret Trond Erntsen og Lisbeth Aune.", "Utrolig forn\u00f8yde kunder", "- Vi har aldri sett maken til kvalitetsarbeid - det har heller ikke en venn av oss, som selv driver stort i boligbransjen i Trondheim. Vi har kj\u00f8pt ny bolig i Trondheim tidligere en gang, og da hadde vi en mangelliste s\u00e5 lang som et lite \u00abu\u00e5r\u00bb etter overtakelsen. Her har vi ikke funnet \u00e9n eneste ting \u00e5 sette fingeren p\u00e5. Den eneste lille feilen vi vet om var det Axel selv som viste oss; en liten bagatellmessig skramme p\u00e5 et panelbord ved en stikkontakt.", "Sier Trond Erntsen begeistret. Han og kona har lenge v\u00e6rt p\u00e5 utkikk etter sin dr\u00f8mmebolig i R\u00f8ros, etter at de flyttet fra Trondheim og tok over driften av en bensinstasjon. N\u00e5 jobber Trond som murer i et entrepren\u00f8rfirma, mens Lisbeth driver bensinstasjonen.", "- Hun ble oppmerksom p\u00e5 at huset var ferdig og til salgs mens jeg var p\u00e5 vei hjem i bilen fra Trondheim. Etter \u00e5 ha sett det ringte hun meg og sa at det skulle kj\u00f8pes - dermed basta. I dag er vi str\u00e5lende forn\u00f8yd - ogs\u00e5 med prisen, og med at byggmesteren bor rett over gata og bokstavelig talt kjenner hver eneste detalj i huset, sier Trond Erntsen.", "Banken tente p\u00e5 ideen", "Axel selv virker nesten litt brydd av skrytet, men innr\u00f8mmer at han ogs\u00e5 selv er veldig tilfreds med resultatet. Han liker ikke \u00e5 jukse i faget, og sover d\u00e5rlig om ikke alt blir perfekt.", "- Da jeg bygget det f\u00f8rste huset, til Mette og meg selv, fikk jeg nok mer hjelp enn jeg egentlig forsto. Familie og venner stilte opp og hjalp til med mangt og mye. S\u00e5 fikk jeg ideen til \u00e5 kj\u00f8pe nabotomta og sette opp en bolig der, som jeg s\u00e5 kunne selge for \u00e5 finansiere utgiftene med \u00e5 kj\u00f8pe ut de seks s\u00f8sknene mine n\u00e5r jeg til nytt\u00e5r skal overta h\u00e5ndverksbedriften til min far Arvid. Banken tente p\u00e5 ideen og jeg fikk l\u00e5ne nesten to millioner til prosjektet. Jeg startet i oktober i fjor, og 4. juli ble huset solgt, forteller Axel.", "Han er ogs\u00e5 godt forn\u00f8yd med utbyttet av all innsatsen, som har krevd hver ledige time etter full arbeidsdag som snekker i farens firma. I dag vet han at han vil kunne overta farens firma uten en stor gjeldsbyrde - og r\u00f8per at han regner med \u00e5 ro i land den forhandlingsrunden han skal ha med faren p\u00e5 en rimelig m\u00e5te.", "Staten f\u00e5r ogs\u00e5 en god slump", "- S\u00f8sknene mine skal f\u00e5 \u00abmarkedspris\u00bb for sine andeler i farsarven, og jeg tror ogs\u00e5 Staten har grunn til \u00e5 v\u00e6re forn\u00f8yd - siden de kan innkassere nesten det halve av fortjenesten i skatt. Nettopp det er kanskje litt bittert, men jeg lever godt med det.", "- Hendte det noen gang at du f\u00f8lte at du hadde gapt over for mye?", "- Ja. Da reisverket var kommet opp f\u00f8lte jeg at dette nesten ble uoverkommelig, fordi det virket s\u00e5 uendelig stort. Med garasjen er grunnflaten p\u00e5 150 kvm, og med andre etasje har det en gulvflate p\u00e5 130 kvm. Jeg m\u00e5tte ha litt hjelp for \u00e5 f\u00e5 reist takstolene, og jeg var ogs\u00e5 n\u00f8dt til \u00e5 leie to-tre snekkere for \u00e5 f\u00e5 unna panelarbeidene p\u00e5 den korte tiden jeg hadde stillasene til r\u00e5dighet. Ut over det har jeg gjort absolutt alt selv, unntatt elinstallasjoner og r\u00f8rleggerarbeid, forteller Axel.", "- Men blir du aldri lei?", "- Egentlig ikke. Jeg er s\u00e5 heldig at jobben min som snekker ogs\u00e5 er min store lidenskap og hobby, sier Axel Borgos."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "76841a087d5ff14da1baf7d37a99521b1532d3299af5931fdf9f675746bfe37b"}, {"field": "createtime", "value": "2015-09-06T17:49:59.000Z"}, {"field": "description", "value": "Axel Borgos (28) p\u00e5 R\u00f8ros kan trygt kalles langt fremskreden arbeidsnarkoman. Alene, og i fritida, har han p\u00e5 tre \u00e5r bygget to sv\u00e6re eneboliger. Og han leverer kvalitet."}, {"field": "dominantimage", "value": "http://www.adressa.no/incoming/article1260319.ece5/ALTERNATES/w980-default/Arbeidsnarkoman1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/98bceeeb8d467c82c5e10fb89be2663784d48674.jpg?59949ad3"}, {"field": "dominantthumbnaildimensions", "value": "300x169"}, {"field": "heading", "value": "Bygde to eneboliger p\u00e5 fritida -adressa.no"}, {"field": "id", "value": "98bceeeb8d467c82c5e10fb89be2663784d48674"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["bygget", "bolig", "huset", "ideen", "far", "kj\u00f8pe", "trondheim", "farens firma", "forn\u00f8yd"]}, {"field": "kw-entity", "value": ["alene", "staten", "arvid", "lisbeth", "trond erntsen og lisbeth aune"]}, {"field": "kw-location", "value": ["r\u00f8ros", "trondheim"]}, {"field": "kw-pageclass", "value": "article"}, {"field": "kw-person", "value": ["trond erntsen", "axel borgos", "mette \u00f8degaard", "lisbeth aune"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1260319.ece5/ALTERNATES/w980-default/Arbeidsnarkoman1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bygde to eneboliger p\u00e5 fritida"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1131919.ece"}, {"field": "pageclass", "value": ["article"]}, {"field": "publishtime", "value": "2008-08-08T07:15:03.000Z"}, {"field": "recs-articleid", "value": "1583500"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-08-08T07:15:03.000Z"}, {"field": "recs-rawtitle", "value": "Bygde to eneboliger p\u00e5 fritida -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Axel Borgos (28) p\u00e5 R\u00f8ros kan trygt kalles langt fremskreden arbeidsnarkoman. Alene, og i fritida, har han p\u00e5 tre \u00e5r bygget to sv\u00e6re eneboliger. Og han leverer kvalitet."}, {"field": "thumbnail", "value": "http://content-thumbnail.cxpublic.com/content/thumbnail200x150/98bceeeb8d467c82c5e10fb89be2663784d48674.jpg?59949ad3"}, {"field": "thumbnailfullheightdimensions", "value": "200x1636"}, {"field": "timestamp", "value": "2017-08-16T19:19:47.000Z"}, {"field": "title", "value": "Bygde to eneboliger p\u00e5 fritida"}, {"field": "url", "value": "http://www.adressa.no/forbruker/hjem/article1131919.ece"}, {"field": "urlhash", "value": "98bceeeb8d467c82c5e10fb89be2663784d48674"}], "score": 0.6239114, "siteId": "9222270286501375973", "id": "98bceeeb8d467c82c5e10fb89be2663784d48674"}

