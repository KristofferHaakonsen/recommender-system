{"fields": [{"field": "modifiedtime", "type": "time", "value": "2013-09-26T06:55:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "- For de dyre hyttene er markedet brutalt, uansett om de ligger ved sj\u00f8en eller p\u00e5 fjellet, sier Bj\u00f8rn Erik \u00d8ye, partner i Prognosesenteret.", "- Prisene langs kysten flater ut. Mange har investert for mye i hytter som ikke fortjener prisen \u2013 det gjelder spesielt langs kysten. Der m\u00f8ter man knallhard konkurranse fra sydlige str\u00f8k, og mange har altfor h\u00f8ye prisforventninger til sj\u00f8hytter, sier \u00d8ye.", "Fjellhyttene p\u00e5 sin side er ikke utsatt for konkurranse fra utlandet, kj\u00f8pegruppen er en helt annen, p\u00e5peker \u00d8ye.", "Samtidig har mange kj\u00f8pt og betalt altfor mye, og bygget for mye hytte kontra hva den viser seg \u00e5 v\u00e6re verdt.", "- Folk s\u00e5 prisveksten p\u00e5 luksushytter fra 2002 til 2007, og glemte at hyttemarkedet ikke er finansielt drevet. Prisveksten har beviselig ikke fortsatt. Man kj\u00f8pte palasser, og bygde i vei, i tro om at man var R\u00f8kke. Han kommer aldri til \u00e5 selge hytta \u2013 har du kj\u00f8pt for 20 millioner kroner, b\u00f8r du heller aldri selge. For da f\u00e5r du ikke igjen det du har investert, og du m\u00e5 treffe en som har like spesiell smak som deg, sier \u00d8ye.", "LES OGS\u00c5: - Du kan lett spare 100 000 kroner p\u00e5 \u00e5 selge selv", "LES OGS\u00c5: - Tenk deg om f\u00f8r du kj\u00f8per hytte her", "Tidligere denne m\u00e5neden uttalte Finn Tveter, direkt\u00f8r for Norges Eiendomsmeglerforbund, at salget av store hytter har g\u00e5tt tregt den siste tiden.", "- S\u00e6rlig det \u00f8vre sjiktet av b\u00e5de fjell- og sj\u00f8hytter. Sistnevnte har sluppet litt n\u00e5, da prisen roet seg litt, men markedet for sj\u00f8hytter er likevel ikke helt friskmeldt, sier Tveter.", "- Det var en periode der det ble solgt mange store, flotte hytter. Det var ogs\u00e5 et marked for leiligheter i fjellet. B\u00e5de leilighetene og de store hyttene har f\u00e5tt br\u00e5stopp, sier Tveter.", "For fjellhytter under tre millioner kroner er markedet mer normalt, gjennomsnitthytta er ikke s\u00e5 fantastisk dyr n\u00e5, mener Tveter.", "- Det er et helt annet sjikt av mennesker som kan kj\u00f8pe under tre millioner kroner. Mange arver en del p\u00e5 grunn av boligprisene, og f\u00e5r anledning til \u00e5 kj\u00f8pe i dette sjiktet, sier Tveter.", "LES OGS\u00c5: Megleren m\u00e5tte krabbe p\u00e5 alle fire oppover \u00e5ssiden", "Berit Helle, daglig leder i DNB Eiendom Valdres, opplever at hyttemarkedet er veldig uforutsigbart, og at det har g\u00e5tt bra i h\u00f8st.", "- Vi har til og med solgt hytter over prisantydning. Samtidig g\u00e5r noen objekter tregere enn andre, det har med beliggenhet \u00e5 gj\u00f8re. Beliggenhet er alt, folk vil ha utsikt, sier Helle.", "- Vi opplever ikke at det er noe br\u00e5stopp i fjelleiligheter, men d\u00e9t markedet v\u00e6rt vanskelig lenge, helt siden finanskrisen. Det gjelder b\u00e5de luksushytter og leiligheter. Dette markedet er tilfeldig, noen ganger kan slike objekter g\u00e5 fort unna, andre ganger tar det tid.", "Oml\u00f8pshastigheten p\u00e5 leiligheter, er avhengig av omr\u00e5der, erfarer Helle.", "- I pressomr\u00e5der med mange leiligheter for salg er oml\u00f8pstiden vanligvis h\u00f8y, for eksempel i Beitost\u00f8len. Den enkle fjellhytta med bra beliggenhet er enklest \u00e5 selge, hytter under tre millioner er generelt enklest, sier Helle.", "H\u00e5kon W\u00f8llo, daglig leder og fagansvarlig i Eiendomsmegler 1 Hemsedal, selger \u00e5tti prosent hytter og tyve prosent boliger. Han opplever at det er bra ettersp\u00f8rsel etter hytter om dagen.", "- Men det tar lenger tid f\u00f8r hyttene blir solgt. Prisene er normale, og objektene g\u00e5r til rundt prisantydning. Jeg synes det er flere p\u00e5 visning i \u00e5r enn i fjor, men det blir ikke h\u00f8yere eller hissigere budrunder av det, sier W\u00f8llo.", "W\u00f8llo ser at enkelte dyre hytter tar lenger tid \u00e5 selge, men legger til at det finnes unntak. Leiligheter med utleieplikt kan ogs\u00e5 v\u00e6re en utfordring. At man har utleieplikt, betyr at leilighetene leies bort 70 prosent av \u00e5ret, og at man kan v\u00e6re der selv 30 prosent.", "- Normale fjellhytter i fine omr\u00e5der, med turmuligheter sommer og vinter, med pris fra 1,5 til 4 millioner kroner er enklest \u00e5 selge. \u00abHyttehyttene\u00bb g\u00e5r unna. De har stort sett vann, avl\u00f8p og str\u00f8m, men folk pusser gjerne opp selv. Folk synes det er morsomt \u00e5 gj\u00f8re ting selv, og lage et personlig preg, sier W\u00f8llo.", "Boligmarkedet er konjunkturf\u00f8lsomt s\u00e5 det holder, spesielt p\u00e5 nybyggsiden, mens hyttemarkedet er mindre konjunkturf\u00f8lsomt, mener Bj\u00f8rn Erik \u00d8ye, partner i Prognosesenteret.", "- I hyttemarkedet er det i st\u00f8rre grad modne kj\u00f8pere, det er egenkapital involvert, og hyttekj\u00f8pet er dr\u00f8mmer som oppfylles p\u00e5 lang sikt. Man kj\u00f8per kvalitetstid med familien, s\u00e5 i ytterste konsekvens er hytta et slags minnesmerkes for \u00e5 sikre at arven g\u00e5r videre, sier \u00d8ye.", "Prognosesenteret sp\u00e5r, i motsetning til mange akt\u00f8rer, at boligprisene vil stige med mellom 2 og 5 prosent det neste \u00e5ret. Hytteprisene tror de vil stige mellom 4 og 6 prosent.", "- Det har v\u00e6rt en stabil utvikling p\u00e5 hyttemarkedet de siste \u00e5rene, som skyldes at tomtene har blitt billigere og at konkurransen har \u00f8kt. Effekten er at tomteoverskuddet avtar. Standarden p\u00e5 hyttene har dessuten blitt h\u00f8yere de siste 20 \u00e5rene, sier \u00d8ye.", "\u00d8ye sier det er en myte at hytter er investering. Kvalitative drivkrefter styrer hyttemarkedet, mens boligmarkedet styres finansielt i h\u00f8yere grad.", "- Hytte kj\u00f8per du ikke for \u00e5 bli rik, det kj\u00f8per man fordi man er rik. Noe av det dummeste du gj\u00f8r er \u00e5 investere i hytta, drivkraften er ikke finansiell. Man skulle heller leid eller reist til Syden, allikevel kj\u00f8per man hytte. Drivkraften er sterk, man vil nyte de romantiske, norske dr\u00f8mmene, sier \u00d8ye."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "870c25e4adacc1e81c51a86203e6d545f387dafec0a3544769e29ae462def40c"}, {"field": "createtime", "value": "2017-02-16T09:13:29.000Z"}, {"field": "description", "value": "To typer hytteeiere kan komme til \u00e5 slite, tror eksperter og meglere."}, {"field": "dominantimage", "value": "http://www.adressa.no/incoming/article8337233.ece/ALTERNATES/w980-default/82_475446100_xl-LFn70q2IcH.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68856377c8e2aed26484d3fd7183b105221cd612.jpg?59787f7b"}, {"field": "dominantthumbnaildimensions", "value": "300x169"}, {"field": "heading", "value": ["- Beliggenhet er alt, folk vil ha utsikt fra hytta -adressa.no", "- Br\u00e5stopp for leiligheter og dyre hytter", "Vanskelig marked for fjelleiligheter", "- Lenger tid \u00e5 selge", "Tror folkehytta stiger i pris"]}, {"field": "id", "value": "68856377c8e2aed26484d3fd7183b105221cd612"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": ["home-and-garden", "real-estate"]}, {"field": "kw-concept", "value": ["kj\u00f8pe", "hytta", "dyre hytter", "millioner kroner"]}, {"field": "kw-entity", "value": ["r\u00f8kke", "prognosesenteret", "syden", "beitost\u00f8len", "eiendomsmegler 1", "norges eiendomsmeglerforbund", "eiendom valdres"]}, {"field": "kw-location", "value": "hemsedal"}, {"field": "kw-pageclass", "value": "article"}, {"field": "kw-person", "value": ["bj\u00f8rn erik \u00f8ye", "berit helle", "finn tveter", "h\u00e5kon w\u00f8llo"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8337233.ece/ALTERNATES/w980-default/82_475446100_xl-LFn70q2IcH.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Beliggenhet er alt, folk vil ha utsikt fra hytta"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8337229.ece"}, {"field": "pageclass", "value": ["article"]}, {"field": "publishtime", "value": "2013-09-26T06:51:12.000Z"}, {"field": "recs-articleid", "value": "8337229"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-09-26T06:51:12.000Z"}, {"field": "recs-rawtitle", "value": "- Beliggenhet er alt, folk vil ha utsikt fra hytta -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "To typer hytteeiere kan komme til \u00e5 slite, tror eksperter og meglere."}, {"field": "thumbnail", "value": "http://content-thumbnail.cxpublic.com/content/thumbnail200x150/68856377c8e2aed26484d3fd7183b105221cd612.jpg?59787f7b"}, {"field": "thumbnailfullheightdimensions", "value": "200x1540"}, {"field": "timestamp", "value": "2017-07-26T11:39:39.000Z"}, {"field": "title", "value": "- Beliggenhet er alt, folk vil ha utsikt fra hytta"}, {"field": "url", "value": "http://www.adressa.no/forbruker/hjem/article8337229.ece"}, {"field": "urlhash", "value": "68856377c8e2aed26484d3fd7183b105221cd612"}], "score": 0.7232015, "siteId": "9222270286501375973", "id": "68856377c8e2aed26484d3fd7183b105221cd612"}

