{"fields": [{"field": "modifiedtime", "type": "time", "value": "2012-04-17T22:20:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "\u2013Fy f.., e det s\u00e5 g\u00e6li, sukker Marvin Wiseth mens han studerer Adresseavisens liste over utviklingen i det lokale n\u00e6ringslivet. Gammelordf\u00f8reren var den som satte ord p\u00e5 utflaggingen, da han som ordf\u00f8rer i 1996 kalte Trondheim for filialbyen.", "N\u00e5r han f\u00e5r summet seg, kommer ettertanken. Selv om det i utgangspunktet ikke n\u00f8dvendigvis er en katastrofe at noen blir kj\u00f8pt, i noen tilfeller kan det bety en videreutvikling og en vitalisering, betyr oppkj\u00f8p at beslutningskompetansen flyttes ut og at byen p\u00e5 sikt utarmes. Noe s\u00e5 banalt som at beslutninger om sponsing og st\u00f8tte til kultur- og idrettsaktiviteter blir tatt i Oslo kan bety mindre penger til de lokale aktivitetene, p\u00e5peker han.", "\u2013 Utfordringen til Trondheim og Midt-Norge er \u00e5 gj\u00f8re noe med frav\u00e6ret av en homogen holdning. Her sloss alle mot alle, fastsl\u00e5r Wiseth. Han etterlyser en tr\u00f8ndersk h\u00f8vding av samme kaliber som det Rettedal har v\u00e6rt for Rogaland. Det holder ikke med en jarl p\u00e5 hvert sitt nes.", "\u00c5ret er 1985. Arbeidsledighetsk\u00f8en i Trondheim er voksende, etter at byen p\u00e5 kort tid har mistet flere av sine st\u00f8rste industribedrifter, med tusenvis av arbeidsplasser. St\u00e5lkonstruksjoner og Trondheims Mek verksted er lagt ned, stoltheten Nordenfjeldske med aktiviteter p\u00e5 mange omr\u00e5der raides og slaktes, og tr\u00f8nderske signalbedrifter som Nidar Bergene og E.C. Dahls er blitt attraktive for n\u00e6ringsmiddelkonsernet Nora. Tunge skyer hviler over Olav Tryggvasons by.", "Dette \u00e5ret kommer organisert s\u00e5kornkapitalvirksomhet i gang for alvor, fordi r\u00e5dmann Odd Sag\u00f8r i Trondheim kommune, rektor Inge Johansen ved NTH, direkt\u00f8r Jon Sletthaug ved Vassdrags- og havnelaboratoriet (VHL) og Rolf Skaar i Distriktenes Utviklingsfond (DU) g\u00e5r sammen for \u00e5 stable et innovasjonsmilj\u00f8 p\u00e5 beina.", "Resultatet blir ASEV (AS Etablerings- og Virksomhetsutvikling), og Sletthaug hentes fra VHL for \u00e5 v\u00e6re daglig leder. Det blir starten p\u00e5 en tr\u00f8ndersk teknologisk revolusjon.", "\u2013 Form\u00e5let var \u00e5 stimulere til fornyelse og ekspansjon i norsk n\u00e6ringsliv ved \u00e5 etablere, finansiere og utvikle nye bedrifter basert p\u00e5 ny og avansert teknologi, forteller Jon Sletthaug.", "I 1989 besto portef\u00f8ljen av 19 bedrifter med 170 ansatte. Frem til 1993 ble det etablert 27 bedrifter, herav 17 fra NTNU/Sintef. Flere av disse bedriftene er i dag fusjonert inn i st\u00f8rre bedrifter og har gitt norsk industri nye bein \u00e5 st\u00e5 p\u00e5. Noen er selvstendige bedrifter med god l\u00f8nnsomhet.", "I dag sitter Sletthaug (72 \u00e5r) p\u00e5 et kontor i Pirsenteret og er fortsatt en viktig utviklingsmotor, som seniorkonsulent i Leiv Eriksson Nyskaping AS og S\u00e5korninvest Midt-Norge AS, to av flere selskaper i Trondheim som fokuserer p\u00e5 s\u00e5korninvesteringer, bedriftsutvikling og salg av moderne bedrifter.", "Det spesielle er at han i milj\u00f8et rundt seg n\u00e5 har forskerne og gr\u00fcnderne som han hjalp i gang for dr\u00f8yt 20 \u00e5r siden. Flere er sentrale i det som kan kalles b\u00f8lge to av den teknologiske revolusjonen i Trondheim. Blant dem er Hans Olav Torsen og Bj\u00f8rn Fossum som bygget opp Seatex, Svein Tryggestad fra Oceanor og Roe Str\u00f8mmen fra Corrocean. Alle har de tjent gode penger p\u00e5 sine id\u00e9er. N\u00e5 fungerer de som mentorer, styreformenn og investorer i nye h\u00f8yteknologibedrifter.", "I dag er situasjonen for gr\u00fcndere en helt annen enn p\u00e5 80-tallet. For mens statlige s\u00e5kornfond og profesjonelle investorfond i 2008 forvalter milliarder av kroner som kan pl\u00f8yes inn for \u00e5 utvikle gode id\u00e9er fra gl\u00f8gge hjerner, hadde ASEV i startfasen kun 12 millioner kroner i investorkapital. Det meste av dette gikk inn i bedrifter som etablerte seg i Norges f\u00f8rste inkubator, Teknostallen p\u00e5 Dalsenget. Fem av bedriftene som vokste opp p\u00e5 denne tiden havnet etter hvert p\u00e5 b\u00f8rs. Ingen av dem har lenger hovedkontor i Trondheim. N\u00e5 frykter noen at det samme skal skje med b\u00f8lge to av nyskapninger. Dermed vil oppfatningen av Trondheim som filialby forsterkes.", "Kritikere av det som har skjedd frykter salg til utlandet, det er som \u00e5 helle ut babyen med badevannet. Det ble politisk oppstandelse da ReVolt lot et sveitisk firma flytte virksomheten til utlandet i 2006. Salg av Voxelvision til Frankrike, Clustra til USA, Falanx til England, Maxware til Tyskland og ConsultIT til Sverige er andre skrekkeksempler som trekkes frem n\u00e5r diskusjonen om utflagging kommer opp.", "Fra sitt hj\u00f8rnekontor i 3.etasje i Pirsenteret skuer sunnm\u00f8ringen Malvin Villab\u00f8 ut over Munkholmen og Trondheimsfjorden. Han pr\u00f8ver \u00e5 holde vidsynet. Som adm. dir. for Leiv Eriksson Nyskaping (LEN) og S\u00e5korninvest Midt-Norge AS spiller han en sentral rolle i \u00e5 utvikle nyetablerte bedrifter og skape verdier i disse. Villab\u00f8 oppfordrer til langsiktighet.", "\u2013 Trondheim er fortsatt en provinsby, fordi et f\u00e5tall av de nye selskapene har den strategiske ledelsen i byen. Det er et poeng at der hovedkontoret er, der taes beslutningene, der sitter kapitalen og der bygges nettverkene. Mange gr\u00fcndere selger bedriften sin for tidlig. Vi m\u00e5 ikke v\u00e6re forn\u00f8yd med bare \u00e5 f\u00e5 utviklingsavdelingene, det samler ikke strategisk kraft i Trondheim, p\u00e5peker Villab\u00f8.", "Hans poeng er at det lett kan bli at disse bedriftene bare blir i Trondheim s\u00e5 lenge rammebetingelsene er gode. Den dagen \u00f8konomien strammes inn, n\u00e5r de d\u00e5rlige tidene kommer og man skal kutte kostnader, er det gjerne utviklingsavdelingen som legges ned. Og de beslutningene blir tatt helt andre steder enn her.", "\u2013 Det er viktig \u00e5 holde p\u00e5 bedriftene til de selv eier hele verdikjeden. I enhver bedrift er det en utgifts- og en inntektsside. Utgiftene g\u00e5r til \u00e5 utvikle produktet, inntektene kommer fra det man selger. \u00c5 sitte bare p\u00e5 utviklingsbiten (les: kostnadssiden) er ikke artig. Det blir det ikke noen hel bedrift av, sier Villab\u00f8.", "\u2013 Men trenger vi ikke i noen tilfeller ogs\u00e5 den utenlandske kapitalen som kommer til byen gjennom oppkj\u00f8p av tr\u00f8nderske bedrifter?", "\u2013 Det er markedskanaler vi trenger, og vi b\u00f8r bruke penger p\u00e5 \u00e5 utvikle slike markedskanaler. Men det m\u00e5 v\u00e6re langsiktighet over det hele, b\u00e5de fra politikernes og fra investorenes side. En del kapital i Norge har dessverre hatt en tendens til \u00e5 v\u00e6re for kortsiktig, den b\u00f8r minst ha ti\u00e5rig t\u00e5lmodighet. Det m\u00e5 ikke bli strategien at vi skal kj\u00f8pes av utenlandske giganter. Vi m\u00e5 ha mangfold, og vi m\u00e5 bruke de l\u00e6ringsarenaer som finnes til \u00e5 l\u00e6re mer om verdensmarkedet, for s\u00e5 selv \u00e5 g\u00e5 ut og konkurrere ut de store der ute, sier Villab\u00f8 og trekker frem EMGS og Det Norske (Pertra) som nye bedrifter som kan gj\u00f8re nettopp dette.", "Advokat, investor og lobbyist Harald Ellefsen, tidligere stortingsrepresentant for H\u00f8yre, er opptatt av byens selvf\u00f8lelse, og at Trondheim m\u00e5 unng\u00e5 mer utflagging.", "\u2013 N\u00e5 er tiden inne til \u00e5 tenke stort, det er ikke n\u00f8dvendigvis bare en dr\u00f8m at ett eller flere av de nye teknologiselskapene kan bli en gigant. Det er viktig \u00e5 ha tunge beslutningsmilj\u00f8er ogs\u00e5 i byen v\u00e5r, sier han.", "Ellefsen har nylig forfattet en fremtidsvisjon der han ser for seg Trondheim i \u00e5r 2100. Der er Reitan Gruppen i ferd med \u00e5 overta amerikanske WallMart, verdens st\u00f8rste handelsbedrift, samtidig som Adresseavisen b\u00e5de eier Schibsted og forhandler om kj\u00f8p av New York Times.", "Oppe p\u00e5 Heimdalsmyra sitter banksjef Finn Haugan i Sparebank1 Midt-Norge, i 7.etasje i det gamle Fokus-t\u00e5rnet som han beleilig omtaler som Koteng-bygget. Ogs\u00e5 han har god utsikt, mot By\u00e5sen og Gr\u00e5kallen der han hver fredag ettermiddag sliter seg til topps p\u00e5 racingsykkelen, f\u00f8r han drar hjem og g\u00e5r over i helgemodus med et glass god r\u00f8dvin. Men tankene p\u00e5 hva som skjer med byen slipper han ikke.", "\u2013 Vi har fortrinn i Trondheim som ikke finnes i Bergen og Stavanger, i form av n\u00e6rheten til NTNU/Sintef. Det gjelder \u00e5 forst\u00e5 og akseptere potensialet. Innen teknologi har vi bare sett begynnelsen, dette kan eksplodere. Det er faktisk mulig \u00e5 tenke at vi en dag kan ha \u00abnye Nokia\u00bb her i Trondheim, sier Haugan.", "\u2013 Men mange mener at nettopp Bergen og Stavanger har v\u00e6rt flinkere enn Trondheim til \u00e5 skape nytt?", "\u2013 P\u00e5 noen omr\u00e5der, ja. Det ligger noe genetisk her. Det s\u00e5 vi da vi (Sparebankgruppen) fors\u00f8kte \u00e5 kj\u00f8pe Fokus. Da undervurderte vi f\u00f8lelsene. Du skal liksom ikke n\u00e6rme deg naboen, vi unner ikke hverandre \u00e5 bli store. I Stavanger ville alle ha st\u00e5tt helhjertet bak en slik tanke, her ble fors\u00f8ket effektivt drept.", "\u2013 Hva tenker du om at Fokus er blitt dansk, BN islandsk og at Forenede ble kj\u00f8pt av Gjensidige?", "\u2013 Det er uggent at ikke beslutninger blir tatt her, det er r\u00e5skummelt at s\u00e5 mye blir filialisert. Det er ogs\u00e5 en tragedie at kjente trondhjemske bedrifter som Nidar og E.C.Dahls ble kj\u00f8pt opp. Vi hadde ikke nok vett og forstand til \u00e5 forst\u00e5 konsekvensene da det skjedde. Samtidig m\u00e5 vi naturligvis forholde oss til de globale markedskrefter og forst\u00e5 at enhver virksomhet har en livssyklus. Derfor er jeg n\u00e5 mer opptatt av p\u00e5fyll enn \u00e5 bevare. De viktigste bedriftene for Trondheim om tyve \u00e5r har vi kanskje ikke sett begynnelsen p\u00e5 enn\u00e5, svarer Finn Haugan.", "\u00c5 bli kj\u00f8pt opp var ikke noe fokus da Hans Olav Torsen, Bj\u00f8rn Fossum og to andre forskere etablerte Seatex tidlig p\u00e5 80-tallet.", "De var unge og entusiastiske, og mest opptatt av at de hadde en ide som kunne bli til stor nytte for oljeindustrien. Problemet den gangen var at de var \u00abfattige forskere\u00bb. Uten tilgang til nymotens venturekapital ble det til at de dekket store deler av kapitalbehovet gjennom \u00abutviklingskontrakter\u00bb med oljeselskap.", "Seatex-etableringen ble en kjempesuksess. Underveis gjorde de store oppkj\u00f8p av selskaper, hele tiden med Trondheim som base. Mest oppstyr ble det da Seatex kj\u00f8pte engelske Whessoe, som p\u00e5 den tiden eide Autronica. Det var et klart \u00abfiendtlig\u00bb oppkj\u00f8p, gjort mulig ved hjelp av samarbeidspartnere i England og Sveits som siden fikk sine deler av Autronica-virksomheten. Det viste at det var mulig \u00e5 tenke stort fra Trondheim.", "\u2013 Da vi startet var det et fyord blant forskere og studenter \u00e5 etablere egen bedrift. I dag er dette mer akseptabelt, fastsl\u00e5r Torsen.", "I 1993 havnet Seatex p\u00e5 b\u00f8rs, under navnet Navia. Senere kom Kongsberg Gruppen og tok selskapet av b\u00f8rs igjen. Prisen for \u00e5 vokse var alts\u00e5 at man mistet kontroll over eiersitsen. Kongsberg Seatex har n\u00e5 hovedkontor i Trondheim og er ekstremt l\u00f8nnsomt. GPS-baserte navigasjonssystemer for oljeindustrien er fortsatt verdensledende. Torsen forklarer dette med at man klarte \u00e5 bygge opp en vinnerkultur, og at man ikke var redd for \u00e5 rekruttere nye, unge medarbeidere rett fra NTNU, gjerne testet ut underveis i studiene gjennom diplom- og forskningsoppgaver.", "De siste \u00e5rene har Torsen inntatt en ny rolle, som mentor for og investor i nye teknologiselskap. Og han er ikke alene om en slik rolle. B\u00f8lge to i den teknologiske revolusjonen har fordelen av at det n\u00e5 finnes b\u00e5de mye penger og mye kunnskap rundt dem.", "\u2013 Om du har tjent noen millioner etter en vellykket exit fra et selskap, s\u00e5 er det begrenset hva du kan benytte til privat forbruk. Det meste av pengene de f\u00f8rste gr\u00fcnderne har tjent brukes p\u00e5 nye investeringer. Dette er spennende penger, for teknologi-gr\u00fcnderne tilf\u00f8rer milj\u00f8ene kompetent kapital, mener Torsen.", "Fylkesordf\u00f8rer Tore O. Sandvik er lett \u00e5 f\u00e5 p\u00e5 banen n\u00e5r det gjelder sp\u00f8rsm\u00e5l om n\u00e6ringsutvikling. Han taler ofte varmt og fort om hvordan man skal utvikle regionen v\u00e5r videre. Sandvik mener vi m\u00e5 kjempe for \u00e5 fors\u00f8ke \u00e5 hindre at byen og regionen \u00e5relates. Det er alltid viktig \u00e5 ha n\u00e6rhet til strategiske beslutninger i tunge selskap. Som politiker ser han betydningen av \u00e5 legge til rette for at Tr\u00f8ndelag skal v\u00e6re en attraktiv region \u00e5 v\u00e6re i for arbeidstakerne, at skolene er gode og at velferdssystemene fungerer slik at arbeidskraften trives. Sandvik mener to sentrale strategiske beslutninger har p\u00e5virket maktforholdet blant regionene i Norge, i dette tilfellet Tr\u00f8ndelag og Stavanger. Det ene var da Trondheim fikk NTH i 1910, det andre da Stavanger fikk Statoil i 1972.", "\u2013 Det Norske kan vokse seg til \u00e5 bli en gigant med hovedkontor i Trondheim. Det skal vi legge til rette for p\u00e5 alle m\u00e5ter der vi har virkemidler, lover fylkesordf\u00f8reren og h\u00e5per at det i kj\u00f8lvannet av dette kan komme nok kapital hit slik at vi bereder grunnen for en teknologisk gigant ogs\u00e5.", "I 5.etasje i N\u00e6ringslivets Hus sitter Trygve Bragstad, tidligere bystyrepolitiker for H\u00f8yre, n\u00e5 n\u00e6ringspolitisk talsmann i N\u00e6ringsforeningen i Trondheim. I motsetning til Villab\u00f8 og Haugan har han fra sitt lille krypinn ikke den helt store utsikten. Men det er ikke derfor Bragstad forsvarer utenlandske oppkj\u00f8p av tr\u00f8nderske teknologiselskap. N\u00e6ringsforeningen har til og med laget en egen utgave av magasinet Midtpunkt der utenlandsk kapital er hovedtema. Der var det ikke vanskelig \u00e5 f\u00e5 positive stemmer inn i spaltene:", "* Erik Hagen i Viking Venture mener det er et sunnhetstegn n\u00e5r tr\u00f8nderske selskaper g\u00e5r p\u00e5 b\u00f8rs og at det er en styrke for regionen at store internasjonale selskaper etablerer seg og satser tungt gjennom oppkj\u00f8p og videreutvikling.", "* Trond B. Brekke, adm.dir. i Bernhard Brekke og leder av InvestorForum Tr\u00f8ndelag, beskriver utenlandsk kapital som spr\u00f8ytes inn gjennom kj\u00f8p av bedrifter som en rullende sn\u00f8ball. Hver gang stiger mengden lokal kapital som reinvesteres i nye prosjekter. Selv eier han selskaper i flere land, og det synes folk er bra. Men da m\u00e5 vi ogs\u00e5 tillate at noen kommer hit og eier bedrifter her.", "* Eivind Bergsmyhr i Nacre fastsl\u00e5r at det innenfor hans bransje var helt naturlig \u00e5 hente inn profesjonelle utenlandske eiere for \u00e5 utvikle selskapet videre, mens de unge gr\u00fcnderne i Falanx forteller at de solgte for \u00e5 kunne bli i Trondheim.", "Trygve Bragstad sier takk og pris for at noen er blitt kj\u00f8pt opp.", "\u2013 Mange er ikke proffe nok n\u00e5r det kommer til \u00e5 kommersialisere id\u00e9ene. Ved \u00e5 f\u00e5 inn store utenlandske selskaper f\u00e5r man tilgang til et st\u00f8rre marked, en salgskanal og kommersiell kompetanse. Det var tragisk at Vital forsvant, kjempetrist at Fokus og BNBank ble kj\u00f8pt opp. B\u00e5de kompetanse og arbeidsplasser utarmes gjennom slike oppkj\u00f8p, og det svekker oss. Samtidig kan det ogs\u00e5 ligge god dynamikk i \u00e5 det omsette bedrifter. P\u00e5 et tidspunkt dukker det opp et nytt E.C. Dahls eller et nytt Autronica, sier Bragstad som mener vi graver v\u00e5r egen grav om vi tviholder p\u00e5 at alle id\u00e9ene skal v\u00e6re igjen i byen.", "\u2013 Det er prisen vi m\u00e5 betale, at enkelte selskap ogs\u00e5 blir flyttet ut. Den dagen vi ikke har noen bedrifter som er aktuelle for oppkj\u00f8p, f\u00e5r vi heller ikke muligheten til \u00e5 fylle p\u00e5 nytt nedenfra. For da kommer ingen hit med penger. Det positive n\u00e5 er at vi i mange tilfeller f\u00e5r beholde mye av virksomheten, samtidig som bedriften f\u00e5r tilgang til et marked. Hundrevis av arbeidsplasser, ny kapital og markedstilgang, det er jo det rene Kinderegget det, smiler Bragstad."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "06b4ba0f6b01ae8e19e23c506c0bc52d6465238e12b4f4abae34bcbb1cca87c7"}, {"field": "createtime", "value": "2016-01-08T08:07:29.000Z"}, {"field": "description", "value": "Siden 80-tallet er over femti st\u00f8rre selskaper i Trondheim solgt ut av byen eller til utlandet. Mange andre er tatt p\u00e5 b\u00f8rs ut. Det startet med salg og nedleggelse av tradisjonelle industri- og handelsbedrifter, og fortsetter med teknologibedrifter. Bare et stort, nytt teknologiselskap som blir verdensledende med Trondheim som base kan gjenreise byens \u00e6re."}, {"field": "dominantimage", "value": "http://www.adressa.no/incoming/article1249049.ece5/ALTERNATES/w980-default/Grunderne05"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f2e6a96820f7734afdbb465f1945bbfe889ff07d.jpg?596e7ea1"}, {"field": "dominantthumbnaildimensions", "value": "300x169"}, {"field": "heading", "value": ["Teknologien kan gjenreise Trondheim -adressa.no", "- Byen utarmes", "Det tunge 80-tallet", "Teknologisk revolusjon", "Styres fra Pirsenteret", "Havnet p\u00e5 b\u00f8rs", "- Fortsatt en provinsby", "Ikke noen hel bedrift", "Tid for \u00e5 tenke stort", "\u00abNye Nokia\u00bb i Trondheim?", "- R\u00e5skummelt", "Fikk \u00aboljepenger\u00bb", "Mye nye penger", "Hindre \u00e5relating", "Et sunnhetstegn", "Kommersialisering"]}, {"field": "id", "value": "f2e6a96820f7734afdbb465f1945bbfe889ff07d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-company", "value": ["nokia", "statoil", "schibsted", "nidar", "leiv eriksson nyskaping as", "s\u00e5korninvest midt-norge as", "kongsberg gruppen", "new york times", "gjensidige"]}, {"field": "kw-concept", "value": ["trondheim", "bedrift", "tenke stort", "utenlandsk kapital", "teknologisk revolusjon"]}, {"field": "kw-entity", "value": ["seatex", "by\u00e5sen og gr\u00e5kallen", "e.c. dahls", "pertra", "nordenfjeldske", "midtpunkt", "clustra", "etablerings", "det norske", "teknostallen", "n\u00e6ringsforeningen", "sparebankgruppen", "autronica", "trondheims mek", "reitan gruppen", "corrocean", "n\u00e6ringslivets hus", "rettedal", "forenede", "kinderegget", "koteng", "pirsenteret", "dalsenget", "munkholmen og trondheimsfjorden", "investorforum tr\u00f8ndelag", "heimdalsmyra", "falanx", "distriktenes utviklingsfond", "h\u00f8yre", "fokus", "hans olav torsen og bj\u00f8rn fossum", "bergen og stavanger", "oceanor og roe str\u00f8mmen", "england og sveits", "nacre", "hans olav torsen", "adresseavisen", "revolt", "nidar bergene og e.c. dahls", "maxware"]}, {"field": "kw-location", "value": ["navia", "england", "oslo", "nora", "rogaland", "frankrike", "stavanger", "sverige"]}, {"field": "kw-pageclass", "value": "article"}, {"field": "kw-person", "value": ["finn haugan", "roe str\u00f8mmen", "harald ellefsen", "marvin wiseth", "eivind bergsmyhr", "malvin villab\u00f8", "svein tryggestad", "odd sag\u00f8r", "rolf skaar", "erik hagen", "bj\u00f8rn fossum", "tore o. sandvik", "leiv eriksson nyskaping", "trond b. brekke", "jon sletthaug", "trygve bragstad", "bernhard brekke", "inge johansen", "nidar bergene", "olav tryggvasons"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1249049.ece5/ALTERNATES/w980-default/Grunderne05"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Teknologien kan gjenreise Trondheim"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1091909.ece"}, {"field": "pageclass", "value": ["article"]}, {"field": "publishtime", "value": "2008-05-29T20:53:11.000Z"}, {"field": "recs-articleid", "value": "1494224"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-05-29T20:53:11.000Z"}, {"field": "recs-rawtitle", "value": "Teknologien kan gjenreise Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Siden 80-tallet er over femti st\u00f8rre selskaper i Trondheim solgt ut av byen eller til utlandet. Mange andre er tatt p\u00e5 b\u00f8rs ut. Det startet med salg og nedleggelse av tradisjonelle industri- og handelsbedrifter, og fortsetter med teknologibedrifter. Bare et stort, nytt teknologiselskap som blir verdensledende med Trondheim som base kan gjenreise byens \u00e6re."}, {"field": "thumbnail", "value": "http://content-thumbnail.cxpublic.com/content/thumbnail200x150/f2e6a96820f7734afdbb465f1945bbfe889ff07d.jpg?596e7ea1"}, {"field": "thumbnailfullheightdimensions", "value": "200x2838"}, {"field": "timestamp", "value": "2017-07-18T21:33:21.000Z"}, {"field": "title", "value": "Teknologien kan gjenreise Trondheim"}, {"field": "url", "value": "http://www.adressa.no/nyheter/dokument/article1091909.ece"}, {"field": "urlhash", "value": "f2e6a96820f7734afdbb465f1945bbfe889ff07d"}], "score": 0.35212016, "siteId": "9222270286501375973", "id": "f2e6a96820f7734afdbb465f1945bbfe889ff07d"}

