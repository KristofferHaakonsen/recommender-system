{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marit ytterland nyg\u00e5rd"}, {"field": "body", "value": ["Saken oppdateres.", "Sist torsdag kunne vi se Anders J\u00f8ssund og samboeren Therese Walseth fortelle om en tidoblet matomsetning etter at de hadde f\u00e5tt hjelp av Eyvind Hellstr\u00f8m.", "Det \u00f8konomiske kaoset var tilsynelatende ryddet opp i, og industriell junkfood ble erstattet med retter med lokale r\u00e5varer. Alt l\u00e5 til rette for at Kystlosen skulle bli det store samlingspunktet i Lys\u00f8ysund.", "Men i tiden fremover m\u00e5 fosningene finne et annet sted \u00e5 stille sulten og slukke t\u00f8rsten. Fra i dag, mandag, holder Kystlosen d\u00f8rene stengt.", "- Det er hjerteskj\u00e6rende \u00e5 m\u00e5tte stenge. Vi vil egentlig bare ta imot alle som kommer med et smil. Men vi m\u00e5 stenge i p\u00e5vente av at det \u00f8konomiske kommer i orden. Det har rett og slett blitt litt for mye for oss, sier kokk og daglig leder Anders J\u00f8ssund til adressa.no.", "Anders har, sammen med samboeren Therese, drevet Kystlosen i halvannet \u00e5r. Men \u00e5 bare v\u00e6re to ansatte har tatt p\u00e5.", "- Vi var slitne f\u00f8r Hellstr\u00f8m kom. Vi er to stykker med to barn som har drevet stedet helt alene. Og etter programmet ble sendt p\u00e5 tv har det bare tatt helt fullstendig av. Folk tror jeg er en idiot som ikke smir mens jernet er varmt, men vi m\u00e5 bare f\u00e5 alt p\u00e5 plass og s\u00e5 kan vi komme sterkere tilbake, sier kokken.", "LES OGS\u00c5: - Vi trenger hjelp", "Da den tidligere Bagatelle-kokken bes\u00f8kte spisestedet i sommer var det f\u00f8rst og fremst det \u00f8konomiske rotet som bekymret.", "- Dette er noe av det verste jeg har sett. Dere er p\u00e5 full fart mot \u00f8konomisk ruin, sa Hellstr\u00f8m.", "Anders innr\u00f8mte p\u00e5 sin side at han hadde lidd av regnskapsvegring.", "- Jeg m\u00e5 f\u00e5 bankene til \u00e5 tro p\u00e5 at dette vil g\u00e5 bra. Men forel\u00f8pig er det bare Hellstr\u00f8m som har hatt trua, sier han.", "I dagene og ukene fremover vil Anders og Therese jobbe hardt for \u00e5 overbevise kreditorene om at spisestedet er liv laga.", "LES OGS\u00c5: Konkurrenten misliker Hellstr\u00f8ms opprydding", "Anders lover imidlertid at d\u00f8rene uansett vil \u00e5pne igjen om ikke alt for lang tid.", "- Ja, vi har ikke r\u00e5d til \u00e5 g\u00e5 glipp av jula og julebordssesongen. Kanskje g\u00e5r halve november bort, men slik m\u00e5 der bare bli. Jeg er ikke Jesus, jeg kan ikke mette 5000 mennesker med to fisker, sier kokken.", "Mandag ettermiddag opplyser Anders J\u00f8ssund at de har f\u00e5tt til en l\u00f8sning som gj\u00f8r at de kan \u00e5pne 12. november.", "Han understreker han at takker alle for den enorme responsen og st\u00f8tten.", "- Vi er veldig ydmyke og storforn\u00f8yde med programmet. Og vi lover at vi skal komme sterkere tilbake, sier Anders J\u00f8ssund.", "Episoden fra Kystlosen satte ogs\u00e5 seerrekord for TV3. 311 000 personer, fulgte programmet,. Ingen av de episodene s\u00e5 langt denne sesongen har samlet over 300 000 seere.", "Kun Robinsonekspedisjonen var sett av flere p\u00e5 kanalen forrige uke."]}, {"field": "category0", "value": "kultur"}, {"field": "contenthash", "value": "5b91ddb7b27f61665254d096e9677a5534b77c674882ad2ea2242cd41bea458c"}, {"field": "createtime", "value": "2014-08-06T07:41:40.906Z"}, {"field": "description", "value": "Responsen etter \u00abHellstr\u00f8m rydder opp\u00bb ble for mye for eierne av Kystlosen i Bjugn."}, {"field": "dominantimage", "value": "http://www.adressa.no/incoming/article1372054.ece5/ALTERNATES/w980-default/kystlosen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b266623c34120eb118e598e55b0ddf294133e95a.jpg?589cd91a"}, {"field": "dominantthumbnaildimensions", "value": "300x169"}, {"field": "heading", "value": ["M\u00e5 stenge til tross for Hellstr\u00f8m-bes\u00f8k -adressa.no", "Slitne", "\u00d8konomisk kaos", "Lover gjen\u00e5pning", "Seerrekord"]}, {"field": "id", "value": "b266623c34120eb118e598e55b0ddf294133e95a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["\u00f8konomisk", "\u00f8konomisk kaos", "dag", "stenge"]}, {"field": "kw-entity", "value": ["robinsonekspedisjonen", "jesus", "lys\u00f8ysund", "bagatelle", "anders og therese", "kystlosen"]}, {"field": "kw-location", "value": "bjugn"}, {"field": "kw-pageclass", "value": "article"}, {"field": "kw-person", "value": ["eyvind hellstr\u00f8m", "anders j\u00f8ssund", "therese walseth"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1372054.ece5/ALTERNATES/w980-default/kystlosen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00e5 stenge til tross for Hellstr\u00f8m-bes\u00f8k"}, {"field": "og-type", "value": "article"}, {"field": "og-url", "value": "http://www.adressa.no/kultur/article1546942.ece"}, {"field": "pageclass", "value": null}, {"field": "publishtime", "value": "2010-11-01T10:34:27.000Z"}, {"field": "recs-articleid", "value": "856043"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-11-01T10:34:27.000Z"}, {"field": "recs-rawtitle", "value": "M\u00e5 stenge til tross for Hellstr\u00f8m-bes\u00f8k -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Responsen etter \u00abHellstr\u00f8m rydder opp\u00bb ble for mye for eierne av Kystlosen i Bjugn."}, {"field": "thumbnail", "value": "http://content-thumbnail.cxpublic.com/content/thumbnail200x150/b266623c34120eb118e598e55b0ddf294133e95a.jpg?589cd91a"}, {"field": "thumbnailfullheightdimensions", "value": "200x1837"}, {"field": "timestamp", "value": "2017-02-09T21:03:22.000Z"}, {"field": "title", "value": "M\u00e5 stenge til tross for Hellstr\u00f8m-bes\u00f8k"}, {"field": "url", "value": "http://www.adressa.no/kultur/article1546942.ece"}, {"field": "urlhash", "value": "b266623c34120eb118e598e55b0ddf294133e95a"}], "score": 0.8625229, "siteId": "9222270286501375973", "id": "b266623c34120eb118e598e55b0ddf294133e95a"}

