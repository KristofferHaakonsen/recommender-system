{"fields": [{"field": "modifiedtime", "type": "time", "value": "2016-07-10T11:54:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne-marit dahl"}, {"field": "body", "value": ["Saken oppdateres.", "N\u00e5r hun finner en smal stripe \u00e5 hvile f\u00f8ttene p\u00e5 i fjellveggen, drar Malin Stoum opp mobilen. Den spektakul\u00e6re turen langs en st\u00e5lwire m\u00e5 selvsagt foreviges. I tillegg til Malins fjellselfie, kan det hende at mobilkameraet ogs\u00e5 fanger opp bilene p\u00e5 fylkesvei 755. De farer forbi som sm\u00e5 prikker under henne. L\u00f8ftes kameraet litt, vil ogs\u00e5 Trondheimsfjorden og Tyholtt\u00e5rnet i Trondheim feste seg p\u00e5 kamerarullen.", "Gjestene som sitter i t\u00e5rnrestauranten ser ikke Malin som er sikret til fjellveggen med sele og to kroker til en st\u00e5lwire. Men hadde de kunnet se henne, ville de kanskje blitt imponert.", "For Malin Stoum (16) er p\u00e5 vei til toppen av Munken (519 moh.) sammen med elever fra \u00c5sly skole i Rissa. Turen er en premie som takk for god innsats som trivselsleder i skole\u00e5ret som snart er over.", "Turf\u00f8lget teller 12 personer n\u00e5r bussen kj\u00f8rer avg\u00e5rde mot starten for klatresiden. De kj\u00f8rer med ordene til John Eirik Hindrum ferskt i minne. Han har demonstrert sikkerhetsrutinene for de fem guttene og fem jentene. Kontaktl\u00e6rerne J\u00f8rn Ove R\u00f8nning og Trude Dahl har g\u00e5tt ruta mange ganger f\u00f8r, men f\u00f8lger oppmerksomt med. De f\u00e5r h\u00f8re at veien langs fjellsida passer for alle. Normal fysikk er det som skal til. Yngstemann opp har v\u00e6rt seks, eldstemann \u2014 en franskmann p\u00e5 82.Blikkene rettes mot Munken (520 moh.). Det er deres tur n\u00e5. De skal feste seg i wire langs det som skal v\u00e6re Norges eldste via ferrata \u2013 eller p\u00e5 norsk: Jernveg. 155 bolter og 950 meter wire skal overvinnes.", "N\u00e5r turf\u00f8lget tar oppstilling, driver de m\u00f8rke skyene over dem unna. Dr\u00e5pene som falt har bare s\u00e5 vidt fuktet fjellet \u2013 og l\u00e6rer Jan Ove R\u00f8nning trekker et lettelsens sukk der han st\u00e5r bakerst i k\u00f8en. For selv om Hindrum fortalte om klatrere som elsker den ekstra utfordringen en glatt og v\u00e5t fjellvegg gir, skj\u00f8nner R\u00f8nning at t\u00f8rr vegg vil bli utfordring nok.", "For selv t\u00f8ffe fotballjenter og gutter kan kjenne skjelving i kn\u00e6rne n\u00e5r gr\u00f8nt kunstgress ligger et par hundre meter under dem.", "If\u00f8lge Hindrum skal det ta tre til fem timer \u00e5 komme seg til toppen.", "Men n\u00e5r det g\u00e5r loddrett ned under deg, og beina sliter med \u00e5 f\u00e5 grep i fjellsprekken, er ikke det ikke sikkert at utsikten st\u00e5r i fokus.", "\u2014 \u00c5, hjelp. Det er bra langt ned. Hvordan skal jeg komme meg videre her, sp\u00f8r Malin Stoum.", "Elevene har f\u00e5tt h\u00f8re at den f\u00f8rste delen av l\u00f8ypa er teknisk vanskelig, men ikke s\u00e5 luftig. Klarer de den f\u00f8rste biten, skal det v\u00e6re null problem \u00e5 ta seg til toppen. Og angrer de p\u00e5 hele greia og \u00f8nsker via ferrata dit pepper \u0301n gror, s\u00e5 er det fint \u00e5 vite at \u00abAngrestien\u00bb ikke er mange boltene unna. Man m\u00e5 bare komme seg igjennom 90-graderen f\u00f8rst.", "\u2014 Litt mer til h\u00f8yre. Bare strekk deg litt mer.", "Men de oppmuntrende kommentarene hjelper ikke. Beina lystrer ikke og hendene finner ikke tak. Regnet holder seg fortsatt unna, men kinnene blir v\u00e5te likevel. En hjelpende h\u00e5nd, en skulder \u00e5 tr\u00e5 p\u00e5 blir l\u00f8sningen. Og n\u00e5r den siste kneika er passert, da blir \u00abAngrestien\u00bb selve definisjonen p\u00e5 lykke. Det er ikke noen mening i \u00e5 g\u00e5 gjennom grinda for \u00e5 ta del p\u00e5 etappe nummer to.Heldigvis er det ingen skam \u00e5 snu.", "12 har blitt til 11 n\u00e5r J\u00f8rn Ove R\u00f8nning som sistemann fester seg til wiren som skal ta f\u00f8lget den siste veien til toppen. F\u00f8rst venter 100-metersveggen som har navnet Katedralen. Deretter Nonnekl\u00f8ften, Klosterhagen og Nedre Granitthavet. Pulsen stiger og noen kjenner at kreftene begynner \u00e5 ta slutt. En m\u00e5 p\u00e5 do, mens Malin er mest opptatt av \u00e5 ta bilder. Mange bilder. Bilder som kan deles p\u00e5 Snap og Insta.", "F\u00f8lget finner en plass \u00e5 hvile baken, tar en matbit og drikker vann. De passerer Zebraveggen, \u00d8vre Granitthavet og Opplevelseshyllen. Og s\u00e5 st\u00e5r det der. Skiltet som b\u00e6rer bud om at enden er n\u00e6r: \u00abToppveggen\u00bb. Det er litt over tre timer siden de forlot bussen p\u00e5 parkeringsplassen. Tre fokuserte timer, 155 bolter og 950 meter med wire er snart historie.", "\u00d8yeblikket fylles med lykkerus og en visshet om at dagen derp\u00e5 kan bli st\u00f8l. Malin Skoug og de andre har klart det.", "Snart tar stien gjennom skogen f\u00f8lget trygt ned igjen. Mange opplevelser og selfier rikere.", "\u00c5 bli konfrontert med oss selv og v\u00e5r frykt for d\u00f8den, gj\u00f8r livet meningsfullt.", "Det mener Karina Andersen Aas er en av grunnene til at s\u00e5 mange velger \u00e5 sprenge egne grenser. Hun er lederutvikler og mental trener i Mind og har i en \u00e5rrekke jobbet med \u00e5 utvikle toppidrettsut\u00f8vere.", "\u2014 I dag har vi \u00abalt\u00bb, samtidig opplever mange at noe mangler. Mennesket s\u00f8ker alltid utvikling og vekst, og selvaktualisering blir viktig. N\u00e5r folk velger \u00e5 gj\u00f8re grensesprengende aktiviteter, handler det om \u00e5 leve livet fullt ut. N\u00e5r vi pusher grensene, blir vi konfrontert med b\u00e5de oss selv og v\u00e5r frykt for d\u00f8den. Dette gj\u00f8r livet betydningsfullt, sier Aas.", "Hun mener ogs\u00e5 at det \u00e5 mestre naturens elementer, appellerer til en sterk tilstedev\u00e6relse. Slike prosesser mener hun er viktig for lykke og det gode liv.", "\u2014 Innenfor lykkeforskning snakker vi om to dimensjoner: Hedonia - som handler om \u00e5 f\u00f8le ro og komfort, og eudaimonia - som handler om \u00e5 finne flyt ved \u00e5 l\u00f8se et problem, gj\u00f8re nye ting og oppleve mestring, forklarer hun.", "- Hvor mye skal vi t\u00f8ye v\u00e5re egne grenser?", "\u2014 Det m\u00e5 v\u00e6re lystbetont og forankret i indre motivasjon. Det er trendy \u00e5 klatre, men du m\u00e5 ha lyst til det. Mennesket s\u00f8ker \u00e5 komme flytsonen, og en av forutsetningene handler om at utfordringen ligger passe langt over dine ferdigheter. Da m\u00e5 du strekke deg, og du m\u00e5 gjerne v\u00e6re usikker p\u00e5 om du kan klare det. Hvis noe er for enkelt, s\u00e5 blir det kjedelig. Men blir utfordringen for vanskelig, kan det skape angst, sier Aas.", "Hun mener at ubalanse gj\u00f8r at vi har fokus og tilstedev\u00e6relse p\u00e5 en aktivitet som har et tydelig m\u00e5l.", "\u2014 Det kan for eksempel v\u00e6re \u00e5 g\u00e5 via ferrata. Men det er ulike utfordringer som skaper flyt hos oss, for noen er det kanskje \u00e5 spille piano eller \u00e5 v\u00e6re p\u00e5 matkurs. Det handler om \u00e5 strekke seg, men det er den samme f\u00f8lelsen vi s\u00f8ker, sier Andersen Aas.", "Hun mener vi er f\u00f8dt til \u00e5 utvikle oss, og at dette bor genuint i oss. Hun har f\u00f8lgende r\u00e5d til de som vil mestre nye utfordringer:", "\u2022Visualisering. Se for deg det du skal gj\u00f8re. Ved \u00e5 v\u00e6re godt forberedt reduseres angst og stress siden du har v\u00e6rt der i tankene allerede.", "\u2022Pust. Pusten er tett knyttet til f\u00f8lelser. Den g\u00e5r raskere n\u00e5r du er redd. Skal du kjenne p\u00e5 ro, pust dypt.", "\u2022Kjenn f\u00f8lelsen. Hvis du blir nerv\u00f8s og svett f\u00f8r en presentasjon, er det en fysisk respons p\u00e5 tanker og f\u00f8lelser rundt situasjonen du skal m\u00f8te. Selve f\u00f8lelsen er ikke farlig. Den er ubehagelig, men naturlig. Den gj\u00f8r deg klar og fokusert.", "\u2022Power pose. Sterk holdning gj\u00f8r at niv\u00e5et av testosteron \u00f8ke. F\u00f8lelsen av selvtillit \u00f8ker og stressniv\u00e5et i kroppen g\u00e5r ned.", "\u2022Tenk positivt. Ser du p\u00e5en situasjon som truende, vekker den frykt. Ser p\u00e5 den som en mulighet - noe g\u00f8y - og du f\u00e5r motsatt effekt.", "\u2022Arbeidsoppgaver. V\u00e6r fokusert. Ta et skritt av gangen.", "Fritt oversatt fra italiensk betyr \u00abVia ferrata\u00bb \u00abjernveg\u00bb eller \u00abjernsti\u00bb", "Det er en betegnelse p\u00e5 klatring langs vaiere og bolter i fjellet", "Hjelm og sele og slynge med to karabinkroker er obligatorisk utstyr som du f\u00e5r leie", "Passer for alle med normal fysikk, men flere av arrang\u00f8rene operere med 12 \u00e5rs aldersgrense", "Turene tilbys med guide, men noen steder er det ogs\u00e5 mulig \u00e5 g\u00e5 p\u00e5 egen h\u00e5nd", "Vis fakta", "For den som \u00f8nsker seg en spektakul\u00e6r naturopplevelse i h\u00f8yden, er flere muligheter til \u00e5 g\u00e5 via ferrata i Norge. Her er noen:", "Via Ferrata Munken Klatresti (lengde 950 meter)", "Via Ferrata Straumsfjellet (lengde 1,5 km)", "Via Ferrata Loen (lengde 850 meter)", "Via Ferrata Trogfjell (lengde 260 meter)", "Himmelstigen Via Ferrata (varighet p\u00e5 tre til fire timer)", "I utlandet fins det mange muligheter, blant annet i Frankrike, \u00d8sterrike, Slovenia, Sveis og Italia. De f\u00f8rste via ferrata-rutene skal ha blitt bygget i Dolomittene i Italia under f\u00f8rste verdenskrig for \u00e5 bedre infanteriets framkommelighet i fjellet.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "4090ad683b3081e38a120eb3be0bc06c03eaed890b60a9812ade71e247da1db8"}, {"field": "createtime", "value": "2017-05-02T11:38:20.000Z"}, {"field": "description", "value": "For Malin Stoum (16) ble jernveien en opplevelse helt utenom det vanlige. \u2014 \u00c5 bli konfrontert med oss selv og v\u00e5r frykt for d\u00f8den, gj\u00f8r livet meningsfullt, mener mental trener."}, {"field": "heading", "value": ["Hvorfor velger s\u00e5 mange \u00e5 gj\u00f8re grensesprengende aktiviteter? -adressa.no", "150 bolter venter", "M\u00f8rke skyer p\u00e5 himmelen", "- Husk \u00e5 nyte utsikten", "Lettelse p\u00e5 \u00abAngrestien\u00bb", "12 har blitt 11", "\u2014 Vi har \u00abalt\u00bb, men noe mangler"]}, {"field": "id", "value": "c8a3d13c841f1e93769b80de712f56b875c23b29"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "travel"}, {"field": "kw-concept", "value": ["tur", "wire", "grensesprengende aktiviteter", "f\u00f8lelsen", "utfordring", "ferrata"]}, {"field": "kw-entity", "value": ["j\u00f8rn ove r\u00f8nning og trude dahl", "mind", "nedre granitthavet", "nonnekl\u00f8ften", "r\u00f8nning", "ferrata trogfjell", "snap og insta", "sveis og italia", "klosterhagen og nedre granitthavet", "dolomittene", "\u00e5sly", "aas", "via ferrata", "\u00f8vre granitthavet og opplevelseshyllen", "trondheimsfjorden og tyholtt\u00e5rnet", "zebraveggen", "angrestien", "\u00f8vre granitthavet", "ferrata munken klatresti", "katedralen"]}, {"field": "kw-location", "value": ["malin", "slovenia", "italia", "frankrike", "trondheim", "\u00f8sterrike", "rissa", "norge"]}, {"field": "kw-pageclass", "value": "article"}, {"field": "kw-person", "value": ["malin stoum", "andersen aas", "jan ove r\u00f8nning", "john eirik hindrum", "j\u00f8rn ove r\u00f8nning", "malin skoug", "trude dahl", "ferrata loen", "karina andersen aas"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/b18f2347-fe4e-4f69-99d3-f213e8cae8a5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor velger s\u00e5 mange \u00e5 gj\u00f8re grensesprengende aktiviteter?"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Hvorfor-velger-sa-mange-a-gjore-grensesprengende-aktiviteter-208550b.html"}, {"field": "pageclass", "value": ["article"]}, {"field": "publishtime", "value": "2016-07-10T11:54:50.000Z"}, {"field": "recs-articleid", "value": "208550"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-07-10T11:54:50.000Z"}, {"field": "recs-rawtitle", "value": "Hvorfor velger s\u00e5 mange \u00e5 gj\u00f8re grensesprengende aktiviteter? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "For Malin Stoum (16) ble jernveien en opplevelse helt utenom det vanlige. \u2014 \u00c5 bli konfrontert med oss selv og v\u00e5r frykt for d\u00f8den, gj\u00f8r livet meningsfullt, mener mental trener."}, {"field": "thumbnail", "value": "http://content-thumbnail.cxpublic.com/content/thumbnail200x150/c8a3d13c841f1e93769b80de712f56b875c23b29.jpg?5995f3a9"}, {"field": "thumbnailfullheightdimensions", "value": "200x1802"}, {"field": "timestamp", "value": "2017-08-17T19:51:05.000Z"}, {"field": "title", "value": "Hvorfor velger s\u00e5 mange \u00e5 gj\u00f8re grensesprengende aktiviteter?"}, {"field": "url", "value": "http://www.adressa.no/100Sport/sprek/Hvorfor-velger-sa-mange-a-gjore-grensesprengende-aktiviteter-208550b.html"}, {"field": "urlhash", "value": "c8a3d13c841f1e93769b80de712f56b875c23b29"}], "score": 0.68041676, "siteId": "9222270286501375973", "id": "c8a3d13c841f1e93769b80de712f56b875c23b29"}

