{"fields": [{"field": "modifiedtime", "type": "time", "value": "2013-04-30T16:26:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "Det er en kjent sannhet at det er dyrt \u00e5 ha barn. Utgifter til kl\u00e6r, utstyr og mat er selvsagte poster p\u00e5 budsjettet. Og dersom barnet ditt \u00f8delegger noe som tilh\u00f8rer andre, kan du risikere \u00e5 ende med regningen.", "- Veldig grovt forklart kan man si at du eller barnet m\u00e5 betale for det barnet ditt \u00f8delegger, men ikke om det var et rent uhell. Vi skiller mellom de tilfellene der barnet selv blir personlig ansvarlig og tilfellene der man som foreldre blir personlig ansvarlig for de skader som barnet gj\u00f8r, sier advokat Trond-Ivan Bloms\u00f8 til Babyverden.no .", "Les ogs\u00e5 :", "Slik l\u00e6rer du barn om penger", "Her er sparetips fra A til \u00c5", "Skal barn f\u00e5 se nyheter p\u00e5 TV?", "Det er ogs\u00e5 av betydning hvor gammelt barnet er n\u00e5r det knuser en rute eller sykler inn i en bil.", "- Barn under skolepliktig alder vil aldri bli holdt personlig erstatningsansvarlig. I denne alderen er det foreldrene som er juridisk ansvarlige for eventuelle skader og tap barnet ditt p\u00e5f\u00f8rer andre, forklarer advokaten fra advokatfellesskapet Advokatene Kvarsnes, Kl\u00f8kstad, Bloms\u00f8, Haug & Steinsvik.", "Det betyr at barn under seks \u00e5r stort sett aldri vil bli personlig erstatningsansvarlig om de ved et uhell skulle komme borti naboens bil og ripe den opp, og antakeligvis vil ikke foreldrene heller bli holdt ansvarlig. Advokaten tipser foreldre om f\u00f8rst \u00e5 unders\u00f8ke hva slags ansvar de faktisk har n\u00e5r naboen st\u00e5r p\u00e5 d\u00f8ren og vil ha penger for lakkeringsjobben.", "Les hva skadeserstatningsloven sier om barns og foreldres ansvar nederst i saken.", "- Blir du bedt om \u00e5 dekke en skade som barnet ditt har forvoldt, ta kontakt med forsikringsselskapet ditt og sp\u00f8r om a) du virkelig m\u00e5 dekke skaden og b) om forsikringen dekker det. Overraskende mange vet ikke at innboforsikringen har en ansvarsdel som ofte dekker slike hendelser, forteller Bloms\u00f8.", "I tillegg vil man som foreldre ofte ha rettshjelpforsikring gjennom sin innboforsikring som kan komme til nytte dersom man \u00f8nsker \u00e5 la en advokat vurdere forholdet.", "- Men n\u00e5r barn som er under skolepliktig alder gj\u00f8r skade, skal det veldig mye til for at foreldrene m\u00e5 punge ut for ballknuste ruter og liknende. Da vil det som klar hovedregel bli ansett som et hendelig uhell, sier advokaten.", "De eneste unntakene vil v\u00e6re tilfeller hvor foreldre grovt kan klandres for \u00e5 ha latt barna f\u00e5 mulighet til \u00e5 gj\u00f8re skadeverket. St\u00e5r foreldrene passivt og ser p\u00e5 at barna bruker naboens drivhus som fotballm\u00e5l, har man nok beveget seg inn i et tilfelle hvor foreldrene vil bli erstatningspliktige dersom rutene knuses.", "I de tilfeller hvor foreldrene ikke kan bebreides for at skaden har skjedd, har foreldrene likevel erstatningsplikt med inntil 5.000 kroner for hvert skadetilfelle som barnet har for\u00e5rsaket.", "Dette krever at barnet har gjort skaden med vilje eller ved uaktsomhet. For mindre skader som ut\u00f8ves av barn i skolepliktig alder, vil man alts\u00e5 i mange tilfeller ha en begrenset erstatningsplikt som forelder. Dette er en praktisk regel for den som skaden g\u00e5r ut over idet mange barn ikke har \u00f8konomiske forutsetninger til selv \u00e5 ordne opp i slike krav.", "Bloms\u00f8 forklarer at mange velger \u00e5 ordne opp i slike saker privat, uten \u00e5 blande inn rettssystemet og forsikringsselskapene.", "I et godt naboskap vil mange foreldre tilby seg \u00e5 betale for reparasjonen av bilen eller \u00e5 bytte ut den knuste ruten. Om dette ikke er aktuelt eller dersom erstatningsbel\u00f8pet blir h\u00f8yt, b\u00f8r b\u00e5de foreldrene og den skadelidende ta kontakt med sine respektive forsikringsselskap eller advokat for \u00e5 f\u00e5 tips om hvordan de kan ta saken videre.", "For \u00e5 avgj\u00f8re om et barn kan holdes ansvarlig for skader det har voldt, skal retten se an barnets alder, utvikling, atferd, \u00f8konomisk evne og andre forhold \u2013 med andre ord er det en bred vurdering som gj\u00f8res her, sier advokaten.", "LES OGS\u00c5:", "Dette betaler du barnevakten", "Mobiltelefon til poden, eller ikke?", "Typiske eksempler p\u00e5 hendelser som barn vanskelig vil bli holdt personlig ansvarlig for, er \u00e5 ved et uhell sykle inn i en bil og lage en bulk, \u00e5 tegne med fingeren p\u00e5 en bil og for\u00e5rsake riper, \u00e5 kaste stein eller en ball som del av en lek og i vanvare treffe en bil eller et vindu. Dersom en slik sak blir vurdert av forsikringsselskap og jurister, vil en fire-fem\u00e5ring ganske sikkert ikke bli holdt ansvarlig, mens en fjorten\u00e5ring kan bli vurdert til \u00e5 forst\u00e5 hva som kan skje n\u00e5r hun kaster en stein mot en vindusrute.", "Det vurderes ogs\u00e5 fra sak til sak hva som kan kreves av foreldrene f\u00f8r disse blir personlig ansvarlig. En fire\u00e5ring har betydelig mer \u00e5 g\u00e5 p\u00e5 enn en 13-\u00e5ring f\u00f8r han kan holdes erstatningsansvarlig. Men hvis du vet at fire\u00e5ringen din allerede har ripet opp noen biler, kan det forlanges av deg at du er litt mer oppmerksom p\u00e5 ham rundt biler enn hva andre foreldre beh\u00f8ver \u00e5 v\u00e6re.", "- Et typisk eksempel p\u00e5 uaktsomhet fra foreldrenes side vil v\u00e6re \u00e5 la s\u00f8nnen i huset p\u00e5 13 \u00e5r f\u00e5 bruke fars ATV til \u00e5 kj\u00f8re rundt i skogen p\u00e5 hytta. Skulle skade skje, vil foreldrene ikke bare v\u00e6re erstatningsansvarlig, men i tillegg vil man fort kunne oppleve at forsikringsselskapet avkorter i skadeoppgj\u00f8ret. Da m\u00e5 foreldrene punge ut, forteller Bloms\u00f8.", "--", "Her er noen eksempler fra rettspraksis og praksis fra forsikringsselskapene hvor barn var involvert i erstatningssaker:", "- H\u00f8yesterett avsa i 2002 en dom hvor en 11-\u00e5rig syklist ikke ble funnet erstatningsansvarlig for \u00e5 ha tatt igjen og kollidert med en fotgjenger. Selv om en voksen burde ha handlet annerledes og ville blitt holdt ansvarlig, var de valgene som barnet hadde tatt i denne saken ikke annerledes enn de valgene og vurderingene som 11-\u00e5ringer flest ville gjort.", "- En ti \u00e5r gammel gutt kolliderte med en bil i et boligfelt. Skadelidte krevde dekning for skadene p\u00e5 bilen. Guttens alder tilsa at han ikke kunne ilegges erstatning.", "- En gutt p\u00e5 8 \u00e5r innr\u00f8mmet \u00e5 ha hoppet p\u00e5 naboens biltak og for\u00e5rsaket store skader. Skaden ble meldt til foreldrenes forsikringsselskap, som avviste kravet under henvisning til barnets alder.", "- En 14-\u00e5ring m\u00e5tte betale erstatning til bileier for \u00e5 ha syklet inn i en bil. Syklisten holdt for h\u00f8y fart og hadde ogs\u00e5 p\u00e5 andre m\u00e5ter unnlatt \u00e5 ta hensyn til trafikkreglene.", "- To jenter p\u00e5 13 og 14 \u00e5r hadde ved et uhell satt fyr p\u00e5 et lite n\u00e6ringsbygg. Jentene hadde lekt med fyrstikker og tent p\u00e5 noe papir i en s\u00f8ppelb\u00f8tte. Jentene forlot stedet kort tid etterp\u00e5 uten \u00e5 forsikre seg om at ilden var slukket. Det ble lagt til grunn at jentene hadde opptr\u00e5dt uaktsomt og derfor erstatningsbetingende.", "Dette sier skadeserstatningsloven om barns og foreldres ansvar:", "\u00a7 1-1.", "Barn og ungdom under 18 \u00e5r plikter \u00e5 erstatte skade som de volder forsettlig eller uaktsomt, for s\u00e5 vidt det finnes rimelig under hensyn til alder, utvikling, utvist adferd, \u00f8konomisk evne og forholdene ellers.", "\u00a7 1-2.", "1. Foreldre plikter \u00e5 erstatte skade voldt av barn og ungdom under 18 \u00e5r, s\u00e5fremt de har latt det mangle p\u00e5 tilb\u00f8rlig tilsyn, eller p\u00e5 annen m\u00e5te ikke har gjort det som etter forholdene er rimelig \u00e5 kreve av dem for \u00e5 hindre skadeforvoldelse.", "2. Uansett egen skyld svarer foreldre for skade voldt forsettlig eller uaktsomt av deres barn under 18 \u00e5r som de bor sammen med og har omsorgen for, med inntil 5000 kroner for hver enkelt", "Artikkelen er skrevet av Babyverden.no."]}, {"field": "category0", "value": "familieogoppvekst"}, {"field": "contenthash", "value": "2cb64f4f559707bda7fbfd137ba735c1233c1d3b6c476bcff9c32d775d46dd2f"}, {"field": "createtime", "value": "2017-02-19T16:10:38.000Z"}, {"field": "description", "value": "Du kan bli holdt juridisk ansvarlig n\u00e5r barna \u00f8delegger noe, men det er forskjell p\u00e5 \u00abmed vilje\u00bb og uhell."}, {"field": "dominantimage", "value": "http://www.adressa.no/familieogoppvekst/article7489565.ece/ALTERNATES/w980-default/riks000519222-YtwrCZSf8d.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a0ed378ddbae11290e1350f57017b7b3f25e3add.jpg?598d7791"}, {"field": "dominantthumbnaildimensions", "value": "300x169"}, {"field": "heading", "value": ["Hvem skal betale den knuste ruten? -adressa.no", "Sjekk forsikringen", "Erstatningsplikt", "N\u00e5r er barnet personlig ansvarlig?", "Fakta:"]}, {"field": "id", "value": "a0ed378ddbae11290e1350f57017b7b3f25e3add"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["personlig ansvarlig", "holdt ansvarlig", "foreldre", "skade", "barn"]}, {"field": "kw-entity", "value": ["babyverden", "trond-ivan bloms\u00f8", "steinsvik", "kl\u00f8kstad", "haug", "advokatene kvarsnes"]}, {"field": "kw-pageclass", "value": "article"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article7489565.ece/ALTERNATES/w980-default/riks000519222-YtwrCZSf8d.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvem skal betale den knuste ruten?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7484021.ece"}, {"field": "pageclass", "value": ["article"]}, {"field": "publishtime", "value": "2013-04-30T13:55:28.000Z"}, {"field": "recs-articleid", "value": "7484021"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-04-30T13:55:28.000Z"}, {"field": "recs-rawtitle", "value": "Hvem skal betale den knuste ruten? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Du kan bli holdt juridisk ansvarlig n\u00e5r barna \u00f8delegger noe, men det er forskjell p\u00e5 \u00abmed vilje\u00bb og uhell."}, {"field": "thumbnail", "value": "http://content-thumbnail.cxpublic.com/content/thumbnail200x150/a0ed378ddbae11290e1350f57017b7b3f25e3add.jpg?598d7791"}, {"field": "thumbnailfullheightdimensions", "value": "200x1781"}, {"field": "timestamp", "value": "2017-08-11T09:23:29.000Z"}, {"field": "title", "value": "Hvem skal betale den knuste ruten?"}, {"field": "url", "value": "http://www.adressa.no/familieogoppvekst/article7484021.ece"}, {"field": "urlhash", "value": "a0ed378ddbae11290e1350f57017b7b3f25e3add"}], "score": 0.43281525, "siteId": "9222270286501375973", "id": "a0ed378ddbae11290e1350f57017b7b3f25e3add"}

