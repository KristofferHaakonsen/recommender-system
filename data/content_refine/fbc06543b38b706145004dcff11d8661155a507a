{"fields": [{"field": "modifiedtime", "type": "time", "value": "2012-09-27T13:06:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lina leth-olsen", "kai kristiansen"]}, {"field": "body", "value": ["Saken oppdateres.", "Tre P5-ansatte i Trondheim og to i Stavanger har f\u00e5tt tilbud om sluttpakker. Framover sender P5 sin lokalradio fra Oslo.", "I g\u00e5r onsdag fikk de redaksjonelt ansatte i Trondheim og Stavanger tilbud om sluttpakker. Morgen- og ettermiddagssendinga vil ikke lenger bli sendt fra Trondheim, men produsert i Oslo.", "Bakgrunnen for avgj\u00f8relsen er d\u00e5rlig inntjening.", "Espen von Ibenfeldt, som har v\u00e6rt programleder for P5s morgensendinger i Trondheim, synes det er veldig synd.", "- Det er bare ufattelig trist. Dette er en jobb som vi alle tre brenner for. Vi er glad i jobben, og ikke minst i lytterne v\u00e5re som vi har f\u00e5tt et forhold til etter \u00e5 ha holdt p\u00e5 noen \u00e5r, sier von Ibenfeldt.", "Programlederen sier det er blitt knallhardt \u00e5 drive lokalradio i dag, og at konsekvensen blir at det er pengene som r\u00e5r.", "Han tror ikke det er mulig \u00e5 lage god tr\u00f8ndersk lokalradio fra Oslo.", "- Den siste tiden er det bare P5 og Radioadressa som har sendt fra Trondheim. Det blir ikke lokalt om det produseres i Oslo og skal dekke flere norske byer, sier von Ibenfeldt.", "- Det er kjipt og trist at det skulle ende slik. Men n\u00e5r pengene ikke er der, s\u00e5 var det ingen annen l\u00f8sning, sier programleder Tor Morten Jensen som bare var 20 \u00e5r da han fikk jobben i P5.", "- Dette var min f\u00f8rste radiojobb, og jeg visste ikke helt hva jeg skulle gj\u00f8re i starten. Men jeg har vokst p\u00e5 erfaringen og blitt en st\u00f8dig programleder, sier Jensen som \u00f8nsker \u00e5 fortsette radiokarrieren..", "Han har v\u00e6rt ettermiddagsvert og var den siste p\u00e5 lufta fra P5 sitt lokale kontor i Trondheim.", "- Jeg sa til lytterne at vi forh\u00e5pentligvis ville h\u00f8res igjen, og s\u00e5 spilte jeg den l\u00e5ta jeg liker best akkurat n\u00e5: \u00abGangnam style\u00bb,. Det var en fin avslutning p\u00e5 en god epoke, sier han.", "Klubbleder i P5 \u00d8ystein Windstad synes ogs\u00e5 avgj\u00f8relsen er trist og vemodig, men er lettet over at de ansatte blir tilbudt sluttpakke.", "- Vi har gjort hva vi kunne, og har kommet med mange forslag om endringer. Gjennom forhandlingene har vi f\u00e5tt gjennomslag for noe. At alle f\u00e5r tilbud om sluttpakke er et lite plaster p\u00e5 s\u00e5ret. Det gir dem tid til \u00e5 finne seg en ny jobb, sier Windstad, som sier det blir slutt p\u00e5 sendingene fra Trondheim umiddelbart.", "- Det blir slutt p\u00e5 tr\u00f8nderdialekten p\u00e5 P5 allerede denne uka. Det er trist, og det er tungt for klubben og hele P5, sier Windstad.", "Kanalsjef i P5 Kenneth Andresen beroliger med at lytterne i Trondheim ikke kommer til \u00e5 merke de store forandringene.", "- Vi er inne i en prosess der vi har en dialog med de ansatte og tillitsvalgte. N\u00e5r vi har funnet en endelig l\u00f8sning blir det en omlegging av sendeskjema. Men lytterne i Trondheim vil fortsatt f\u00e5 h\u00f8re P5, bare at sendingene blir produsert fra andre byer som Stavanger, Oslo og Bergen, sier Andresen.", "Han sier P5 har hatt veldig store ambisjoner, kanskje st\u00f8rre enn hva lytterne har forventet. Han tror ikke det vil bli problematisk \u00e5 lage tr\u00f8ndersk lokalradio fra hovedstaden.", "- Ogs\u00e5 andre kommersielle radiokanaler lager sin lokalradio i Oslo, det blir ikke noe annerledes for oss. Lytterne kommer til \u00e5 f\u00e5 et like bra tilbud, sier Andresen, som understreker at P5 kommer til \u00e5 overholde forpliktelsene i forhold til konsesjonen av lokalt innhold. Blant annet med lokale nyheter fra Trondheim hver hele og halve time, i tillegg til lokal musikk.", "De ansatte m\u00e5 bestemme seg innen fredag morgen om de tar sluttpakkene, opplyser klubbleder Windstad. Eller de kan de be om \u00e5 f\u00e5 en rettslig vurdering av oppsigelsen."]}, {"field": "category0", "value": "kultur"}, {"field": "contenthash", "value": "8357ba41e4f1386eb273530c267d9b9a7d83e3035eabb6387f612a3fea812123"}, {"field": "createtime", "value": "2016-03-09T19:14:28.000Z"}, {"field": "description", "value": "P5 legger ned trondheimsredaksjonen"}, {"field": "dominantimage", "value": "http://www.adressa.no/incoming/article6349109.ece/ALTERNATES/w980-default/EspenBruk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fbc06543b38b706145004dcff11d8661155a507a.jpg?5990adff"}, {"field": "dominantthumbnaildimensions", "value": "300x169"}, {"field": "heading", "value": ["- Det er ufattelig trist -adressa.no", "- Ufattelig trist", "Avsluttet epoken med \u00abGangnam\u00bb", "Plaster p\u00e5 s\u00e5ret", "Like bra tilbud"]}, {"field": "id", "value": "fbc06543b38b706145004dcff11d8661155a507a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "education"}, {"field": "kw-concept", "value": ["trist", "lytterne", "jobb", "ufattelig trist", "tilbud", "lokal", "lokalradio"]}, {"field": "kw-entity", "value": ["gangnam", "trondheim og stavanger", "oslo og bergen", "radioadressa", "ibenfeldt"]}, {"field": "kw-location", "value": ["stavanger", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["espen von ibenfeldt", "tor morten jensen", "kenneth andresen", "\u00f8ystein windstad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article6349109.ece/ALTERNATES/w980-default/EspenBruk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er ufattelig trist"}, {"field": "og-type", "value": "article"}, {"field": "og-url", "value": "http://www.adressa.no/kultur/article6349117.ece"}, {"field": "pageclass", "value": ["article"]}, {"field": "publishtime", "value": "2012-09-27T13:06:34.000Z"}, {"field": "recs-articleid", "value": "6349117"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2012-09-27T13:06:34.000Z"}, {"field": "recs-rawtitle", "value": "- Det er ufattelig trist -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "P5 legger ned trondheimsredaksjonen"}, {"field": "thumbnail", "value": "http://content-thumbnail.cxpublic.com/content/thumbnail200x150/fbc06543b38b706145004dcff11d8661155a507a.jpg?5990adff"}, {"field": "thumbnailfullheightdimensions", "value": "200x2130"}, {"field": "timestamp", "value": "2017-08-13T19:52:31.000Z"}, {"field": "title", "value": "- Det er ufattelig trist"}, {"field": "url", "value": "http://www.adressa.no/kultur/article6349117.ece"}, {"field": "urlhash", "value": "fbc06543b38b706145004dcff11d8661155a507a"}], "score": 0.7593053, "siteId": "9222270286501375973", "id": "fbc06543b38b706145004dcff11d8661155a507a"}

