{"fields": [{"field": "modifiedtime", "type": "time", "value": "2012-04-18T20:23:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "geir t\u00f8nset48 16 57 95geir.tonset@adresseavisen.no"}, {"field": "body", "value": ["Saken oppdateres.", "- Taksten ble justert opp med omkring 200 000 kroner etter at jeg p\u00e5viste at taktsmannen hadde gjort enkle regnefeil. Fortsatt mener jeg at ikke alt er riktig, og det gir en uggen f\u00f8lelse \u00e5 v\u00e6re prisgitt en takstmann n\u00e5r det gj\u00f8res s\u00e5 store feil.", "Det sier g\u00e5rdbruker Per Erling Aas p\u00e5 g\u00e5rden K\u00e5sa i Skjevdalen s\u00f8r for R\u00f8ros. I p\u00e5sken opplevde Per Erling og samboer Anne Grete Sandnes sitt livs mareritt: Fj\u00f8staket raste sammen under vekten av ekstreme sn\u00f8mengder. To kyr ble drept og hele besetningen m\u00e5tte flyttes og plasseres p\u00e5 tre forskjellige g\u00e5rder.", "Midt i den st\u00f8rste fortvilelsen tr\u00f8stet de seg med at fj\u00f8set var fullverdiforsikret i Terra Skadeforsikring AS. Frykten for at det kunne bli kroken p\u00e5 d\u00f8ra forsvant nesten helt, da avdelingssjef Per Mosnesset etter en befaring 30. mars, slo fast at skadene ville bli dekket sammen med tapet av dyr og inntekter, i tillegg til at alle ekstrautgiftene fordi dyra m\u00e5tte st\u00e5 p\u00e5 tre forskjellige fj\u00f8s resten av vinteren blir dekket.", "Den sm\u00e5 skriften", "- Jeg t\u00f8r liksom ikke helt \u00e5 slappe av enn\u00e5, sa Per Erling til Adresseavisen den dagen. Han var redd for at det kunne komme noe med \u00absm\u00e5 skrift\u00bb og forstyrre l\u00f8ftet om at forsikringen ville dekke alt. Og hans bange anelser var berettiget.", "Skadene p\u00e5 fj\u00f8set viste seg \u00e5 v\u00e6re s\u00e5 store, at Mattilsynet senere har sagt at alt m\u00e5 rives og bygges opp igjen etter dagens regler om l\u00f8sdrift, smittevernsluser og mye annet. Det blir en kostbar aff\u00e6re i forhold til det forsikringen dekker.", "- Full forsikringsdekning, slik Mosnesset sa, er nemlig ikke ensbetydende med at bonden blir st\u00e5ende skadefri. S\u00e5 langt der ifra. Bak de store ordene ligger nemlig all sm\u00e5skriften - den som forsikringsselskapene trekker frem i oppgj\u00f8rets time.", "- Forsikringsselskapet vil bare erstatte kostnaden med \u00e5 bygge opp igjen fj\u00f8set slik det var. Etter den siste justeringen av taksten har de vurdert bel\u00f8pet til \u00e5 v\u00e6re ca. 853 000 kroner, i tillegg til erstatning for tap av dyr, inntektstap, utgifter til opprydding og \u00f8kte omkostninger p\u00e5 grunn av den improviserte driften. Men problemet er at vi ikke f\u00e5r sette opp igjen fj\u00f8set slik det var. Det vil ikke tilfredsstille de nye kravene som er kommet om bl.a. l\u00f8sdrift og smittevernsluser, sier Per Erling.", "Dermed er situasjonen at forsikringen uansett dekker mindre enn halvparten av prisen for det nye fj\u00f8set som han blir p\u00e5lagt \u00e5 bygge, og bare en liten br\u00f8kdel av de ekstra utgiftene som p\u00e5l\u00f8per p\u00e5 grunn av nye offentlige krav til konstruksjon og utforming av fj\u00f8s.", "M\u00e5 l\u00e5ne store penger", "Forsikringsselskapet sikrer seg nemlig med en bestemmelse om at s\u00e5kalt p\u00e5budsdekning er begrenset oppad til 150 000 kroner. Terra Forsikring sier at dette allerede er innarbeidet i taksten, fordi bare nye regler etter plan- og bygnigsloven kan medregnes. De nye reglene om l\u00f8sdrift og smittevernsluser ville ikke ha tr\u00e5dt i kraft f\u00f8r om vel 20 \u00e5r for det gamle fj\u00f8set. Og siden det er verdien av det som skal erstattes betraktes dermed slike p\u00e5legg som uvedkommende dette oppgj\u00f8ret.", "Prisen for et nytt fj\u00f8s etter enklest mulige modell er kalkulert til ca. 2,5 millioner kroner, og med en rimelig sikkerhetsmargin til 2,7 millioner. Det betyr at Per Erling n\u00e5 m\u00e5 l\u00e5ne minst 1,5 millioner kroner for \u00e5 komme i gang igjen. Og det medf\u00f8rer igjen at han vil f\u00e5 omkring 100 000 kroner i ekstra kapitalutgifter \u00e5rlig etter ulykken.", "- P\u00e5 papiret ser det ut til at vi kan klare den byrden, men virkeligheten blir nok langt vanskeligere enn det bildet som forsikringsselskapet fors\u00f8kte \u00e5 tegne rett etter ulykken, sier han.", "- Dersom vi ikke klarer et slikt l\u00f8ft vet jeg ikke hva vi skal finne p\u00e5. Vi f\u00e5r nemlig heller ikke utbetalt forsikringspengene dersom de ikke legges i nytt fj\u00f8s. Slik er vi kommet i en skikkelig klemme, b\u00e5de \u00f8konomisk og tidsmessig, sier bonden oppgitt. For mens tiden g\u00e5r, \u00f8ker presset for \u00e5 f\u00e5 til en l\u00f8sning slik at han kan ha et godkjent fj\u00f8s st\u00e5ende klart f\u00f8r dyra m\u00e5 i hus til h\u00f8sten igjen.", "Under befaring (bildet over) 10. mai p\u00e5viste g\u00e5rdbruker Per Erling Aas (i hvitt) beregningsfeil som f\u00f8rte til at takstmann Stein Eirik Johnsen (t.v.) m\u00e5tte justere opp taksten. Avdelingssjef Per Erling Mosneset (nr. 3 f.v.) hevder n\u00e5 at taksten er romslig.   Landbrukssjef Per M. Lang\u00f8yen bist\u00e5r Per Erling Aas og Anne Grete Sandnes med l\u00e5nes\u00f8knader (lille bildet).Den tunge veien. Fullverdiforsikringen dekker ikke engang halvparten av kostnadene med \u00e5 f\u00e5 satt opp et nytt fj\u00f8s som kan godkjennes. Derfor m\u00e5 Per Erling Aas og samboer Anne Grete Sandnes g\u00e5 den tunge veien til l\u00e5neinstitusjonene i h\u00e5p om \u00e5 finne en l\u00f8sning. Landbrukssjef Per M. Lang\u00f8yen bist\u00e5r paret med planlegging og utfylling av l\u00e5nes\u00f8knader."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "92ecb530f636d899f982907d2e5673f98637ce56d9551781a15f08f066d9b77e"}, {"field": "createtime", "value": "2015-07-01T14:18:15.000Z"}, {"field": "description", "value": "I p\u00e5sken raste fj\u00f8staket til Per Erling Aas sammen. Forsikringen dekker ikke halvparten av prisen for det nye fj\u00f8set han m\u00e5 bygge."}, {"field": "dominantimage", "value": "http://www.adressa.no/incoming/article1138330.ece5/ALTERNATES/w980-default/Milliongjeld2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2574e0a8fd46eb5c84046c6442c90c92a51d861d.jpg?596bbf27"}, {"field": "dominantthumbnaildimensions", "value": "300x169"}, {"field": "heading", "value": "M\u00e5 sette seg i milliongjeld -adressa.no"}, {"field": "id", "value": "2574e0a8fd46eb5c84046c6442c90c92a51d861d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "personal-finance"}, {"field": "kw-company", "value": "terra skadeforsikring as"}, {"field": "kw-concept", "value": ["nytt fj\u00f8s", "fj\u00f8s"]}, {"field": "kw-entity", "value": ["skjevdalen", "per erling aas", "mattilsynet", "per erling", "per erling mosneset", "adresseavisen", "k\u00e5sa", "per mosnesset", "per m. lang\u00f8yen", "per erling aas og anne grete sandnes"]}, {"field": "kw-location", "value": "r\u00f8ros"}, {"field": "kw-pageclass", "value": "article"}, {"field": "kw-person", "value": ["stein eirik johnsen", "terra forsikring", "anne grete sandnes"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1138330.ece5/ALTERNATES/w980-default/Milliongjeld2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00e5 sette seg i milliongjeld"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article510508.ece"}, {"field": "pageclass", "value": ["article"]}, {"field": "publishtime", "value": "2005-05-28T07:05:00.000Z"}, {"field": "recs-articleid", "value": "2151602"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2005-05-28T07:05:00.000Z"}, {"field": "recs-rawtitle", "value": "M\u00e5 sette seg i milliongjeld -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "I p\u00e5sken raste fj\u00f8staket til Per Erling Aas sammen. Forsikringen dekker ikke halvparten av prisen for det nye fj\u00f8set han m\u00e5 bygge."}, {"field": "thumbnail", "value": "http://content-thumbnail.cxpublic.com/content/thumbnail200x150/2574e0a8fd46eb5c84046c6442c90c92a51d861d.jpg?596bbf27"}, {"field": "thumbnailfullheightdimensions", "value": "200x1505"}, {"field": "timestamp", "value": "2017-07-16T19:31:51.000Z"}, {"field": "title", "value": "M\u00e5 sette seg i milliongjeld"}, {"field": "url", "value": "http://www.adressa.no/nyheter/sortrondelag/article510508.ece"}, {"field": "urlhash", "value": "2574e0a8fd46eb5c84046c6442c90c92a51d861d"}], "score": 0.6395178, "siteId": "9222270286501375973", "id": "2574e0a8fd46eb5c84046c6442c90c92a51d861d"}

