{"fields": [{"field": "modifiedtime", "type": "time", "value": "2013-11-06T13:35:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gro str\u00f8msheim", "klikk.no"]}, {"field": "body", "value": ["Saken oppdateres.", "De fleste norske barn har rommet fult av leker. De har sportsutstyr til sommer og vinter, og kl\u00e6r til alle anledninger og v\u00e6r.", "Barna vokser og blir eldre, og etter hvert fylles boder og skap av ting som ingen bruker.", "Er du en av dem som lar det st\u00f8ve ned og ikke vet hva du skal gj\u00f8re med det? Det er mange barn som kan f\u00e5 glede og nytte av det du har til overs.", "Rydd opp og gi bort, gled barn i n\u00f8d og f\u00e5 god samvittighet p\u00e5 kj\u00f8pet.", "Det finnes nesten 50 krisesentre i Norge. Hit kommer kvinner og barn som r\u00f8mmer fra en voldelig mann og far. Ofte kommer de uten bagasje, og dermed uten leker, vinterkl\u00e6r og kosebamser.", "- Mange krisesentre har d\u00e5rlig \u00f8konomi og ingen penger \u00e5 bruke p\u00e5 hyggelige ting som leker til barna. De vil bli sv\u00e6rt glade for \u00e5 f\u00e5 leker og kl\u00e6r. Men husk at du m\u00e5 ringe p\u00e5 forh\u00e5nd, krisesentrene er p\u00e5 skjulte adresser, s\u00e5 du m\u00e5 ta kontakt f\u00f8rst, forteller informasjonsansvarlig i Krisesentersekretariatet, Lone Alice Johansen til Foreldre.no.", "Se hele listen over krisesentrene og sjekk hvilket som er n\u00e6rmest deg.", "1763 barn bodde p\u00e5 et krisesenter i fjor. 51 prosent av dem som opps\u00f8kte et krisesenter hadde med seg barn.", "- Ikke minst n\u00e5 som julen n\u00e6rmer seg, er behovet stort. Det er veldig hyggelig \u00e5 kunne lage julekalender og ha julegaver til barna som m\u00e5 tilbringe h\u00f8ytiden p\u00e5 et krisesenter, sier Johansen.", "Asylmottak finnes over hele landet og de har stort behov for leker og kl\u00e6r til barn i alle aldre. Familier p\u00e5 flukt har ikke med seg leker i bagasjen og dagene blir lange for sm\u00e5 og store barn som oppholder seg mye inne p\u00e5 et mottak.", "Ved utgangen av august bodde mer enn 3600 barn p\u00e5 asylmottak i Norge.", "P\u00e5 Skedsmo asylmottak i Akershus forteller de at leker og kl\u00e6r til barn alltid er velkomment. De har mange familier boende som ikke har \u00f8konomi til innkj\u00f8p utover det helt grunnleggende. Spesielt n\u00e5 som vinteren n\u00e6rmer seg, er det stort behov for vinterkl\u00e6r.", "P\u00e5 \u00c5s asylmottak utenfor Oslo forteller mottaksleder Marte Aasen at det er mange som gir kl\u00e6r og leker, men at de alltid er glade for \u00e5 f\u00e5 mer.", "- Bare s\u00f8rg for at tingene du gir er hele og rene. Vi har behov for leker til barn og for kl\u00e6r i alle st\u00f8rrelser opp til 85 \u00e5r. Behovet er stort og vi vil gjerne ta imot mer, sier Aasen til Foreldre.no", "Hun ber deg imidlertid om \u00e5 ringe f\u00f8r du kommer for \u00e5 v\u00e6re sikker p\u00e5 at det er folk tilstede som kan ta imot tingene.", "I tillegg til vanlige asylmottak, kan det v\u00e6re ekstra fint \u00e5 sjekke om det er et transittmottak i n\u00e6rheten av der du bor, fordi dette er f\u00f8rste stoppested for asyls\u00f8kerne. Hit kommer for eksempel familier fra Syria, som har sv\u00e6rt lite bagasje og slett ikke er utstyrt for en norsk vinter.", "Ogs\u00e5 i Lillesand er befolkningen veldig flinke til \u00e5 huske p\u00e5 asylmottakene, forteller mottaksleder Ragnhild Thomassen.", "- Vi f\u00e5r mange henvendelser og folk er flinke til \u00e5 huske p\u00e5 oss. Det er et stort behov og er alltid velkomment, sier Thomassen til Foreldre.no.", "Her kan du sjekke hvor n\u00e6rmeste mottak er og h\u00f8re om de \u00f8nsker kl\u00e6r og leker.", "Fretex er en del av Frelsesarmeens virksomhet som driver en rekke utsalgssteder for brukte kl\u00e6r og ting. De har innsamlingsbokser over hele landet som nok er et kjent syn for de fleste. Men butikkene driver i tillegg med salg av sykler, b\u00f8ker, leker, spill og andre ting.", "Den st\u00f8rste butikken finner du p\u00e5 Alnabru i Oslo og butikkleder Bj\u00f8rg kan fortelle at Oslos befolkning er flinke til \u00e5 huske p\u00e5 Fretex.", "- Vi har alt mulig til salgs og tar imot det meste. Kom gjerne med kl\u00e6r, leker, spill, b\u00f8ker, vogner og kosebamser.", "Hun understreker at de ikke tar imot hjelmer og annet sikkerhetsutstyr. Men om du har en sykkel som ikke er i hundre prosent stand, s\u00e5 er det velkomment.", "- Hvis ting ikke er helt i topp stand s\u00e5 blir prisen deretter. Men generelt \u00f8nsker vi selvsagt at ting er pent brukt.", "Kommunikasjonssjef Trine Gjermundbo opplyser at alle butikkene tar imot leker og sm\u00e5ting, men hvis du vil gi bort m\u00f8bler b\u00f8r du ta kontakt p\u00e5 forh\u00e5nd.", "- Det er ikke alle butikkene som er store nok til \u00e5 ta imot m\u00f8bler, men sjekk nettsiden v\u00e5r og ring og h\u00f8r. Vi henter st\u00f8rre ting hjemme hos folk, sier Gjermundbo til Foreldre.no.", "Man kan ogs\u00e5 gi bort ting p\u00e5 nettsteder som Finn.no, men de minst ressurssterke treffer du nok ikke der.", "Les ogs\u00e5:", "Barnas lek er viktigere enn du tror", "Slik styrker du barnets selvf\u00f8lelse", "Slik vasker du flekkete barnekl\u00e6r .", "Artikkelen er skrevet og publisert av Klikk.no."]}, {"field": "category0", "value": "familieogoppvekst"}, {"field": "contenthash", "value": "1f275bf2b6c59431b9dc0d9475f7d5080ecc6be9772654cc6373960ca6b9752a"}, {"field": "createtime", "value": "2015-04-12T15:47:58.000Z"}, {"field": "description", "value": "Det finnes ingen unnskyldning for \u00e5 la barnekl\u00e6r og leker st\u00f8ve ned p\u00e5 loftet. Gi det bort og gled barn i n\u00f8d p\u00e5 krisesentre og asylmottak."}, {"field": "dominantimage", "value": "http://www.adressa.no/incoming/article8575749.ece/ALTERNATES/w980-default/leker-3xKmewyi5P.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f44eff194d27413b295c3ff46420a3a7e59bb81e.jpg?59831a22"}, {"field": "dominantthumbnaildimensions", "value": "300x169"}, {"field": "heading", "value": ["Her kan du gi bort leker og kl\u00e6r -adressa.no", "P\u00e5 flukt fra far", "Gled barn p\u00e5 flukt", "Trenger kl\u00e6r i alle st\u00f8rrelser", "Fretex vil ogs\u00e5 ha leker"]}, {"field": "id", "value": "f44eff194d27413b295c3ff46420a3a7e59bb81e"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["ting", "lek", "stort behov", "barn", "gled barn", "kl\u00e6r"]}, {"field": "kw-entity", "value": ["krisesentersekretariatet", "frelsesarmeens", "foreldre", "alnabru", "fretex", "finn", "bj\u00f8rg", "klikk"]}, {"field": "kw-location", "value": ["akershus", "syria", "oslo", "norge", "lillesand", "skedsmo"]}, {"field": "kw-pageclass", "value": "article"}, {"field": "kw-person", "value": ["lone alice johansen", "marte aasen", "ragnhild thomassen", "trine gjermundbo"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8575749.ece/ALTERNATES/w980-default/leker-3xKmewyi5P.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her kan du gi bort leker og kl\u00e6r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8575785.ece"}, {"field": "pageclass", "value": ["article"]}, {"field": "publishtime", "value": "2013-11-06T13:35:00.000Z"}, {"field": "recs-articleid", "value": "8575785"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-11-06T13:35:00.000Z"}, {"field": "recs-rawtitle", "value": "Her kan du gi bort leker og kl\u00e6r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det finnes ingen unnskyldning for \u00e5 la barnekl\u00e6r og leker st\u00f8ve ned p\u00e5 loftet. Gi det bort og gled barn i n\u00f8d p\u00e5 krisesentre og asylmottak."}, {"field": "thumbnail", "value": "http://content-thumbnail.cxpublic.com/content/thumbnail200x150/f44eff194d27413b295c3ff46420a3a7e59bb81e.jpg?59831a22"}, {"field": "thumbnailfullheightdimensions", "value": "200x1590"}, {"field": "timestamp", "value": "2017-08-03T12:42:10.000Z"}, {"field": "title", "value": "Her kan du gi bort leker og kl\u00e6r"}, {"field": "url", "value": "http://www.adressa.no/familieogoppvekst/article8575785.ece"}, {"field": "urlhash", "value": "f44eff194d27413b295c3ff46420a3a7e59bb81e"}], "score": 0.76870364, "siteId": "9222270286501375973", "id": "f44eff194d27413b295c3ff46420a3a7e59bb81e"}

