{"fields": [{"field": "modifiedtime", "type": "time", "value": "2015-02-23T13:08:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar krokstad", "professor i sosialmedisin", "ntnu"]}, {"field": "body", "value": ["Saken oppdateres.", "Trygdenes hovedhensikt er imidlertid \u00e5 gi de som ikke greier \u00e5 arbeide en inntektserstatning slik at de kan fortsette \u00e5 leve sosiale liv. Vi gir de gamle alderspensjon, de syke uf\u00f8repensjon, de som ikke mestrer arbeidslivet uf\u00f8retrygd og barnefamilier barnetrygd. Vi er alle forsikret, automatisk. Folketrygden er en flott ordning \u2013 ikke et problem. Myter er derimot et problem.", "Myte nummer en hevder at Nav spiller en avgj\u00f8rende rolle for om folk er i jobb eller p\u00e5 trygd i dette landet. P\u00e5 samme m\u00e5te tror mange at legene, arbeidsgiverne og trygdemottakerne har skylden. Bakgrunnen for myten kan v\u00e6re problemer med \u00e5 begripe forskjellen p\u00e5 individuell risiko og befolkningsrisiko. Nav kan bety mye for enkeltpersoner. Men Nav betyr nesten ingen ting for andelen trygdede i befolkningen. Legens, arbeidsgiverens og den sykemeldtes adferd kan ogs\u00e5 bety en forskjell i enkeltsaker. Men de store variasjonene i uf\u00f8retrygding i befolkningen over tid viser at det er de store konjunkturene og hvordan disse virker p\u00e5 forholdene i arbeidslivet som spiller en avgj\u00f8rende rolle. Det har v\u00e6rt store svingninger i uf\u00f8retrygding over tid. Disse store bevegelsene har Nav hatt s\u00e5 godt som ingen innflytelse p\u00e5, ikke legene, den enkelte arbeidsgiver eller enkeltindividene heller.", "Myte nummer to handler om at vi har en uforst\u00e5elig h\u00f8y andel p\u00e5 uf\u00f8retrygd. Det er riktig at f\u00e5 land har 10\u201312 prosent uf\u00f8retrygdede som Norge. Men de som uroer seg kan ikke ha sett p\u00e5 nevneren i br\u00f8ken. Vi er helt i verdenstoppen p\u00e5 sysselsetting, spesielt blant kvinner. Da har vi selvsagt ogs\u00e5 en st\u00f8rre befolkning som er \u00abi risikosonen\u00bb for uf\u00f8retrygd. Men vi sammenlignes alts\u00e5 med land der langt f\u00e6rre kvinner er i arbeid. I Norge har vi alts\u00e5 en h\u00f8yere andel av befolkningen i nevneren, derfor er ikke 10\u201312 prosent et h\u00f8yt tall, det er forst\u00e5elig. Til tross for andelen uf\u00f8re er vi fortsatt helt i verdenstoppen i sysselsetting.", "Myte nummer tre handler om at vi n\u00e5 har et skyh\u00f8yt sykefrav\u00e6r. Hvis vi ser p\u00e5 statistikken over tid har det egenmeldte sykefrav\u00e6ret v\u00e6rt ekstremt stabilt p\u00e5 omtrent 1 prosent av totalfrav\u00e6ret de siste 15 \u00e5rene. Det er alts\u00e5 ingen ting som tyder p\u00e5 juks eller utglidning av det korte 3-dagers. Det er lavt og smart med tanke p\u00e5 spredning av virussykdommer. Det totale frav\u00e6ret har ogs\u00e5 v\u00e6rt stabilt. Det var p\u00e5 6,3 prosent i f\u00f8rste kvartal i 2013, 6,9 prosent for ti \u00e5r siden. Hvis det er h\u00f8yt sykefrav\u00e6r p\u00e5 en arbeidsplass skyldes det som oftest sammensetningen av arbeidsstokken (alder og kj\u00f8nn), d\u00e5rlige psykososiale arbeidsforhold eller d\u00e5rlig ledelse. Det er en lokal og ikke en nasjonal utfordring.", "Myte nummer fire handler om at nesten alle unge voksne snart er p\u00e5 trygd. Det er riktig at vi har hatt en \u00f8kning i uf\u00f8retrygding blant unge. For unge i alderen 25\u201329 \u00e5r har det fra 2005 til 2014 v\u00e6rt en \u00f8kning i andelen fra 1,5 prosent til 1,8 prosent. Unge uf\u00f8re fra 18\u201329 \u00e5r utgj\u00f8r 3,4 prosent av alle uf\u00f8retrygdede i Norge, mens uf\u00f8re i alderen 60\u201367 \u00e5r utgj\u00f8r 40 prosent. Jo eldre man blir, jo h\u00f8yere er risikoen for trygd. Tallmessig utgj\u00f8r unge en sv\u00e6rt liten andel av de trygdede.", "Myte nummer fem sier at arbeid er sunt for alle. For dem som plages eller blir plaget p\u00e5 jobb er arbeid helseskadelig.", "Myte nummer seks sier at tiden man er sykemeldt er en selvstendig risikofaktor for \u00e5 falle ut av arbeidslivet. Det har aldri blitt vist. N\u00e5r de med lengst sykefrav\u00e6r oftest blir trygdet er det fordi de er sykest.", "Myte nummer syv sier at antall uf\u00f8retrygdede vil knekke norsk \u00f8konomi i framtiden. Det er ikke utgiftene til uf\u00f8retrygd som kommer til \u00e5 \u00f8ke, det er alderspensjonen.", "Myte nummer \u00e5tte sier at det er lett \u00e5 f\u00e5 uf\u00f8retrygd. De som hevder dette b\u00f8r ta en prat med noen av oss som jobber med behandling og attf\u00f8ring til daglig. Jeg tror de vil skifte syn.", "Myte nummer ni sier at det har v\u00e6rt en \u00f8kning i uf\u00f8retrygding over tid. I antall er det riktig, men justert for alder og kj\u00f8nnssammensetningen i arbeidsstokken har det v\u00e6rt en svak nedgang i uf\u00f8retrygding de siste ti\u00e5rene.", "Myte nummer ti handler om at vi p\u00e5 grunn av gener\u00f8se trygdeytelser har flere p\u00e5 trygd enn land med d\u00e5rlige ytelser. Det er gjort gode internasjonale studier p\u00e5 dette. De viser at det er land med gener\u00f8se ytelser som har flest personer med helseplager i arbeid. De positive effektene av gener\u00f8se ytelser p\u00e5 helse trumfer alts\u00e5 de mulig disinsentive effektene av gener\u00f8se ytelser.", "Det at trygdeordningene problematiseres i s\u00e5 stor grad bidrar til stigmatisering og beskyldninger. Underliggende holdninger antyder at Nav ikke gj\u00f8r jobben, arbeidsgivere ikke tar ansvar, legene er for slappe og de som mottar ytelser for late. Det siste er det verste, og bidrar til \u00e5 stigmatisere de sykeste. De som i st\u00f8rst grad er med p\u00e5 \u00e5 sverte trygdeordningene er de som i minst grad kan frykte \u00f8konomiske problemer hvis ordningene strammes inn.", "Et stort problem med trygdemytene er at de feilinformerer politikken. Omorganiseringen av trygdeetaten har neppe hatt noen effekt. Det ropes om at det m\u00e5 stilles st\u00f8rre krav til de som mottar ytelser. Er det faglig og etisk riktig? Er det dokumentert at det virker? H\u00f8yt syken\u00e6rv\u00e6r er i flere studier vist \u00e5 \u00f8ke risikoen for helseskader og lang tids sykefrav\u00e6r over tid.", "Mange som har uf\u00f8retrygd i Norge kunne v\u00e6rt i arbeid. Hoved\u00e5rsaken til at de ikke er det er at arbeidslivet ikke er interessert i folk som ikke kan yte 100 prosent. De er ikke l\u00f8nnsomme nok."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "cab42fe565ed028a60b3f27297fda3004a5478817d322a890343124b7f269cc0"}, {"field": "createtime", "value": "2017-05-01T23:18:15.000Z"}, {"field": "description", "value": "Trygdedebatten synes i \u00f8kende grad \u00e5 bygge p\u00e5 myter. Den har f\u00e5tt en \u00f8konomisk slagside. Trygden er en utgift, og dermed et onde."}, {"field": "dominantimage", "value": "http://www.adressa.no/meninger/kronikker/article10680536.ece/qs9w3b/ALTERNATES/w980-default/NAV.Melhus.03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/546d06ea6a55493840f4279b1f64be7ea0d4f066.jpg?59823510"}, {"field": "dominantthumbnaildimensions", "value": "300x169"}, {"field": "heading", "value": "Ti trygdemyter til besv\u00e6r -adressa.no"}, {"field": "id", "value": "546d06ea6a55493840f4279b1f64be7ea0d4f066"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["trygd", "prosent", "\u00f8ke", "problem", "andel", "arbeid", "h\u00f8y", "uf\u00f8retrygding", "gener\u00f8se ytelser", "yte", "nummer", "uf\u00f8retrygd"]}, {"field": "kw-entity", "value": "nav"}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10680536.ece/qs9w3b/ALTERNATES/w980-default/NAV.Melhus.03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti trygdemyter til besv\u00e6r"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10680537.ece"}, {"field": "pageclass", "value": ["article"]}, {"field": "publishtime", "value": "2015-02-24T04:00:00.000Z"}, {"field": "recs-articleid", "value": "10680537"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-02-24T04:00:00.000Z"}, {"field": "recs-rawtitle", "value": "Ti trygdemyter til besv\u00e6r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Trygdedebatten synes i \u00f8kende grad \u00e5 bygge p\u00e5 myter. Den har f\u00e5tt en \u00f8konomisk slagside. Trygden er en utgift, og dermed et onde."}, {"field": "thumbnail", "value": "http://content-thumbnail.cxpublic.com/content/thumbnail200x150/546d06ea6a55493840f4279b1f64be7ea0d4f066.jpg?59823510"}, {"field": "thumbnailfullheightdimensions", "value": "200x1320"}, {"field": "timestamp", "value": "2017-08-02T20:24:48.000Z"}, {"field": "title", "value": "Ti trygdemyter til besv\u00e6r"}, {"field": "url", "value": "http://www.adressa.no/meninger/kronikker/article10680537.ece"}, {"field": "urlhash", "value": "546d06ea6a55493840f4279b1f64be7ea0d4f066"}], "score": 0.8186312, "siteId": "9222270286501375973", "id": "546d06ea6a55493840f4279b1f64be7ea0d4f066"}

