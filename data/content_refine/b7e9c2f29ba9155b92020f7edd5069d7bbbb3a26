{"fields": [{"field": "modifiedtime", "type": "time", "value": "2016-11-30T13:39:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frank cadamarteri"}, {"field": "body", "value": ["Saken oppdateres.", "-Det har v\u00e6rt SAS tjuefire timer i d\u00f8gnet i det siste, ja s\u00e5nn har det v\u00e6rt helt siden jeg begynte i selskapet, medgir den norske SAS-sjefen Ola Strand. Han lener seg frem i sete 18 E om bord i SK 358 og er svett i panna, p\u00e5 vei fra Oslo hjem til Trondheim.", "Kutt eller forsvinn", "I lomma p\u00e5 setet foran ligger flybladet Scanorama der administrerende direkt\u00f8r Mats Jansson i lederartikkelen snakker om \u00abService and simplicity\u00bb, selskapets nye slagord. \u00abService.-.fordi vi setter s\u00e5 h\u00f8y pris p\u00e5 den personlige tiln\u00e6rmingen hos v\u00e5r stab, noe som klart skiller oss fra v\u00e5re konkurrenter\u00bb, skriver Jansson i den engelskspr\u00e5klige artikkelen. Det er samme mann som forrige onsdag sto foran kameraene i Stockholm og la frem blodr\u00f8de kvartalstall. Han forkynte at dyre norske SAS-mannskap kunne miste jobbene og bli erstattet av billigere svenske ansatte, om de ikke jenket seg og godtok kutt i l\u00f8nn og goder tilsvarende inntil 20 prosent. -.Jeg tenkte: \u00c5 herregud, er vi kommet dit n\u00e5, sier purser Anneli Nyberg (46) Hun er leder for 600 norske kabinansatte i fagforeningen Parat, en av de 39 fagforeningene i konsernet. N\u00e5 sitter hun ved et av bordene ved utgang 33 p\u00e5 V\u00e6rnes. Bak henne ruller et nytt SAS-fly fullt av passasjerer inn til brua.", "-Jeg er bekymret, medlemmene mine er bekymret. Det er ingen hyggelig situasjon, men det er bra driv hos de ansatte. Samtidig er det s\u00e5nn at selskapet ikke presterer s\u00e5 godt som det kunne gjort. Det er ikke bra, sier hun.", "Sosial dumping", "Siden oktober i fjor har det mer eller mindre kontinuerlig p\u00e5g\u00e5tt forhandlinger mellom ledelsen og de fagorganiserte. Hun sier det har v\u00e6rt en belastning, med stadig nye frister og datoer \u00e5 forholde seg til. N\u00e5 har de kabinansatte blant annet g\u00e5tt med p\u00e5 en mer fleksibel vaktordning for selskapet. Nyberg, som selv er svensk, men har jobbet 22 \u00e5r som flyvertinne i Norge, sier mange ansatte reagerte kraftig p\u00e5 Janssons utspill.", "-Det er urettferdig med et slikt fokus p\u00e5 l\u00f8nn. Det er en liten del av utgiftene, og dette med utenlandsk arbeidskraft g\u00e5r over i sosial dumping. Det m\u00e5 vi ikke bli en del av, men jeg tror ikke det vil g\u00e5 s\u00e5 langt. Vi m\u00e5 ikke la dette bli en intern landskamp, sier hun.", "Hilsen fra sjefen", "Administrerende direkt\u00f8r Strand er sistemann ut fra gate 26 p\u00e5 Gardermoen. Der har han akkurat fortalt om gamle dager, da han var en s\u00e5 viktig kunde at han kunne ringe SAS p\u00e5 V\u00e6rnes for \u00e5 f\u00e5 dem til \u00e5 holde igjen flyet noen minutter hvis han var sent ute. N\u00e5 venter ikke flyet selv for SAS-sjefen, selv om det g\u00e5r rykter om det. Vi passerer sperringen og rusler nedover brua. Fremme ved flyet strekker Strand frem handa for \u00e5 h\u00e5ndhilse p\u00e5 purser Else Storhaug.", "Hvordan g\u00e5r det, sp\u00f8r han. S\u00e5 stikker han hodet inn i cockpiten og hilser p\u00e5 kaptein P\u00e5l Bjerke og Stig Utnes. Han har gjort det til en vane \u00e5 hilse p\u00e5 de ansatte om bord n\u00e5r han reiser. Med to hjemreiser per uke og ganske mange reised\u00f8gn per \u00e5r blir det et anselig antall h\u00e5ndtrykk og nikk. N\u00e5 rusler Strand som sistemann nedover midtgangen. Finner sete 18 E og sl\u00e5r seg ned for ukas f\u00f8rste tur hjem. Hardkj\u00f8ret den siste tiden har gjort det vanskelig \u00e5 holde planen om minst \u00e9n hjemmevisitt i tillegg til helga hjemme.", "Det er kostnadene som er problemet. Ledelsen i SAS hevder at personalkostnadene er for h\u00f8ye og m\u00e5 ned. Norske SAS-flygeres forening har svart med \u00e5 p\u00e5peke at det ikke bare er de som koster. Styrehonorarene i SAS var til sammen p\u00e5 ca. fire millioner kroner i fjor. Norwegian bruker 680.000 kroner. De syv i ledelsen i lavprisselskapet fikk til sammen 8,7 millioner i l\u00f8nn. De sju topplederne i SAS fikk over 40,7 millioner kroner. Flygerne mener det er ledelsen som b\u00f8r v\u00e6re et godt eksempel.", "Opp- og nedturer", "Men la oss stoppe opp litt og se tilbake. SAS har nemlig en lang, komplisert og turbulent historie. Den starter allerede i 1946 da tre nasjonale flyselskap i Norge, Sverige og Danmark bestemmer seg for \u00e5 samarbeide om interkontinentale ruter. I 1959 blir selskapet det f\u00f8rste i verden til \u00e5 sette inn jetfly fast i rutetrafikken, da de f\u00e5r den f\u00f8rste Caravelle-maskinen.", "Men 63 \u00e5r med luftfart har ogs\u00e5 v\u00e6rt en real berg-og-dalbane med oppturer og nedturer. Selskapet som har v\u00e6rt Skandinavias stolthet, med vakre flyvertinner og kjekke kapteiner, har ogs\u00e5 hatt sine sterke fagforeninger, streiker og forsinkelser.", "Da den legendariske SAS-sjefen Janne Carlzon (bildet) tok over i 1980-81 var det for \u00e5 rydde opp i et skakkj\u00f8rt selskap som tapte penger og var ranket som nummer 14 av 17 i Europa p\u00e5 punktlighet. Han og de ansatte snudde det p\u00e5 to \u00e5r \u00e5 bli et m\u00f8nsterbruk som andre ville l\u00e6re av. SAS ble k\u00e5ret til \u00e5rets flyselskap.", "Kjernekraft", "Administrerende direkt\u00f8r Strand ser ingen grunn til \u00e5 svartmale situasjonen helt, n\u00e5r han har f\u00e5tt satt seg i setet og festet setebeltet.", "-Vi er fremdeles Europas beste flyselskap og vi er fremdeles dobbelt s\u00e5 store som Norwegian. Vi har klatret jevnt p\u00e5 omd\u00f8mmestatistikken, sier han.", "Endringene i luftfarten etter at den ble deregulert p\u00e5 \u00e5ttitallet har gjort at billigselskapene erobret 50 prosent av markedet. Det rammet SAS og mange andre hardt. Strand sier de har erkjent at de m\u00e5 redusere, tiden da de hadde 70-80 prosent markedsandel er for lengst forbi.", "-Det er dessverre mye lettere \u00e5 bygge opp enn \u00e5 tilpasse et etablert selskap med faste strukturer og avtaler, sier Strand.", "N\u00e5 skal SAS tilbake til kjernen.-.Core SAS heter spareprogrammet som skal gi innsparing p\u00e5 hele fire milliarder svenske kroner. Det skal kuttes der det kuttes kan. Ytterligere 1000 stillinger skal bort, p\u00e5 toppen av de tidligere kuttene. De nasjonale selskapene skal bort. SAS skal bli ett.", "I den nye organisasjonen skal Strand fortsette som sjef for den norske flyoperasjonen, bakkeselskapet SGS og SGS utenfor Skandinavia.", "-Det viktigste for oss er at kundene ikke skal merke noe, sier Strand.", "For lite for sent", "Flere som ser det fra utsiden synes endringene kommer for sent og tar for lang tid.", "-SAS er ikke noe d\u00e5rlig flyselskap, for all del, men tiden har l\u00f8pt fra det. Problemet deres er at de er et veldig komplekst selskap, men uten \u00e5 ha det kundegrunnlaget som kreves for \u00e5 v\u00e6re det, sier Espen Andersen. Han er f\u00f8rsteamanuensis ved Institutt for strategi og logistikk ved Handelsh\u00f8yskolen BI i Oslo. Allerede for tre \u00e5r siden skrev han om SAS\u2019 store problemer. I en kronikk i Aftenposten lanserte han Lufthansa som potensiell kj\u00f8per av selskapet.", "-Det begynte \u00e5 se sent ut allerede da. Og jo lenger de venter med \u00e5 gj\u00f8re noe, jo mindre verdt blir det. Sjansene blir mindre og mindre. Jeg tviler p\u00e5 at noen vil ha hele SAS slik situasjonen er n\u00e5. Flyselskapene i Norge og Sverige g\u00e5r jo ikke s\u00e5 g\u00e6rent, men det er med mye bagasje, sier Andersen.", "Det andre ytterpunktet han skisserer er at selskapet g\u00e5r konkurs og blir partert. Der innlandsrutenettet gjenoppst\u00e5r som lavprisselskap.", "-.Jeg tror Lufthansa kommer til \u00e5 kj\u00f8pe eller overta i alle fall deler av selskapet. For tre \u00e5r siden kunne de forhandlet om pris. N\u00e5 er det klart at det ikke er snakk om noen premiepris. Selv h\u00e5per jeg veldig at de overlever som nettverksselskap, sier han.", "Kuttet til beinet", "-Vi kj\u00f8rte beinharde kostnadskutt i min tid i SAS. Hadde vi f\u00e5tt fullf\u00f8rt den linja ville ikke selskapet v\u00e6rt i denne situasjonen, sier Otto Lagarhus.", "Den tidligere sjefen for Luftfartstilsynet har b\u00e5de v\u00e6rt pilot, sjef for utdanning og del av konsernstyret i SAS, som sjef for produksjonsdivisjonen (flymannskap, kabinpersonal og vedlikehold, red.anm.). Han jobbet blant annet under stj\u00f8rdalingen Jan Rein\u00e5s (bildet), som var hentet inn for \u00e5 rydde opp i selskapet. Selv omtaler han seg selv ogs\u00e5 som kostnadskuttgeneral.", "-Jan gjorde mye bra. Han var flink til \u00e5 se hva som var feil. Vi sparte inn 1200-1300 millioner kroner og kuttet vel 1200-1300 ansatte bare i min avdeling, sier Lagerhus.", "Han mener konstruksjonen, med ett eierskap fordelt p\u00e5 tre stater og med de mektige fagforeningene som skapte politisk press og \u00abubalanse i styret\u00bb, hindret god utvikling og stoppet spareprosessen. Isteden ble det lokaliseringskamper mellom landene.", "-Vi var s\u00e5 konkurransedyktige som vi aldri har v\u00e6rt f\u00f8r i 1996-1997. S\u00e5 kom store l\u00f8nns\u00f8kninger mellom 1998 og 2000. Det ble kj\u00f8pt inn flere typer fly. Og pilotene kunne ikke brukes over alt. Tidligere hadde vi satset p\u00e5 \u00e9n type maskiner, n\u00e5 falt produktiviteten. P\u00e5 det meste fl\u00f8y pilotene 680 timer \u00e5rlig. Senere har det v\u00e6rt nede i 480. Og etter 2001 har SAS alltid v\u00e6rt p\u00e5 etterskudd, sier han.", "Lagerhus, som n\u00e5 jobber som konsulent for flere flyselskaper, viser til at nettopp produktiviteten har v\u00e6rt den store forskjellen mellom SAS og lavprisselskapene. Mens SAS har v\u00e6rt markedsfokusert, og jobbet for \u00e5 fly dit kundene vil, n\u00e5r kundene \u00f8nsker det, har de andre fokusert p\u00e5 maksimal produksjon. Lavprisselskapene er flinkere til \u00e5 holde flyene i lufta mest mulig og prisene nede, og kundene har str\u00f8mmet til.", "-.Tidligere har det v\u00e6rt slik at de som har tradisjonene og kompetansen har hatt fortrinn, men i dag er det motsatt. Det l\u00f8nner seg \u00e5 starte med blanke ark og nye ideer, sier Lagerhus.", "-Tror du SAS kan overleve?", "-Jeg tror det er mulig. De har virkelig forst\u00e5tt at det m\u00e5 gj\u00f8res mye. Det er mulig, men det finnes ingen garantier, sier Lagerhus.", "Ut av glasshuset", "Da Adresseavisen denne uken spurte om \u00e5 f\u00e5 lov til \u00e5 bes\u00f8ke crewrommet p\u00e5 V\u00e6rnes, sa SAS nei. Angivelig for \u00e5 skjerme de hardt pressede ansatte. Men et velregissert bes\u00f8k ved SAS\u2019 hovedkontor p\u00e5 Fornebu var greit.", "-Det er viktig at du f\u00e5r frem at det ikke er snakk om et selskap med brukket rygg, sier informasjonssjef i SAS Norge, Knut Morten Johansen.", "Han viser vei rundt i gangene og kontorlandskapene i det bl\u00e5 \u00e5ttitalls speilglass-palasset, som n\u00e5 skal t\u00f8mmes. Allerede st\u00e5r massevis av kontorer tomme. Flere fl\u00f8yer av bygget er stengt. Antallet ansatte er redusert fra 350 for tre \u00e5r siden, til 120 i dag. Selv sjefens kontor er s\u00e5 spartansk at det ser ut som om han allerede har flyttet til det nye bygget ved Gardermoen. Det har han ikke. Men det store glasspalasset, som egentlig er en arv fra Braathens, t\u00f8mmes f\u00f8r nytt\u00e5r. Avtalene med Norwegian Properties, og med tidligere SAS-sjef Petter Jansen som sjef, er sagt opp.", "Planen er ogs\u00e5 \u00e5 selge signalbygget i Fr\u00f8sundavik utenfor Stockholm.", "Bygget, som SAS-sjef Carlzon fikk bygget den gang SAS vokste inn i himmelen. N\u00e5 er store deler leid ut til andre. Ledelsen skal flytte til Arlanda, slik deler av den norske organisasjonen flytter til Gardermoen.", "-Det er virkelig samling i b\u00e5nn. Alle vil dra selskapet i riktig retning, sier markedssjef Camilla Fagerberg.", "Billig offensiv", "Hun snakker om den solide galgenhumoren de ansatte imellom, og sp\u00f8ker med at de n\u00e5 skal satse p\u00e5 nye direkteruter Trondheim-Beijing flere ganger i uka. Men det hun og alle de andre mye heller vil snakke om er hvor offensivt selskapet n\u00e5 satser. Om den nye kampanjen som SAS n\u00e5 starter for \u00e5 ta tilbake markedsandeler. Det er den st\u00f8rste de noensinne har kj\u00f8rt. Hele 650.000 billigbilletter blir lagt ut i h\u00f8st.", "-N\u00e5 er det salg i lufta, og prisen de f\u00e5r opp er det kunden betaler. Det er ingen skjulte avgifter, sier Fagerberg.", "-Vi \u00f8ker antallet frekvenser Trondheim-Oslo. P\u00e5 det meste vil det v\u00e6re 17 daglig avganger, forteller J\u00f8rgen Nerg\u00e5rd, som er ruteansvarlig. Verken han eller informasjonssjefen har i utgangspunktet lyst til \u00e5 svare p\u00e5 sp\u00f8rsm\u00e5let om hvor SAS n\u00e5 kutter avganger i Norge. Og hvilke norske flyplasser som f\u00e5r et d\u00e5rligere tilbud. De sier SAS heller leier ut ledig kapasitet til for eksempel chartertrafikk.", "Alle vi m\u00f8ter snakker om alt det positive i selskapet. Om at SAS Norge egentlig g\u00e5r ganske bra. Om at de s\u00e5 sent som i 2007 leverte sitt beste resultat noensinne, med over en milliard i overskudd. Om at selskapet var det mest punktlige i hele Europa i hele 2008, if\u00f8lge Flightstats k\u00e5ring.", "-.Servicen v\u00e5r er bra, kundebehandlingen v\u00e5r er bra og ikke minst er vi best i Europa p\u00e5 punktlighet. Tirsdag hadde vi 100 prosent punktlighet p\u00e5 346 avganger og 98,5 prosent innenfor 15 minutter, sier Johansen.", "For dyrt", "Under flyturen til Trondheim i \u00abJarlabank Viking\u00bb har kabinpersonalet passert seterad 18. Flyvert Arne Roar S\u00f8rhus serverte sjefen et pappbeger med glovarm kaffe. Og Strand snakker om nettverksselskapene, med det lille ekstra, som sliter over hele linja, akkurat som SAS. Han snakker om at alliansenes tid er over. Det er ikke gevinst \u00e5 hente der. Derfor vil det skje flere oppkj\u00f8p.", "-Lufthansa er blitt lansert som kj\u00f8per av SAS. Hvis jeg snakker med deg om fem \u00e5r, heter det da Lufthansa eller SAS?", "-Jeg tror det heter SAS. Det er et s\u00e5 stort og godt varemerke i hele verden, sier Strand,", "Han sier aksjeemisjonen i vinter, der eierne gikk inn med seks milliarder frisk kapital, var uhyre viktig for \u00e5 trygge selskapet. N\u00e5 m\u00e5 de komme i m\u00e5l med Core-prosjektet. Men noe m\u00e5 gj\u00f8res med kostnadene som er s\u00e5 mye h\u00f8yere enn konkurrentens.", "-Vi forhandler med fagforeningene slik at vi finner ordninger og kan utvikle oss. Alle bidrar, sier Strand, som rister forsiktig p\u00e5 hodet over hvor unyansert utspillet fra toppsjefen ble idet vi n\u00e6rmer oss landing p\u00e5 V\u00e6rnes.", "-Kommer vi dit at vi vil se svensk personal i Norge?", "-Hvis vi ikke blir konkurransedyktige m\u00e5 ledelsen se p\u00e5 tiltak. Da flyr vi kanskje med det billigste crewet, men vi har en god dialog og jeg er sikker p\u00e5 at det ikke blir noen problemstilling. M\u00e5let v\u00e5rt n\u00e5 er \u00e5 beholde posisjonen innenlands til vi er gjennom krisen og kan utvikle oss igjen, sier Strand.", "frank.cadamarteri@adresseavisen.no"]}, {"field": "category0", "value": "meninger"}, {"field": "contenthash", "value": "ce35191c6075b28ea75c496e46cc65b351dbf88bdd62c8ae5e8d330d7fa23a23"}, {"field": "createtime", "value": "2016-12-25T21:28:52.000Z"}, {"field": "description", "value": "Fra hele Nordens stjerne til et konsern med kapital til et \u00e5rs drift. Hva er det som har skjedd med SAS?"}, {"field": "dominantimage", "value": "http://www.adressa.no/incoming/article1323267.ece5/ALTERNATES/w980-default/FC_Sas%20Ola%205kopi"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b7e9c2f29ba9155b92020f7edd5069d7bbbb3a26.jpg?599496f0"}, {"field": "dominantthumbnaildimensions", "value": "300x169"}, {"field": "heading", "value": "SAS vokste seg ut av himmelen -adressa.no"}, {"field": "id", "value": "b7e9c2f29ba9155b92020f7edd5069d7bbbb3a26"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "travel"}, {"field": "kw-company", "value": "handelsh\u00f8yskolen bi"}, {"field": "kw-concept", "value": ["administrerende direkt\u00f8r", "ansatte", "selskapet", "sjef", "snakk", "millioner kroner"]}, {"field": "kw-entity", "value": ["scanorama", "s. hvis", "aftenposten", "skandinavia", "s. han", "gardermoen", "trondheim-beijing", "braathens", "institutt", "norge og sverige", "fornebu", "parat", "s. hadde", "trondheim-oslo", "nordens", "s. det", "arlanda", "norwegian properties", "lagerhus", "flightstats", "caravelle", "sverige og danmark", "luftfartstilsynet", "lufthansa", "core", "service", "p\u00e5l bjerke og stig utnes", "fr\u00f8sundavik", "jarlabank viking", "adresseavisen"]}, {"field": "kw-location", "value": ["v\u00e6rnes", "stockholm", "europa", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["arne roar s\u00f8rhus", "otto lagarhus", "stig utnes", "anneli nyberg", "ola strand", "jan rein\u00e5s", "p\u00e5l bjerke", "petter jansen", "knut morten johansen", "else storhaug", "camilla fagerberg", "espen andersen", "mats jansson", "janne carlzon", "j\u00f8rgen nerg\u00e5rd"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1323267.ece5/ALTERNATES/w980-default/FC_Sas%20Ola%205kopi"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "SAS vokste seg ut av himmelen"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/08/21/SAS-vokste-seg-ut-av-himmelen-1333075.ece"}, {"field": "pageclass", "value": ["article"]}, {"field": "publishtime", "value": "2009-08-21T12:35:15.000Z"}, {"field": "recs-articleid", "value": "1333075"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-08-21T12:35:15.000Z"}, {"field": "recs-rawtitle", "value": "SAS vokste seg ut av himmelen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Fra hele Nordens stjerne til et konsern med kapital til et \u00e5rs drift. Hva er det som har skjedd med SAS?"}, {"field": "thumbnail", "value": "http://content-thumbnail.cxpublic.com/content/thumbnail200x150/b7e9c2f29ba9155b92020f7edd5069d7bbbb3a26.jpg?599496f0"}, {"field": "thumbnailfullheightdimensions", "value": "200x2950"}, {"field": "timestamp", "value": "2017-08-16T19:03:12.000Z"}, {"field": "title", "value": "SAS vokste seg ut av himmelen"}, {"field": "url", "value": "http://www.adressa.no/meninger/2009/08/21/SAS-vokste-seg-ut-av-himmelen-1333075.ece"}, {"field": "urlhash", "value": "b7e9c2f29ba9155b92020f7edd5069d7bbbb3a26"}], "score": 0.62572604, "siteId": "9222270286501375973", "id": "b7e9c2f29ba9155b92020f7edd5069d7bbbb3a26"}

