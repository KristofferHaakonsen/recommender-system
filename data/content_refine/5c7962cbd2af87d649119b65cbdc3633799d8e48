{"fields": [{"field": "modifiedtime", "type": "time", "value": "2012-04-23T11:44:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det meste av teglsteinen kommer opp av jorda i fragmenter. Men noen biter har Regin Meyer klart \u00e5 sette sammen til en nesten komplett stein, som klart antyder et kraftig format p\u00e5 den vel 750 \u00e5r gamle bygningssteinen.", "- I Norge ble teglstein f\u00f8rst tatt i bruk under H\u00e5kon H\u00e5konsson, noe vi bl.a. kjenner fra Gamlebyen i Oslo og fra Borg ved Glomma. Men dette er trolig det eldste eksemplet fra Trondheim, og det er da naturlig \u00e5 sette denne steinen i forbindelse med det teglverket p\u00e5 Bakklandet som ble anlagt av H\u00e5kon H\u00e5konssons ved midten av 1200-tallet og den gjenoppbyggingen av borgen som den samme kongen gjennomf\u00f8rte, sier Meyer. F\u00f8r dette skjedde, var kong Sverres borg fra tidlig 1180-tall erobret og \u00f8delagt to ganger, f\u00f8rst av kuvlungene i 1188, senere av baglerne i 1197.", "Bygninger mot vest", "Teglsteinen setter han videre i forbindelse med en vestfl\u00f8y av borgen, inntegnet som et vinkelbygg p\u00e5 Kl\u00fcwers kart fra f\u00f8r 1825, men siden ikke viet s\u00e6rlig oppmerksomhet fra forskere. Gerhard Fischer mente at sporene av tegl p\u00e5 vestsiden av borgplat\u00e5et kunne skrive seg fra senere reparasjoner av ringmuren og konsentrerte sine unders\u00f8kelser i \u00e5rene 1936-39 til murrestene p\u00e5 s\u00f8ndre og s\u00f8r\u00f8stre del av plat\u00e5et. Det er denne unders\u00f8kelsen som ligger til grunn for rekonstruksjonstegningen av borgen som m\u00f8ter de bes\u00f8kende p\u00e5 Sverresborg i dag - uten bygninger mot vest.", "- Men Fischer ble avbrutt av krigen og ville nok ha oppdaget mer hvis han hadde f\u00e5tt fortsette, tror Regin Meyer, som er den f\u00f8rste som foretar en vitenskapelig unders\u00f8kelse av borgen siden Fischer, med hjelp av Sigurd Tiller, gravde her i 30-\u00e5rene. Formelt er han ogs\u00e5 den f\u00f8rste med arkeologisk bakgrunn.", "\u00c5lesunderen Regin Meyer har i tillegg til arkeologistudier i Oslo, studert temaet middelalderborger i Skottland, og kom til p\u00e5 Sverresborg da han var p\u00e5 jakt etter et relevant studieobjekt i Norge for hovedoppgaven sin. Borgen ble anlagt av kong Sverre i 1182-83 og var den f\u00f8rste i sitt slag her i landet.", "Lite utforsket", "- Norge har ikke mange borger fra middelalderen, men tross alt flere enn folk tror, og det har v\u00e6rt gjort lite av forskning p\u00e5 dem, sier Meyer, som f\u00f8r utgravningen startet i forrige uke hadde gjort et grundig arkivarbeid hos Riksantikvaren for \u00e5 finne ut hva som tidligere er unders\u00f8kt og funnet p\u00e5 denne borgen, som kong Sverre ga navnet Sion. Kort skissert, dreier det seg om beskrivelser gjort av Gerhard Sch\u00f8ning i 1770-\u00e5rene og Kl\u00fcwer i 1820-\u00e5rene, en utgraving av l\u00f8ytnant Siegler i 1870-\u00e5rene og Fischers arbeid gjennom tre sesonger i 1930-\u00e5rene. Med den n\u00f8dvendige tillatelse fra Riksantikvaren har Regin Meyer gravd to gr\u00f8fter p\u00e5 vestsiden av borgplat\u00e5et og \u00e5pnet et mindre felt p\u00e5 \u00f8stsiden, der man tidligere har antatt at brukerne av borgen har kvittet seg med avfall. I tillegg er det gravd en sjakt mot s\u00f8rvest nedenfor borgen, ogs\u00e5 det med tanke p\u00e5 at det her kan ha blitt dumpet avfall over borgmuren.", "Livet i borgen", "- En forsker som Fischer var opptatt av arkitekturen og brydde seg ikke stort om ting som kunne fortelle om sosiale og \u00f8konomiske forhold, - om selve livet p\u00e5 borgen, sier Regin Meyer og viser frem et \u00f8stersskjell og en kjeve av gris som eksempler p\u00e5 spor etter matstellet blant soldatene p\u00e5 11- og 1200-tallet. Utgravningen fortsetter i neste uke, slik at gr\u00f8ftene vil ligge \u00e5pne under Borgdagen i helgen. Det er dermed n\u00f8dvendig at publikum viser ekstra forsiktighet oppe p\u00e5 borgplat\u00e5et og respekt for det arbeidet som p\u00e5g\u00e5r. Etter hvert vil det for \u00f8vrig komme de bes\u00f8kende p\u00e5 Sverresborg til gode, ettersom utgravningen er knyttet til en videre konservering av ruinen i regi av Tr\u00f8ndelag folkemuseum og en bedre formidling av den gamle kongeborgens historie."]}, {"field": "category0", "value": "kultur"}, {"field": "contenthash", "value": "ed0d4dda29578e5be726245d88f3984d2ff146dba14f853359c9d1d6bdcaa373"}, {"field": "createtime", "value": "2017-04-30T20:01:34.000Z"}, {"field": "description", "value": "Byens eldste bygning i tegl sto p\u00e5 Sverresborg, tror arkeologi- studenten Regin Meyer. Fra en sjakt p\u00e5 borgplat\u00e5et har han hentet frem teglstein som kan ha v\u00e6rt produsert p\u00e5 Bakklandet i 1200-\u00e5rene."}, {"field": "dominantimage", "value": "http://www.adressa.no/incoming/article1019172.ece5/ALTERNATES/w980-default/ver2%20regin"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c7962cbd2af87d649119b65cbdc3633799d8e48.jpg?596f3107"}, {"field": "dominantthumbnaildimensions", "value": "300x169"}, {"field": "heading", "value": "Byens eldste teglstein -adressa.no"}, {"field": "id", "value": "5c7962cbd2af87d649119b65cbdc3633799d8e48"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["borg", "eldste teglstein"]}, {"field": "kw-entity", "value": ["bakklandet", "kl\u00fcwer", "riksantikvaren", "gamlebyen", "sverre", "siegler", "borg", "sverresborg", "borgdagen", "glomma"]}, {"field": "kw-location", "value": ["sion", "tr\u00f8ndelag", "trondheim", "oslo", "skottland", "norge"]}, {"field": "kw-pageclass", "value": "article"}, {"field": "kw-person", "value": ["h\u00e5kon h\u00e5konsson", "regin meyer", "gerhard sch\u00f8ning", "gerhard fischer", "sigurd tiller"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1019172.ece5/ALTERNATES/w980-default/ver2%20regin"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byens eldste teglstein"}, {"field": "og-type", "value": "article"}, {"field": "og-url", "value": "http://www.adressa.no/kultur/article60530.ece"}, {"field": "pageclass", "value": ["article"]}, {"field": "publishtime", "value": "2003-05-29T20:49:32.000Z"}, {"field": "recs-articleid", "value": "2565932"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-05-29T20:49:32.000Z"}, {"field": "recs-rawtitle", "value": "Byens eldste teglstein -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Byens eldste bygning i tegl sto p\u00e5 Sverresborg, tror arkeologi- studenten Regin Meyer. Fra en sjakt p\u00e5 borgplat\u00e5et har han hentet frem teglstein som kan ha v\u00e6rt produsert p\u00e5 Bakklandet i 1200-\u00e5rene."}, {"field": "thumbnail", "value": "http://content-thumbnail.cxpublic.com/content/thumbnail200x150/5c7962cbd2af87d649119b65cbdc3633799d8e48.jpg?596f3107"}, {"field": "thumbnailfullheightdimensions", "value": "200x1094"}, {"field": "timestamp", "value": "2017-07-19T10:14:31.000Z"}, {"field": "title", "value": "Byens eldste teglstein"}, {"field": "url", "value": "http://www.adressa.no/kultur/article60530.ece"}, {"field": "urlhash", "value": "5c7962cbd2af87d649119b65cbdc3633799d8e48"}], "score": 0.9041992, "siteId": "9222270286501375973", "id": "5c7962cbd2af87d649119b65cbdc3633799d8e48"}

