{"fields": [{"field": "modifiedtime", "type": "time", "value": "2012-04-11T16:33:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde skjesol"}, {"field": "body", "value": ["Saken oppdateres.", "\u2013 Vi mener skolevedtaket i kommunen er et klart feilgrep. Derfor har vi sett etter andre l\u00f8sninger, og f\u00e5tt et veldig godt inntrykk av Montessoripedagogikken, sier Morten Haugen.", "Han er tobarnsfar p\u00e5 L\u00f8kken og styreleder i nystartede L\u00f8kken Verk Montessoriskole. N\u00e5 s\u00f8ker de Utdanningsdirektoratet om \u00e5 f\u00e5 starte privatskole for 100 elever p\u00e5 L\u00f8kken. M\u00e5let er at privatskolen skal komme i gang n\u00e5r kommunen legger ned n\u00e6rskolene til fordel for en storskole.", "Det var i oktober et knapt flertall i kommunestyret i Meldal vedtok \u00e5 legge ned de fire grendeskolene L\u00f8kken, Stor\u00e5s, Midtbygda og \u00c5, og isteden samle alle elevene p\u00e5 en ny skole ved Ekserplassen i Meldal sentrum. Vedtaket vakte sterke reaksjoner, b\u00e5de p\u00e5 grunn av at kommunen utraderer grendeskolene til fordel for bare en skole, og ikke minst lokaliseringen av den nye skolen. Mange mente L\u00f8kken var et mer naturlig sted \u00e5 samle skoleelevene.", "\u2013 Skolen er en viktig del av lokalsamfunnet, og hvis vi skal f\u00e5 folk til \u00e5 bo i kommunen og flytte til kommunen, s\u00e5 m\u00e5 det v\u00e6re skole i n\u00e6rheten. Det er p\u00e5 L\u00f8kken det er tettest befolkning, og samtidig ser vi at det er sterk vekst p\u00e5 Stor\u00e5s. N\u00e5r mange foreldre ogs\u00e5 pendler nordover, blant annet mot Orkdalsregionen, blir det feil \u00e5 ikke ha skole i den nordlige delen av kommunen, p\u00e5peker Haugen.", "Han legger ikke skjul p\u00e5 at skolestruktursaken var \u00e5rsaken til at foreldre i Meldal begynte \u00e5 lukte p\u00e5 Montessoripedagogikken. Skal du etablere en privatskole i dag, er ett av kravene at skolen skal v\u00e6re et alternativ til den offentlige skolen.", "\u2013 Jeg har f\u00e5tt veldig sansen for Montessoripedagogikken, og etter hvert som vi har jobbet med dette, er tanken p\u00e5 \u00e5 etablere en privatskole blitt mer og mer spennende. Her har vi en mulighet til \u00e5 skape en ny skole, og foreldrene har en unik medbestemmelsesrett, sier Haugen.", "Han er overbevist om at interessen for privatskolen vil holde seg ogs\u00e5 den dagen kommunen \u00e5pner en splitter ny skole.", "\u2013 Det er et veldig stort engasjement rundt dette, og det er mange som mener det er feil at kommunen velger \u00e5 legge ned sm\u00e5skoler og bygge nytt. Kommunen kunne spart flere titalls millioner ved \u00e5 satse p\u00e5 rehabilitering av de skolene vi har. Samtidig frykter vi at l\u00e6rertettheten g\u00e5r ned som f\u00f8lge av dette. Vi er mer opptatt av \u00e5 gi et godt skoletilbud og god l\u00e6rertetthet, sier Haugen.", "Forel\u00f8pig har de ingen lokaler \u00e5 starte privatskole i, men planen er \u00e5 forhandle med kommunen om \u00e5 overta Meldal barneskole/L\u00f8kken ungdomsskole som skal legges ned.", "Ordf\u00f8rer i Meldal, Ivar Syrstad (Sp), sier at kommunen jobber videre med etableringen av en felles grunnskole, uavhengig av privatskoleinitiativet.", "\u2013 Jeg er kjent med at det n\u00e5 s\u00f8kes om \u00e5 etablere en Montessoriskole p\u00e5 L\u00f8kken. Men ingen vet noe om hva som blir svaret p\u00e5 denne s\u00f8knaden, og det svaret f\u00e5r vi f\u00f8rst til v\u00e5ren. Som kommune har vi et ansvar for \u00e5 gi alle elevene et skoletilbud, og vi forholder oss til det, sier Syrstad.", "Han er ikke overrasket over dette initiativet, men han er skuffet over at noen heller vil ha en privatskole. Kommer skolen i gang, vil det bety f\u00e6rre elever i den offentlige skolen, og dermed ogs\u00e5 mindre statlige overf\u00f8ringer.", "\u2013 Jeg tror vi med \u00e5 bygge en ny skole for hele kommunen, har en mulighet til et virkelig l\u00f8ft i skolesektoren. P\u00e5 sikt vil dette ogs\u00e5 v\u00e6re samlende for kommunen, sier Syrstad.", "Antallet som \u00f8nsker \u00e5 etablere privatskole er nesten doblet, viser s\u00f8knadsbunken fra Utdanningsdirektoratet. Da fristen gikk ut for \u00e5 etablere privatskole for skole\u00e5ret 2011/2012, hadde Utdanningsdirektoratet mottatt 37 s\u00f8knader. Til sammenligning var det i fjor 21 s\u00f8knader om etablering av privatskole.", "De fleste av s\u00f8knadene gjelder etablering av privat grunnskole, og sv\u00e6rt mange har planer om montessoriskole. Av 31 s\u00f8knader som gjelder privat grunnskole, \u00f8nsker 21 \u00e5 etablere en montessoriskole.", "\u2013 De siste \u00e5rene har vi sett en tendens til at flere \u00f8nsker \u00e5 starte montessoriskole. I \u00e5r opplever vi en ny rekord i antallet s\u00f8knader, sier Marie Lexow, forbundssekret\u00e6r i Norsk Montessoriforbund.", "En stor del av montessoriskolene blir etablert som f\u00f8lge av at grendeskoler blir lagt ned, og ofte starter montessoriskolene i de stengte skolebygningene.", "\u2013 I slike nedleggingsprosesser er det mange foreldre som leter etter alternativer, og s\u00e5 oppdager mange Montessoripedagogikken. Vi ser det slik at det er mange m\u00e5ter \u00e5 oppdage Montessori p\u00e5, men det viktigste er at de gjennomf\u00f8rer Montessoripedagogikken, sier Lexow.", "Direktoratet skal n\u00e5 behandle skoles\u00f8knadene, og s\u00f8kerne skal f\u00e5 svar f\u00f8r 1. april neste \u00e5r. Av fjor\u00e5rets 21 s\u00f8kere fikk 13 godkjenning for \u00e5 starte privatskole, mens \u00e5tte fikk avslag."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "cfc734ae58ae49f817b9e35bc93c165c893593249b34e9c985aec5eff62170b3"}, {"field": "createtime", "value": "2017-02-26T23:45:21.000Z"}, {"field": "description", "value": "Fire grendeskoler skal legges ned og elevene skal samles p\u00e5 en ny storskole i Meldal sentrum. Men foreldre misliker vedtaket: N\u00e5 vil de etablere en privatskole p\u00e5 L\u00f8kken. Samtidig er antallet som \u00f8nsker \u00e5 etablere privatskole i Norge nesten doblet"}, {"field": "dominantimage", "value": "http://www.adressa.no/incoming/article1353347.ece5/ALTERNATES/w980-default/skole"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6bb3269a76ce2c3adcc629e4dc205cb5154e439.jpg?58b36891"}, {"field": "dominantthumbnaildimensions", "value": "300x169"}, {"field": "heading", "value": ["Foreldre lager egen grendeskole -adressa.no", "Flest p\u00e5 L\u00f8kken", "Alternativ pedagogikk", "Rekordmange vil starte privatskole"]}, {"field": "id", "value": "c6bb3269a76ce2c3adcc629e4dc205cb5154e439"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-concept", "value": ["kommune", "starte privatskole", "skole", "s\u00f8knader", "privatskole", "etablere", "etablere privatskole"]}, {"field": "kw-entity", "value": ["montessori", "orkdalsregionen", "stor\u00e5s", "ekserplassen", "norsk montessoriforbund", "utdanningsdirektoratet", "montessoripedagogikken", "l\u00f8kken verk montessoriskole", "midtbygda"]}, {"field": "kw-location", "value": ["norge", "meldal"]}, {"field": "kw-pageclass", "value": "article"}, {"field": "kw-person", "value": ["morten haugen", "ivar syrstad", "marie lexow"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1353347.ece5/ALTERNATES/w980-default/skole"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Foreldre lager egen grendeskole"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article1477564.ece"}, {"field": "pageclass", "value": null}, {"field": "publishtime", "value": "2010-05-03T05:06:18.000Z"}, {"field": "recs-articleid", "value": "1201767"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2010-05-03T05:06:18.000Z"}, {"field": "recs-rawtitle", "value": "Foreldre lager egen grendeskole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Fire grendeskoler skal legges ned og elevene skal samles p\u00e5 en ny storskole i Meldal sentrum. Men foreldre misliker vedtaket: N\u00e5 vil de etablere en privatskole p\u00e5 L\u00f8kken. Samtidig er antallet som \u00f8nsker \u00e5 etablere privatskole i Norge nesten doblet"}, {"field": "thumbnail", "value": "http://content-thumbnail.cxpublic.com/content/thumbnail200x150/c6bb3269a76ce2c3adcc629e4dc205cb5154e439.jpg?58b36891"}, {"field": "thumbnailfullheightdimensions", "value": "200x1937"}, {"field": "timestamp", "value": "2017-02-26T23:45:21.000Z"}, {"field": "title", "value": "Foreldre lager egen grendeskole"}, {"field": "url", "value": "http://www.adressa.no/nyheter/sortrondelag/article1477564.ece"}, {"field": "urlhash", "value": "c6bb3269a76ce2c3adcc629e4dc205cb5154e439"}], "score": 0.83207786, "siteId": "9222270286501375973", "id": "c6bb3269a76ce2c3adcc629e4dc205cb5154e439"}

