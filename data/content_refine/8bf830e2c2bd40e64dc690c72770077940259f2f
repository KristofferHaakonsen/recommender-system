{"fields": [{"field": "modifiedtime", "type": "time", "value": "2015-01-19T11:29:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "charlotte \u00f8. sundberg"}, {"field": "body", "value": ["Saken oppdateres.", "Vurderingen av selvmordsrisikoen var mangelfull, konkluderer Fylkesmannen i Nord-Tr\u00f8ndelag.", "Det kommer frem i dokumenter Adresseavisen har f\u00e5tt innsyn i.", "\u2013 Det er flere forhold, blant annet ved selvmordsvurderingen, som gj\u00f8r at mannen ikke fikk forsvarlig helsehjelp. Helse Nord-Tr\u00f8ndelag m\u00e5 bedre rutinene, sier fylkeslege i Nord-Tr\u00f8ndelag, Marit Kverkild.", "Mannen var i fjor i kontakt med legevakta og psykiatrisk avdeling ved Sykehuset Levanger.", "Mannen opps\u00f8kte legevakta p\u00e5 grunn av \u00f8kende nedstemthet, bekymringstanker og angst.", "Han ble sendt hjem med beroligende medisin og fikk beskjed om \u00e5 kontakte fastlege eller legevakta hvis tilstanden forverret seg, kommer det frem i tilsynsrapporten fra fylkesmannen.", "Mannen tok senere igjen kontakt med legevakta. Han ble beskrevet av helsepersonell som fullstendig utslitt, nedbrutt og s\u00e5 m\u00f8rkt p\u00e5 fremtiden. Det kom frem at mannen hadde et vanskelig forhold til fastlegen fordi han opplevde at fastlegen ikke tok situasjonen p\u00e5 alvor.", "Han ble s\u00e5 henvist til psykiatrisk avdeling ved Sykehuset Levanger.", "Der ble det gjennomf\u00f8rt en samtale der man vurderte selvmordsfaren. Det ble vurdert at han ikke hadde en h\u00f8ynet risiko for selvmord, st\u00e5r det i tilsynsrapporten.", "Mannen m\u00f8tte senere til en ny samtale.", "Han fortalte da at han av og til hadde tanker om \u00e5 ta sitt eget liv, men ikke hadde en plan om at han skulle gj\u00f8re det. Konklusjonen av selvmordsvurderingen er ikke journalf\u00f8rt.", "Det mener fylkeslegen at den burde ha v\u00e6rt. Det ble heller ikke satt noen frist for behandling, kommer det frem fra tilsynsrapporten.", "Fastlegen ble av sykehuset bedt om \u00e5 f\u00f8lge opp mannen eller sette mannen i kontakt med en psykiatrisk sykepleier. Dette mener fylkeslege Kverkild ikke var tilstrekkelig.", "\u2013 Det ble ikke respektert at mannen ikke \u00f8nsket kontakt med fastlegen. Da m\u00e5 man etablere et annet tilbud i kommunen. Man m\u00e5 ogs\u00e5 v\u00e6re i dialog med pasienten om hva man skal gj\u00f8re n\u00e5r han ikke \u00f8nsket kontakt med fastlegen. At dette sviktet f\u00f8rte til at mannen ikke fikk god nok oppf\u00f8lging, sier Kverkild.", "Senere ble mannen innlagt ved annet sykehus, f\u00f8r han ble overf\u00f8rt til Sykehuset Levanger. En medisinstudent gjennomf\u00f8rte en vurdering av mannen da han ble utskrevet.", "\u2013 Under behandlingen av pasienten har flere personer gjort en selvmordsvurdering av ham, b\u00e5de turnusleger og sykepleiere. Det skal konfereres med spesialist n\u00e5r det blir gjort en selvmordsvurdering, og vurderingen skal f\u00f8res i journalen. Vurderingen av selvmordsrisikoen fremst\u00e5r derfor som mangelfull, sier Kverkild.", "\u2013 Det ble gjort en vurdering av pasienten der og da, men sykehistorien skal ogs\u00e5 legges til grunn n\u00e5r det blir gjort en vurdering, fortsetter hun.", "Det ble heller ikke journalf\u00f8rt at det ble unders\u00f8kt n\u00e5r pasienten hadde time for oppf\u00f8lging.", "\u2013 Mannen burde ha f\u00e5tt en konkret beskjed om n\u00e5r han hadde den neste timen. I dette tilfellet ble det ikke gjort. Det blir for lite forutsigbart. Det er viktig med forutsigbarhet og trygghet for pasienter som er psykisk syk, sier fylkeslegen.", "Mannen ble senere funnet omkommet. Det ble meldt fra til Statens helsetilsyn om d\u00f8dsfallet.", "Psykiatrisk avdeling ved Sykehuset Levanger gjennomg\u00e5r rutinene ved selvmordsrisikovurderinger etter d\u00f8dsfallet.", "Avdelingsoverlege Nils H\u00e5vard Dahl ved Psykiatrisk avdeling ved Sykehuset Levanger sier at de tar konklusjonen til Fylkesmannen i Nord-Tr\u00f8ndelag til etterretning.", "\u2013 Vi har g\u00e5tt gjennom fylkesmannens vurdering sammen med aktuelt personale. Det har blitt brukt i en l\u00e6ringsprosess, sier Dahl.", "Dahl utreder i et brev til Fylkesmannen hvordan de g\u00e5r gjennom rutinene etter denne hendelsen:", "* Det blir presisert for alle leger og psykologer at alle selvmordsvurderinger skal gj\u00f8res i dialog med spesialist og at det skal skrives i journalen at denne dialogen er gjennomf\u00f8rt.", "* Avdelingsoverlegen klargj\u00f8r p\u00e5 nytt for leger og psykologer at n\u00e5r man gj\u00f8r en selvmordsrisikovurdering skal man ikke bare se p\u00e5 pasientens tilstand n\u00e5r vedkommende blir unders\u00f8kt, men ogs\u00e5 sykehistorien. Vurderingen som er gjort skal f\u00f8res i journalen. Det skal ogs\u00e5 f\u00f8res i journalen at man har vurdert selvmordsrisikoen sammen med en spesialist.", "* Det skal settes en konkret frist for inntak ved poliklinikk eller d\u00f8gnopphold n\u00e5r vaktlegeenheten hastevurderer selvmordsrisikoen. N\u00e5r det er mulig skal pasienten f\u00e5 en time f\u00f8r vedkommende forlater institusjonen.", "* Behandler ved psykiatrisk klinikk skal s\u00f8rge for at pasienter som viser \u00f8kt selvmordsrisiko f\u00e5r en annen kontakt i kommunen n\u00e5r pasienten har manglende tillit til fastlegen. Dette tiltaket skal gj\u00f8res inntil pasienten har en fastlege man har tillit til."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "6d8a73c45c4b33b6db51fbb03c6bf7af9b811e9d24bb7263a7c72d574fe077eb"}, {"field": "createtime", "value": "2016-02-26T16:54:06.000Z"}, {"field": "description", "value": "En mann fikk ikke forsvarlig helsehjelp da han ble behandlet ved psykiatrisk avdeling ved Sykehuset Levanger. Senere tok mannen sitt eget liv."}, {"field": "dominantimage", "value": "http://www.adressa.no/pluss/article10556241.ece/901p9q/ALTERNATES/w980-default/Fylkeslege1%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8bf830e2c2bd40e64dc690c72770077940259f2f.jpg?597e2a8c"}, {"field": "dominantthumbnaildimensions", "value": "300x169"}, {"field": "heading", "value": ["Tok livet sitt etter mangelfull psykiatrioppf\u00f8lging -adressa.no", "Tok kontakt med legevakta", "Hadde selvmordstanker", "\u2013 Mangelfull vurdering", "Sykehuset gjennomg\u00e5r rutinene"]}, {"field": "id", "value": "8bf830e2c2bd40e64dc690c72770077940259f2f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["psykiatrisk avdeling", "pasienten", "sykehus", "vurdert", "mann"]}, {"field": "kw-entity", "value": ["psykiatrisk", "fylkesmannen", "adresseavisen", "sykehuset levanger", "statens"]}, {"field": "kw-location", "value": "nord-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["marit kverkild", "nils h\u00e5vard dahl"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article10556241.ece/901p9q/ALTERNATES/w980-default/Fylkeslege1%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tok livet sitt etter mangelfull psykiatrioppf\u00f8lging"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10556244.ece"}, {"field": "pageclass", "value": ["article"]}, {"field": "publishtime", "value": "2015-01-19T05:04:47.000Z"}, {"field": "recs-articleid", "value": "10556244"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-01-19T05:04:47.000Z"}, {"field": "recs-rawtitle", "value": "Tok livet sitt etter mangelfull psykiatrioppf\u00f8lging -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "En mann fikk ikke forsvarlig helsehjelp da han ble behandlet ved psykiatrisk avdeling ved Sykehuset Levanger. Senere tok mannen sitt eget liv."}, {"field": "thumbnail", "value": "http://content-thumbnail.cxpublic.com/content/thumbnail200x150/8bf830e2c2bd40e64dc690c72770077940259f2f.jpg?597e2a8c"}, {"field": "thumbnailfullheightdimensions", "value": "200x2066"}, {"field": "timestamp", "value": "2017-07-30T18:50:52.000Z"}, {"field": "title", "value": "Tok livet sitt etter mangelfull psykiatrioppf\u00f8lging"}, {"field": "url", "value": "http://www.adressa.no/pluss/nyheter/article10556244.ece"}, {"field": "urlhash", "value": "8bf830e2c2bd40e64dc690c72770077940259f2f"}], "score": 0.8707054, "siteId": "9222270286501375973", "id": "8bf830e2c2bd40e64dc690c72770077940259f2f"}

