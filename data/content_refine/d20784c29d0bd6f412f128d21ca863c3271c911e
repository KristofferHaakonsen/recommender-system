{"fields": [{"field": "modifiedtime", "type": "time", "value": "2017-01-09T10:31:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barnehage", "Oppvekst", "Barn og unge", "Teknologi", "Digital", "Foreldre"]}, {"field": "author", "value": ["kristin jansen", "cathrine krane hansen"]}, {"field": "body", "value": ["\u2013 Hvor er den store sommerfuglen? Kan dere trykke p\u00e5 den st\u00f8rste?", "Det er torsdag ettermiddag i Kidsa Festtangen barnehage. P\u00e5 gulvet sitter tre ett\u00e5ringer sammen med pedagogisk leder Aina Kristin Tunestvedt og stirrer intenst p\u00e5 Ipaden. Fargerike sommerfugler flakser over skjermen.", "\u2013 \u00c6\u00e6\u00e6, sier en av dem og r\u00f8rer ved den st\u00f8rste.", "Et nytt bilde popper opp.", "Kn\u00f8ttsm\u00e5 fingre trykker, forst\u00f8rrer og blar i bildene. Juni Lilja-Andersen (1,5) peker ivrig p\u00e5 bildet. Hjemme liker hun \u00e5 pusle, danse, leke og bli lest for. Og s\u00e5 elsker hun \u00e5 se bilder og filmer av seg selv p\u00e5 foreldrenes Ipad. Men mor og far foretrekker at Juni leker med andre ting enn en skjerm.", "I barnehagen i Ytre Arna satser daglig leder Siri Dueland Sivertsen bevisst p\u00e5 \u00e5 bruke teknologi i lek og l\u00e6ring.", "\u2013 Mange av disse barna skal ut i jobber som enn\u00e5 ikke eksisterer. Alle kommer til \u00e5 m\u00f8te avansert teknologi i en eller annen form. Det handler om \u00e5 forberede dem til dette, sier hun til BT.", "I dag er det opp til hver enkelt barnehage \u00e5 bestemme hvor mye de \u00f8nsker \u00e5 bruke digitale verkt\u00f8y. Men i forslaget til ny rammeplan, som skal vedtas til v\u00e5ren, legges det sterkere f\u00f8ringer . Der st\u00e5r det blant annet at personalet \u00abskal utforske og eksperimentere med teknologi og naturfenomen sammen med barna\u00bb.", "Det kan bli krevende. For selv om tilgangen p\u00e5 nettbrett i barnehagene er mer enn doblet p\u00e5 f\u00e5 \u00e5r, er mange ansatte fremdeles sv\u00e6rt usikre p\u00e5 hvordan de skal bruke den nye teknologien sammen med barna.", "Det viser unders\u00f8kelsen Barnehagemonitor 2015.", "\u2013 For noen er nettbrett en kilde til underholdning som f\u00f8rst og fremst brukes hjemme. De er kanskje usikre p\u00e5 om denne typen teknologi egentlig b\u00f8r ha noen plass i barnehagen. Da blir terskelen h\u00f8y for \u00e5 ta den i bruk, sier Helle Jacobsen i Senter for IKT i utdanningen.", "Hun r\u00e5der ansatte i barnehagene til \u00e5 diskutere b\u00e5de tvil og frykt.", "\u2013 Selv de som er flinke med Ipad kan v\u00e6re usikre p\u00e5 om det er riktig \u00e5 bruke den med barna. Vi har alltid v\u00e6rt redde for \u00e5 utsette de yngste for ny teknologi. Det var tilfellet b\u00e5de med radioen og fjernsynet. \u00c5 v\u00e6re redd for \u00e5 gj\u00f8re noe galt for barna er helt naturlig, sier Jacobsen.", "Men ny teknologi i barnehagen handler om langt mer enn \u00e5 underholde de sm\u00e5. Ved hjelp av enkle \u00f8velser og apper kan barna utvikle kreativitet, d\u00f8mmekraft og reflektere rundt for eksempel rettigheten til egne og andres bilder.", "\u2013 Skal man bruke digitale verkt\u00f8y i barnehagen m\u00e5 det gi en merverdi i det pedagogiske arbeidet, understreker Jacobsen.", "I barnehagen i Ytre Arna er fem\u00e5ringene Asbj\u00f8rn Andr\u00e9 og Cato i ferd med \u00e5 dokumentere et eksperiment. De to har lenge v\u00e6rt nysgjerrige p\u00e5 makuleringsmaskinen. N\u00e5 vil de se om det er mulig \u00e5 lage nytt papir hvis de blander de lange strimlene med vann og farge. Underveis i prosessen tar de bilder og lager tegninger p\u00e5 Ipaden.", "Ved hjelp av appen Bookcreator skal guttene nemlig lage sin egen bok. If\u00f8lge daglig leder Siri Dueland Sivertsen er teknologien f\u00f8rst og fremst et verkt\u00f8y til \u00e5 oppn\u00e5 andre m\u00e5l i barnehagen.", "Barn i dag f\u00f8des inn i et samfunn som er spekket av teknologi. De trenger voksne rundt seg som fanger opp signalene og kan g\u00e5 inn i leken p\u00e5 deres premisser. Tove Lafton, f\u00f8rsteamanuensis i barnehagepedagogikk", "\u2013 Mange kreative prosesser settes i sving n\u00e5r vi bruker disse verkt\u00f8yene bevisst, sier hun.", "Barnehagen, som ligger helt nede ved fjorden, legger stor vekt p\u00e5 uteliv og friluftsliv. De ansatte har s\u00e5 sm\u00e5tt begynt \u00e5 bruke Ipaden p\u00e5 tur. P\u00e5 den m\u00e5ten kan barna finne navn p\u00e5 insekter og planter. De kan s\u00f8ke opp fuglelyder, ta bilder av det de ser og drive med geocaching.", "\u2013 Vi \u00f8nsker oss en forst\u00f8rrelseslinse for \u00e5 studere det vi finner i detalj, sier Dueland Sivertsen.", "Ansatte i barnehagene \u00f8nsker seg apper med pedagogisk innhold, if\u00f8lge Barnehagemonitor 2015.", "Disse kan v\u00e6re nyttige. Men Helle Jacobsen i Senter for IKT i utdanningen mener det kan v\u00e6re like bra \u00e5 bruke spill og figurer barna kjenner fra f\u00f8r. Det viktigste er at den ansatte vurderer den pedagogiske verdien av \u00e5 bruke dem.", "\u2013 N\u00e5r man kjenner innholdet i en app kan det v\u00e6re lettere \u00e5 se hvordan det skal brukes. Angrybirds kan for eksempel gi grunnlag for \u00e5 diskutere hvor mye kraft man m\u00e5 bruke for \u00e5 skyte ut en ekstra stor fugl. Spill som Pok\u00e9mon Go kan ogs\u00e5 v\u00e6re et godt redskap til \u00e5 skape forst\u00e5else for avstand og st\u00f8rrelser, sier hun.", "I dag kjenner mange ett\u00e5ringer telefonen og nettbrett hjemmefra f\u00f8r de begynner i barnehagen.", "\u2013 Leken deres er inspirert av teknologi og mange navigerer p\u00e5 en skjerm f\u00f8r de kan snakke. Det er en del av dagens barnekultur som vi m\u00e5 forholde oss til, sier Jacobsen.", "Den teknologiinspirerte leken s\u00e5 forsker Tove Lafton mye av da hun jobbet med doktorgraden sin. Gjennom deltakende observasjon unders\u00f8kte hun hvordan den digitale virkeligheten endrer barnas rolleleker og fantasier.", "Et av hennes poeng er at de ansatte i barnehagen m\u00e5 forholde seg til disse endringene helt uavhengig av om de selv \u00f8nsker \u00e5 bruke Ipad i hverdagen.", "\u2013 Barn i dag f\u00f8des inn i et samfunn som er spekket av teknologi. De trenger voksne rundt seg som fanger opp signalene og kan g\u00e5 inn i leken p\u00e5 deres premisser, sier Lafton som er f\u00f8rsteamanuensis i barnehagepedagogikk ved H\u00f8gskolen i Oslo og Akershus.", "Gjennom deltakende observasjon i flere barnehager s\u00e5 Lafton en rekke eksempler p\u00e5 endringene. Det var for eksempel barn som ville spille spill og brukte h\u00e5ndflaten sin som en imagin\u00e6r Ipad. De pr\u00f8vde \u00e5 \u00abdra i\u00bb bilder p\u00e5 en glassrute for \u00e5 gj\u00f8re dem st\u00f8rre. Mange var ogs\u00e5 tydelig inspirerte av figurer fra film og spill som de s\u00e5 hjemme.", "\u2013 Som voksen i barnehagen er man n\u00f8dt til \u00e5 v\u00e6re nysgjerrig p\u00e5 den verden som barna befinner seg i. Ny teknologi stiller krav, uansett hvilken holdning man selv m\u00e5tte ha til for eksempel Ipad og spill, sier Lafton.", "\u2013 Jaaa, roper Juni n\u00e5r pappa henter frem matboksen og sp\u00f8r om hun vil ha skive.", "Foreldrene, Maren Lilja Falkanger og Bj\u00f8rn Andersen, jobber p\u00e5 samme skole og kj\u00f8rer derfor sammen til og fra barnehagen hver dag. Vel hjemme i huset i Arna l\u00f8per hun inn p\u00e5 rommet sitt og g\u00e5r i gang med et puslespill. I stuen finner hun nok et spill med fire brikker. N\u00e5r hund, katt, kanin og undulat er plassert p\u00e5 riktig sted, klapper hun for egen innsats.", "\u2013 P\u00e5 Ipad er det jo ingen brikker som forsvinner, sier far med et smil.", "\u2013 Vi setter henne ikke ned med Ipaden, men hun f\u00e5r lov til \u00e5 se p\u00e5 bilder vi har tatt. Og s\u00e5 elsker hun \u00e5 se filmer av seg selv, forteller mor.", "Begge er enige om at den fysiske leken er viktigst for sm\u00e5 barn. Ogs\u00e5 for \u00e5 l\u00e6re det sosiale samspillet.", "Bj\u00f8rn Andersen har to d\u00f8tre til, en p\u00e5 11 og en p\u00e5 \u00e5tte \u00e5r.", "\u2013 Det var annerledes den gang de gikk i barnehagen. Barn kan l\u00e6re ting av \u00e5 bruke Ipad og det kan vekke nysgjerrighet. Men det m\u00e5 ikke brukes for mye, sier han.", "Det hender Juni blander seg inn n\u00e5r stores\u00f8strene bruker nettbrett, men stort sett er hun mest interessert i \u00e5 leke uten digitale hjelpemidler.", "\u2013 Det er greit at de f\u00e5r l\u00e6re bitte litt i barnehagen. Hvis personalet er flinke, kan det gi en verden av muligheter. Men barna b\u00f8r ikke sitte for lenge med skjerm, sier Junis mor mens datteren fors\u00f8ker \u00e5 turne p\u00e5 teppet, inspirert av den ene stores\u00f8steren som turner.", "Barne- og ungdomspsykiater Melanie Ekholdt er opptatt av hvordan barn p\u00e5virkes n\u00e5r de bruker nettbrett. Men i motsetning til mange andre mener hun at ingen under to \u00e5r b\u00f8r bruke skjerm i det hele tatt.", "\u2013 Et lite barn har ikke tid til dette. De skal sitte p\u00e5 fanget, sove, spise, leke og f\u00e5 stell. Teknologi er viktig, men barna trenger \u00e5 bli kjent med den fysiske verden de har rundt seg f\u00f8rst. S\u00e5 kan de oppdage den digitale verden etter hvert, sier hun.", "If\u00f8lge Ekholdt hindrer TV og annen skjermbruk den spr\u00e5klige utviklingen mellom sm\u00e5 barn og voksne. Der h\u00f8ytlesning legger til rette for blikk-kontakt og samtale, er serier som for eksempel \u00abDr\u00f8mmehagen\u00bb laget for \u00e5 holde p\u00e5 oppmerksomheten over tid.", "Men hvis de yngste f\u00f8rst skal bruke Ipad, er det bedre at de gj\u00f8r det i barnehagen enn hjemme, mener psykiateren som jobber med Regionsenter for barn og unges psykiske helse \u00f8st og s\u00f8r (RBUP).", "\u2013 Mange foreldre skrur p\u00e5 Ipaden for \u00e5 f\u00e5 ro. Det blir litt som \u00e5 bruke en smokk. Da er det mye bedre at barna blir presentert for kritisk og bevisst bruk av nettbrettet i barnehagen, sier Ekholdt.", "God research er viktig n\u00e5r foreldre og ansatte i barnehagene skal velge apper. Psykiateren oppfordrer til \u00e5 sjekke hvem som har utviklet dem, og om det er brukt utviklingspsykologer eller andre eksperter i prosessen.", "\u2013 Barnehagel\u00e6rere kan mer enn de tror. De er flinke til \u00e5 f\u00f8lge barnets utforskning og er nysgjerrige. Det er gode verkt\u00f8y n\u00e5r man skal bli kjent med den digitale verden, sier hun.", "P\u00e5 sm\u00e5barnsavdelingen i Kidsa Festtangen barnehage har ett\u00e5ringen Arnold f\u00e5tt tak i Ipaden og satt seg alene i en krok. Han er allerede en erfaren skjermbruker, men f\u00e5r ikke sitte lenge. Ipaden skal brukes i fellesskap. Slik er reglene.", "Det er heller ingen som f\u00e5r bruke Ipaden som tr\u00f8st hvis de er lei seg. Teknologien er et supplement til lek og l\u00e6ring.", "\u2013 Ingenting kan erstatte relasjonen mellom to mennesker, understreker daglig leder Siri Dueland Sivertsen."]}, {"field": "category0", "value": "familieogoppvekst"}, {"field": "contenthash", "value": "82db6e33f1c5c550c3be816dd1d184c133d61e67945d9ad287fadc5e44ea126c"}, {"field": "createtime", "value": "2017-03-11T21:38:17.000Z"}, {"field": "description", "value": "Men psykiater er skeptisk: \u2013 Et lite barn har ikke tid til dette. De skal sitte p\u00e5 fanget, sove, spise, leke og f\u00e5 stell."}, {"field": "heading", "value": ["N\u00e5 skal barnehagene digitaliseres -adressa.no", "Mener voksne m\u00e5 v\u00e6re nysgjerrige", "\u2013 M\u00e5 ikke brukes for mye"]}, {"field": "id", "value": "d20784c29d0bd6f412f128d21ca863c3271c911e"}, {"field": "keyword", "value": ["Barnehage", "Oppvekst", "Barn og unge", "Teknologi", "Digital", "Foreldre"]}, {"field": "keywords", "value": "Barnehage,Oppvekst,Barn og unge,Teknologi,Digital,Foreldre"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["daglig leder", "barn", "barnehage", "teknologi"]}, {"field": "kw-entity", "value": ["asbj\u00f8rn andr\u00e9 og cato", "dr\u00f8mmehagen", "senter", "lilja-andersen", "kidsa festtangen", "oslo og akershus", "h\u00f8gskolen", "aina kristin tunestvedt", "ipaden", "juni", "maren lilja falkanger og bj\u00f8rn andersen", "ipad", "barnehagemonitor 2015", "regionsenter", "pok\u00e9mon go", "bookcreator"]}, {"field": "kw-location", "value": ["arnold", "ytre arna"]}, {"field": "kw-pageclass", "value": "article"}, {"field": "kw-person", "value": ["dueland sivertsen", "bj\u00f8rn andersen", "siri dueland sivertsen", "asbj\u00f8rn andr\u00e9", "helle jacobsen", "melanie ekholdt", "tove lafton", "maren lilja falkanger"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/fbce3d63-558d-461e-a2e4-177af5aba06d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 skal barnehagene digitaliseres"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Na-skal-barnehagene-digitaliseres-9637b.html"}, {"field": "pageclass", "value": ["article"]}, {"field": "publishtime", "value": "2017-01-09T10:31:13.000Z"}, {"field": "recs-articleid", "value": "9637"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2017-01-09T10:31:13.000Z"}, {"field": "recs-rawtitle", "value": "N\u00e5 skal barnehagene digitaliseres -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Men psykiater er skeptisk: \u2013 Et lite barn har ikke tid til dette. De skal sitte p\u00e5 fanget, sove, spise, leke og f\u00e5 stell."}, {"field": "thumbnail", "value": "http://content-thumbnail.cxpublic.com/content/thumbnail200x150/d20784c29d0bd6f412f128d21ca863c3271c911e.jpg?59106262"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-08T12:19:46.000Z"}, {"field": "title", "value": "N\u00e5 skal barnehagene digitaliseres"}, {"field": "url", "value": "http://www.adressa.no/familieogoppvekst/Na-skal-barnehagene-digitaliseres-9637b.html"}, {"field": "urlhash", "value": "d20784c29d0bd6f412f128d21ca863c3271c911e"}], "score": 0.41868737, "siteId": "9222270286501375973", "id": "d20784c29d0bd6f412f128d21ca863c3271c911e"}

