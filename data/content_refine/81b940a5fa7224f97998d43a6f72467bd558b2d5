{"fields": [{"field": "modifiedtime", "type": "time", "value": "2012-04-24T14:21:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For b\u00f8ndene, mener Forberg, er bedre skikket til \u00e5 drive g\u00e5rd enn b\u00e5de stat og prest.", "-Staten er jo ikke i stand til \u00e5 drive et moderne g\u00e5rdsbruk. Nei, legg alle g\u00e5rdene ut til salg fortest mulig. Kravene til landbruket blir stadig strengere og mer skjerpet, og da kan ikke presteg\u00e5rdene bli halvhjertet drevet fra et kontor i Oslo.", "Forberg hadde sine f\u00f8rste leve\u00e5r p\u00e5 Ytter\u00f8y, en fergetur unna Levanger. Etter noen \u00e5r p\u00e5 Vestlandet meldte hjemlengselen seg, og han var heldig: Stillingen som forpakter ved Ytter\u00f8y presteg\u00e5rd var ledig. Sammen med kona flyttet han inn i presteg\u00e5rden i 1977. Tre s\u00f8nner kom p\u00e5 l\u00f8pende b\u00e5nd, og i 1991 ble familien spurt om \u00e5 kj\u00f8pe g\u00e5rden for 1,2 millioner.", "-Jeg fant ingen gode grunner til \u00e5 ikke gj\u00f8re det, sier bonden.", "-Men er det riktig at hvem som helst kan kj\u00f8pe et kulturminne, et stykke norsk historie?", "-\u00c5 drive og forvalte jorda p\u00e5 best mulig m\u00e5te er det viktigste, sl\u00e5r presteg\u00e5rdeieren fast.", "-Den moderne prest er av yrke kun prest, og jeg tror f\u00e5tallet av dem \u00f8nsker \u00e5 samtidig v\u00e6re g\u00e5rdbruker. Tidene forandrer seg, og det er ikke lenger naturlig at kirken eier store g\u00e5rder. Mange av dagens prester \u00f8nsker slett ikke \u00e5 bo p\u00e5 et stort g\u00e5rdsbruk, og det er slutt p\u00e5 den tiden da presteg\u00e5rden var en slags representasjonsbolig der menigheten stakk innom for \u00e5 snakke om barned\u00e5p og begravelser over en kopp kaffe.", "Presteg\u00e5rdene har kanskje utspilt sin rolle, men det ligger utvilsomt mye tradisjon igjen i veggene. Noe av det f\u00f8rste Forberg gjorde etter \u00e5 ha kj\u00f8pt presteg\u00e5rden var likevel \u00e5 rive forpakterboligen og sette opp ett splitter nytt hus til familien.", "-Eier du ikke skam i livet?", "-Huset som sto her var gammelt, kaldt og utslitt. Jeg hadde ville syntes det var mer synd om det ble st\u00e5ende. Men det gamle stabburet st\u00e5r fortsatt, og det har jeg tenkt \u00e5 restaurere. I motsetning til det gamle trekkfulle bolighuset som sto her, s\u00e5 er det verdt \u00e5 ta vare p\u00e5.", "Forpaktere med fortrinnsrett", "-Stortingsmeldingen om salg av presteg\u00e5rder kom i 1985, forteller Inge Teigen, underdirekt\u00f8r i Kirke-, utdanning- og forskningsdepartementet.", "-Den m\u00e5tte komme, for det l\u00e5 i tiden. Det hadde kommet \u00f8nsker fra forpakterne; det var de som drev jorda og de \u00f8nsket \u00e5 bli selveiere. Prestel\u00f8nna hadde kommet i ordnete former, og dermed har ikke presten lenger det samme avhengighetsforholdet til g\u00e5rden. I tillegg til alt dette s\u00e5 \u00f8nsket staten \u00e5 disponere eiendommene p\u00e5 mer ordnete former, forklarer Teigen.", "Det omfattende salget av presteg\u00e5rder har p\u00e5g\u00e5tt sakte men sikkert siden Stortinget \u00e5pnet for salg. Departementet hadde en m\u00e5lsetting om at vurderingen av de presteg\u00e5rdene som enn\u00e5 ikke er solgt skulle v\u00e6re innledet i l\u00f8pet av \u00e5r 2000, men det m\u00e5let har Teigen allerede gitt opp.", "-Reguleringssaker, konsesjonssaker og delingssaker i forbindelse med salg har tatt mye tid. Vi rekker derfor ikke \u00e5 bli ferdige i \u00e5r, sier Teigen, men han h\u00e5per \u00e5 ha igangsatt arbeidet p\u00e5 de resterende g\u00e5rdene i l\u00f8pet av et par \u00e5r.", "N\u00e5r en presteg\u00e5rd skal selges, vil alltid forpakteren v\u00e6re den f\u00f8rste til \u00e5 f\u00e5 tilbudet. Dersom forpakteren ikke kj\u00f8per s\u00e5 legges g\u00e5rden ut for salg p\u00e5 det \u00e5pne marked. Men noen presteg\u00e5rder velger myndighetene \u00e5 beholde, dette kan skyldes flere forhold.", "-Kirkelige og kulturhistoriske forhold er de viktigste grunnene. Vi velger \u00e5 ikke selge n\u00e5r kirke og presteg\u00e5rd er fra middelalderen, n\u00e5r de er fysisk og visuelt knyttet til hverandre, og n\u00e5r vi st\u00e5r ovenfor s\u00e6rskilte arkitektoniske eller antikvariske kvaliteter, sier Teigen.", "Men de fleste presteg\u00e5rder selges, og Opplysningsvesenets fond f\u00e5r inn verdier som de igjen investerer. Teigen presiserer at kirken ikke f\u00e5r salgssummen, men bare det som tjenes ved god investering.", "-Pengene som kommer inn ved salg g\u00e5r inn i fondet, og vi har ansvar for omplassering av formuen. Kun avkastningen brukes til kirkelige form\u00e5l, sier Teigen.", "Og som kjent, n\u00e5r det regner p\u00e5 presten s\u00e5 skal det ogs\u00e5 dryppe p\u00e5 klokkeren. Men det har derimot presteg\u00e5rdeier Forberg liten tro p\u00e5.", "-Salg av presteg\u00e5rder gir milliardinntekter, og det skulle jo streng tatt ha kommet menighetene til gode. Det ble snakket en god del om dette da jeg kj\u00f8pte presteg\u00e5rden, mange mente at noe av kj\u00f8pesummen burde g\u00e5 til menigheten ettersom g\u00e5rden p\u00e5 mange m\u00e5ter tilh\u00f8rer bygdefolket. Men pengene styres jo fra hovedstaden, og da f\u00e5r ikke vi ta del i dem. Det er bare s\u00e5nn det er, dessverre.", "Historie med p\u00e5 kj\u00f8pet", "Det skinner igjennom at Forberg er en stolt eier av bygdas gamle presteg\u00e5rd. Men s\u00e5 ligger den ogs\u00e5 staselig til, med hvitmalt kirke og Trondheimsfjorden som naboer.", "-De aller fleste av presteg\u00e5rdene ligger fint til. Du vet, kirken tok godt for seg da de begynte \u00e5 bygge landet. Beliggenhet er nok en av grunnene til at det ligger s\u00e5 mye f\u00f8lelser i debatten om salg av presteg\u00e5rder, tror Forberg. Og selv om han mener presteg\u00e5rder m\u00e5 over i hendene til b\u00f8nder, s\u00e5 er han bevisst sin rolle som eier av en tidligere presteg\u00e5rd.", "-Jeg tok p\u00e5 meg en oppgave utover det \u00e5 bare v\u00e6re g\u00e5rdbruker da jeg kj\u00f8pte g\u00e5rden; det m\u00e5 se noenlunde fint ut rundt husveggene og jeg m\u00e5 ta hensyn de dagene det foreg\u00e5r noe i kirken. Er det begravelse, s\u00e5 m\u00e5 jeg selvsagt la traktoren st\u00e5.", "Men presteg\u00e5rden p\u00e5 Ytter\u00f8y er jo strengt tatt ikke presteg\u00e5rd lenger, ja, det er til og med slutt p\u00e5 den tiden da \u00f8ya hadde egen prest. Likevel s\u00e5 ble fortiden med p\u00e5 kj\u00f8pet.", "-G\u00e5rden har faktisk ett eget navn. Den heter Eid, men det tror jeg det er ingen som vet. Folk snakker fortsatt om presteg\u00e5rden, og n\u00e5r de ringer s\u00e5 sp\u00f8r de om de har kommet til presteg\u00e5rden. Skulle jeg ha skrevet et navneskilt, s\u00e5 vet jeg jammen ikke hva jeg skulle ha skrevet.", "-Men hva med framtiden, kommer en av dine s\u00f8nner til \u00e5 ta over g\u00e5rden?", "-Det vet jeg enn\u00e5 ikke, men hvis en av dem gj\u00f8r det s\u00e5 m\u00e5 det v\u00e6re fordi han virkelig vil. Det er i grunnen ikke s\u00e5 viktig for meg at en av mine s\u00f8nner tar over, det viktigste er at noen som har interesse av g\u00e5rden driver den.", "Og det er i alle fall ikke staten mener Forberg. Landets presteforeninger er derimot uenige om presteg\u00e5rdenes framtid, men de tar saken opp p\u00e5 generalforsamling n\u00e5r de m\u00f8tes i Trondheim over helga.", "Tas opp av prestene", "Landets prester m\u00f8tes i Trondheim f\u00f8rstkommende tirsdag, og hovedsak p\u00e5 generalforsamlingen er nettopp prestenes boplikt. Leder i Nidaros bispeforening, Brita Hardeberg, forteller at landets prestestand er delt i synet om hvorvidt det fortsatt skal v\u00e6re boplikt for prestene eller ikke.", "-Prestene g\u00e5r ikke vakter og ingen kan kreve at vi skal v\u00e6re tilgjengelig d\u00f8gnet rundt, men likevel s\u00e5 har vi hatt boplikt helt siden middelalderen. Mange blir plassert i bolig i tilknytning til bygdas presteg\u00e5rd. Denne ligger ofte langt fra folk flest, og b\u00e6rer preg av d\u00e5rlig vedlikehold. Det er nesten umulig \u00e5 f\u00e5 fritak fra boplikten, men n\u00e5 \u00f8nsker mange prester \u00e5 bestemme selv hvor de skal bo. Men det er veldig vanskelig \u00e5 ta en avgj\u00f8relse p\u00e5 dette med boplikt. Presteg\u00e5rdene har tross alt stor kulturhistorisk interesse, og det ligger ofte mye f\u00f8lelser rundt det \u00e5 selge en presteg\u00e5rd.", "-Den moderne prest \u00f8nsker mer fleksibilitet, og ofte er det ogs\u00e5 en ektefelle inne i bildet med egen jobb og egne \u00f8nsker om bosted. Men s\u00e5 kan jeg ogs\u00e5 forst\u00e5 menigheter som \u00f8nsker \u00e5 ha presten i lokalmilj\u00f8et, i n\u00e6rheten av kirken. En prests viktigste oppgave er fortsatt \u00e5 v\u00e6re synlig i lokalmilj\u00f8et. Presten skal ikke bare v\u00e6re en religi\u00f8s ekspert som kommer innom i kirketid, han m\u00e5 v\u00e6re der for menigheten og hjelpe de som trenger det, sier Hardeberg som ikke aner hva utfallet blir n\u00e5r presteforeningene m\u00f8tes p\u00e5 tirsdag.", "-Jeg er veldig spent, for kirkens folk er splittet og utfallet kan bli hva som helst.", "ANN IREN B\u00c6VRE"]}, {"field": "category0", "value": "kultur"}, {"field": "contenthash", "value": "e7b09d706080bf9120d9a02e7692476e4403b0a01621f63b79a05e1695bc7cb6"}, {"field": "createtime", "value": "2015-09-17T20:38:52.000Z"}, {"field": "description", "value": "Da tilbudet kom kj\u00f8pte Lars Forberg liks\u00e5 godt en presteg\u00e5rd. Bonden p\u00e5 Ytter\u00f8y mener Den norske kirke snarest mulig m\u00e5 se \u00e5 kvitte seg med de g\u00e5rdene som fortsatt er i statlig eie. I stedet b\u00f8r lokale b\u00f8nder ta over."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81b940a5fa7224f97998d43a6f72467bd558b2d5.jpg?5962f0b8"}, {"field": "dominantthumbnaildimensions", "value": "256x256"}, {"field": "heading", "value": "Kj\u00f8pte seg paradis p\u00e5 jord -adressa.no"}, {"field": "id", "value": "81b940a5fa7224f97998d43a6f72467bd558b2d5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "religion-and-spirituality"}, {"field": "kw-concept", "value": ["presteg\u00e5rd", "moderne prest", "kj\u00f8pt presteg\u00e5rden", "kj\u00f8pe g\u00e5rden", "prest", "ordnete former"]}, {"field": "kw-entity", "value": ["ytter\u00f8y", "opplysningsvesenets", "vestlandet", "brita hardeberg", "nidaros", "stortinget", "kirke"]}, {"field": "kw-location", "value": ["levanger", "eid", "trondheimsfjorden", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["inge teigen", "lars forberg"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00f8pte seg paradis p\u00e5 jord"}, {"field": "og-type", "value": "article"}, {"field": "og-url", "value": "http://www.adressa.no/kultur/article345343.ece"}, {"field": "pageclass", "value": ["article"]}, {"field": "publishtime", "value": "2000-09-08T23:00:00.000Z"}, {"field": "recs-articleid", "value": "3072540"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-08T23:00:00.000Z"}, {"field": "recs-rawtitle", "value": "Kj\u00f8pte seg paradis p\u00e5 jord -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Da tilbudet kom kj\u00f8pte Lars Forberg liks\u00e5 godt en presteg\u00e5rd. Bonden p\u00e5 Ytter\u00f8y mener Den norske kirke snarest mulig m\u00e5 se \u00e5 kvitte seg med de g\u00e5rdene som fortsatt er i statlig eie. I stedet b\u00f8r lokale b\u00f8nder ta over."}, {"field": "thumbnail", "value": "http://content-thumbnail.cxpublic.com/content/thumbnail200x150/81b940a5fa7224f97998d43a6f72467bd558b2d5.jpg?5962f0b8"}, {"field": "thumbnailfullheightdimensions", "value": "200x1017"}, {"field": "timestamp", "value": "2017-07-10T03:12:56.000Z"}, {"field": "title", "value": "Kj\u00f8pte seg paradis p\u00e5 jord"}, {"field": "url", "value": "http://www.adressa.no/kultur/article345343.ece"}, {"field": "urlhash", "value": "81b940a5fa7224f97998d43a6f72467bd558b2d5"}], "score": 0.5225441, "siteId": "9222270286501375973", "id": "81b940a5fa7224f97998d43a6f72467bd558b2d5"}

