{"fields": [{"field": "modifiedtime", "type": "time", "value": "2016-12-06T20:21:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Jordvern", "Jordbruk", "Norges Geologiske Unders\u00f8kelse", "NGU", "kronikk", "debatt", "Byutvikling", "Boligbygging", "\u00d8konomi"]}, {"field": "author", "value": ["astrid lys\u00e5", "seniorforsker", "lagleder", "kvart\u00e6rgeologi", "ngu", "eiliv larsen", "seniorforsker", "professor ii", "kvart\u00e6rgeologi", "ngu", "tom heldal", "avdelingsdirekt\u00f8r", "georessurser", "ngu"]}, {"field": "body", "value": ["Saken oppdateres.", "Fra utbyggere blir det gjerne hevdet at vi ikke er ikke tjent med at det legges lokk (les: vern) p\u00e5 arealer. Dette utdypes videre med at rigide begrensninger ikke st\u00e5r seg i m\u00f8te med virkeligheten.", "Hvem er s\u00e5 vi, og hva er denne virkeligheten? Og hva er best for samfunnet?", "Dette er selvsagt sammensatt. Noe av svaret ligger i hvordan vi velger \u00e5 ta inn over oss at mange naturressurser ikke er fornybare. Noen er til og med begrensede og kan ikke gjenvinnes. Dette er en del av virkeligheten, et perspektiv som m\u00e5 inn i beslutningsprosesser for b\u00e6rekraftig arealforvaltning.", "Her er Adresseavisens leder om jordvern: Skjulte opsjoner undergraver demokratiet", "Les ogs\u00e5 lederen \u00abAp fremst\u00e5r som utbyggernes beste venn \u00bb", "B\u00e6rekraftig forvaltning av dyrkbar jord krever stor aktsomhet og bruk av tilgjengelig kunnskap. En grunnleggende forutsetning for \u00e5 kunne dyrke jord, er at vi har l\u00f8smasser (geologiske avsetninger) over fjellgrunnen. Avhengig av type l\u00f8smasser, det vil si hvordan de er dannet, er de i varierende grad egnet til jordbruksform\u00e5l. De er heller ikke fornybare eller gjenvinnbare.", "I Norge er praktisk talt alt vi har av l\u00f8smasser blitt dannet i l\u00f8pet av kort tid for omkring 12.000-14.000 \u00e5r siden. Dette skjedde da isbreene trakk seg tilbake ved slutten av forrige istid.", "I dagens mellomistid foreg\u00e5r det stort sett bare omfordeling av disse l\u00f8smassene, hovedsakelig ved skredaktivitet og elveerosjon. Avsetning av nye l\u00f8smasser vil f\u00f8rst skje ved avslutningen av neste istid om kanskje 100.000 \u00e5r.", "Alt dette vet vi fordi langsiktig geologisk forskning har vist hvordan, hvor og n\u00e5r v\u00e5re l\u00f8smasser ble dannet. Slik kunnskap m\u00e5 ligge i vektsk\u00e5len n\u00e5r arealer skal forvaltes.", "Les ogs\u00e5 Rune Ols\u00f8s kronikk: \u00abAdressa drukner fakta \u00bb", "Norges geologiske unders\u00f8kelse (NGU) har drevet med geologi for samfunnet siden 1858. NGU gj\u00f8r forskningsbasert geologisk kartlegging og har det nasjonale ansvaret for geologiske databaser.", "Nasjonal database for l\u00f8smasser ( www.ngu.no/kart-og-data/losmasser ) gir informasjon om l\u00f8smassene som dekker fjellgrunnen. Disse kan best\u00e5 av leire og silt som en gang i tiden var avsatt p\u00e5 havbunnen, det kan v\u00e6re sand og grus som ble avsatt av breelver da isbreer smeltet p\u00e5 slutten av forrige istid, eller det kan v\u00e6re morene avsatt direkte under innlandsisen.", "Kartleggingen viser at nettopp l\u00f8smassenes beskaffenhet og fordeling er avgj\u00f8rende for hvorvidt det er mulig \u00e5 dyrke jord.", "Les ogs\u00e5 kommentaren \u00abN\u00e5 eller aldri for jordvern i Trondheim \u00bb", "Dette illustreres meget godt ved \u00e5 sammenligne et geologisk l\u00f8smassekart med flyfoto, som viser hvor vi har dyrket mark. Ved \u00e5 bruke disse offentlige tilgjengelige data om l\u00f8smassenes, vet man hvor og hvor mye av landets arealer som fra naturens side kan anvendes til dyrking.", "Vi mister mye dyrkbar og potensielt dyrkbar jord ved arealdisponeringer. Samtidig vet vi at denne ressursen er begrenset.", "Vi kan gj\u00f8re en enkel beregning av hvor mye av Norges arealer kan anvendes til \u00e5 dyrke mat. De beste jordbruksomr\u00e5dene er i de lavtliggende omr\u00e5dene, og spesielt i de omr\u00e5dene der vi finner marine avsetninger og elveavsetninger, og i noen grad, morenemateriale. Disse omr\u00e5dene utgj\u00f8r cirka fem prosent av v\u00e5rt totale landareal.", "Innenfor dette er det selvsagt en nord-s\u00f8r gradient som p\u00e5virker dyrkingsforhold som for eksempel hvor det er mulig \u00e5 dyrke korn. I s\u00f8r, la oss si s\u00f8r for polarsirkelen, kan mer h\u00f8ytliggende jord dyrkes. Hvis en inkluderer omr\u00e5der opp til 500 meter over havniv\u00e5, vil totalt cirka elleve prosent av v\u00e5re landarealer egne seg for dyrking.", "Dette gir det geologiske rammeverket for en begrenset og ikke-fornybar ressurs. Fordi l\u00f8smassene er godt egnet til mange form\u00e5l, som for eksempel boliger eller ulike typer infrastruktur, har mye dyrkbar mark g\u00e5tt tapt.", "Fremdeles omdisponeres det \u00e5rlig flere tusen dekar jordbruksarealer til andre forhold (Statistisk sentralbyr\u00e5 Rapport 2016/14: Jordbruk og milj\u00f8. Tilstand og utvikling 2015).", "Er du opptatt av barn og unge? Da b\u00f8r du ogs\u00e5 lese: Her er to eksempel p\u00e5 at folk fremdeles svever i den villfarelsen at de eier sine barn", "Dette skjer i aller h\u00f8yeste grad i Tr\u00f8ndelag og s\u00e6rlig i Trondheimsomr\u00e5det, slik flere oppslag i Adresseavisen har belyst i den siste tid. Vi er vitne til en ikke reverserbar utvikling.", "Fremtidig menneskep\u00e5virket klima vil, blir det hevdet fra flere hold, v\u00e6re gunstig for norsk landbruk. Klima er ikke tema her, men et slikt utsagn betinger at det fremdeles er egnede arealer for dyrking. Dessuten, tilsier klimaprognoser i den tverrfaglige rapporten \u00abKlima i Norge 2100\u00bb (NCC rapport 2/2015), at vi kan forvente b\u00e5de \u00f8kt nedb\u00f8r, erosjon, skred og flom som i mange henseende vil p\u00e5virke landbruket negativt.", "Alt dette m\u00e5 tas med i dagens arealregnskap. Det kan ikke skyves til fremtidige generasjoner.", "Kunnskapen viser med all tydelighet at kortsiktige betraktninger er ute av proporsjoner med de egentlige verdier det her er tale om.", "Det er et stort ansvar \u00e5 forvalte arealer. Det er et st\u00f8rre ansvar \u00e5 forvalte livsviktige ressurser som er b\u00e5de begrensede og ikke-fornybare. Dette krever kunnskap. Det m\u00e5 forventes at folkevalgte s\u00f8ker denne kunnskapen, og har dette perspektivet med n\u00e5r dyrkbar jord settes under press.", "H\u00f8r v\u00e5re kommentatorer snakke om faren for regjeringskrise, sjakk som action-TV, julenostalgi p\u00e5 TV og kulturkrangel.", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "a9323b65fe6d48b64417f6b32a47e17cf88f739a4e44f0815279919745fd670f"}, {"field": "createtime", "value": "2017-05-26T10:22:27.000Z"}, {"field": "description", "value": "N\u00e5r forvaltning av dyrkbare landarealer st\u00e5r p\u00e5 dagsordenen, kommer ofte kortsiktige interesser i konflikt med langsiktige. \u00d8konomiske interesser st\u00e5r mot milj\u00f8hensyn."}, {"field": "dominantimage", "value": "http://www.adressa.no/incoming/article13892978.ece/9dbl4/ALTERNATES/w980-default/KartRoeberget.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0470825611596bd365890e11d8851057aba755b0.jpg?596ca101"}, {"field": "dominantthumbnaildimensions", "value": "300x169"}, {"field": "heading", "value": "Det glemte perspektivet i kampen om jord -adressa.no"}, {"field": "id", "value": "0470825611596bd365890e11d8851057aba755b0"}, {"field": "keyword", "value": ["Jordvern", "Jordbruk", "Norges Geologiske Unders\u00f8kelse", "NGU", "kronikk", "debatt", "Byutvikling", "Boligbygging", "\u00d8konomi"]}, {"field": "keywords", "value": "Jordvern,Jordbruk,Norges Geologiske Unders\u00f8kelse,NGU,kronikk,debatt,Byutvikling,Boligbygging,\u00d8konomi"}, {"field": "kw-category", "value": ["meninger", "pluss"]}, {"field": "kw-classification", "value": "hobbies-and-interests"}, {"field": "kw-concept", "value": ["l\u00f8smasser", "jord", "dyrke", "dyrke jord"]}, {"field": "kw-entity", "value": ["trondheimsomr\u00e5det", "klima", "adresseavisen", "rapport 2016", "norge 2100", "statistisk"]}, {"field": "kw-location", "value": ["norge", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": "rune ols\u00f8s"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/incoming/article13892978.ece/9dbl4/ALTERNATES/w980-default/KartRoeberget.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det glemte perspektivet i kampen om jord"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/06/Det-glemte-perspektivet-i-kampen-om-jord-13892870.ece"}, {"field": "pageclass", "value": ["article"]}, {"field": "publishtime", "value": "2016-12-06T20:21:37.000Z"}, {"field": "recs-articleid", "value": "13892870"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-06T20:21:37.000Z"}, {"field": "recs-rawtitle", "value": "Det glemte perspektivet i kampen om jord -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "N\u00e5r forvaltning av dyrkbare landarealer st\u00e5r p\u00e5 dagsordenen, kommer ofte kortsiktige interesser i konflikt med langsiktige. \u00d8konomiske interesser st\u00e5r mot milj\u00f8hensyn."}, {"field": "thumbnail", "value": "http://content-thumbnail.cxpublic.com/content/thumbnail200x150/0470825611596bd365890e11d8851057aba755b0.jpg?596ca101"}, {"field": "thumbnailfullheightdimensions", "value": "200x1784"}, {"field": "timestamp", "value": "2017-07-17T11:35:29.000Z"}, {"field": "title", "value": "Det glemte perspektivet i kampen om jord"}, {"field": "url", "value": "http://www.adressa.no/pluss/meninger/2016/12/06/Det-glemte-perspektivet-i-kampen-om-jord-13892870.ece"}, {"field": "urlhash", "value": "0470825611596bd365890e11d8851057aba755b0"}], "score": 0.7142324, "siteId": "9222270286501375973", "id": "0470825611596bd365890e11d8851057aba755b0"}

