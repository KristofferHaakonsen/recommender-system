{"fields": [{"field": "modifiedtime", "type": "time", "value": "2016-05-21T11:28:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["bok", "Litteratur", "Familie"]}, {"field": "author", "value": "leif gjerstad"}, {"field": "body", "value": ["Saken oppdateres.", "For den nederlandske forfatteren Peter Buwalda har \u00abBonita Avenue\u00bb v\u00e6rt en ubetinget suksess, i sterk kontrast til familien han portretterer i sin debutroman.", "LES ANMELDELSEN: Ikke sm\u00e5tterier (Pluss)", "Den utad sett vellykkede familien sliter med l\u00f8gner og konflikter som til slutt sprenger den i biter.", "- De er lykkelig de tre \u00e5rene de bor i California, men n\u00e5r de er tilbake i Nederland igjen rammer tyngdekraften dem med full kraft. Du kan ikke unnslippe de grunnleggende problemene bare ved \u00e5 pr\u00f8ve \u00e5 flykte fra dem, fastsl\u00e5r den 44-\u00e5rige forfatteren.", "Hjemme i Nederland har \u00abBonita Avenue\u00bb f\u00e5tt en rekke priser og solgt 350.000, samtidig som Buwalda har kunnet glede seg over at boka er oversatt til 18 spr\u00e5k. N\u00e5 er den ogs\u00e5 kommet p\u00e5 norsk, og i den anledning var forfatteren denne uka en snartur innom Oslo.", "- Det er faktisk mitt aller f\u00f8rste bes\u00f8k i Norge. Jeg har hatt en tendens til \u00e5 reise s\u00f8rover i stedet for nordover, og har tidligere derfor aldri v\u00e6rt lenger nord enn K\u00f8benhavn, innr\u00f8mmer Buwalda som selv er fra byen Limburg, i det s\u00f8rlige Nederland.", "LES OGS\u00c5: Fugelli snakker om livets store vendepunkter p\u00e5 Stiklestad", "I \u00abBonita Avenue\u00bb blir vi kjent med professor Siem Sigerius, en mann som tilsynelatende lykkes med alt. Han er et anerkjent mattegeni, en popul\u00e6r gjest i tv-studioer og har i sine yngre dager dessuten gjort det sv\u00e6rt godt i judo.", "Kanskje er det bare logisk at han g\u00e5r inn i politikken, hvor en ministerpost venter. Men kanskje er det likevel ikke s\u00e5 smart, all den tid det truer med \u00e5 virvle opp grums fra fortida. Grums som b\u00e5de omfatter nettporno og en voldelig s\u00f8nn fra et tidligere ekteskap. Sigerius \u00f8nsker for enhver pris \u00e5 holde dette skjult fra offentligheten, men kreftene viser seg \u00e5 v\u00e6re for store og truer hele familiens eksistens i et like voldelig som akopalyptisk klimaks.", "- Slutten er brutal, men dessverre ogs\u00e5 logisk. Valgene de tar er forbundet med stor risiko, og n\u00e5r l\u00f8gnene de dekker seg bak revner s\u00e5 rakner ogs\u00e5 alt, kommenterer Buwalda.", "Ingvar Ambj\u00f8rnsen fyller 60 \u00e5r. Han er ikke av de sunneste seksti\u00e5ringene, men det var verre f\u00f8r \u2013 da han var selvmordet n\u00e6r (Pluss)", "If\u00f8lge Adresseavisens anmelder er \u00abBonita Avenue\u00bb en storartet familieroman, og den nesten 600 sider lange romanen har f\u00e5tt flere til \u00e5 sammenlikne Buwalda med episke amerikanske forfattere som Philip Roth, Jonathan Franzen og John Irving.", "- Irving har jeg faktisk aldri lest, men Franzen har jeg lest en del av og Roth har jeg nok lest alt av. Det er en stor forfatter som jeg beundrer, men bortsett fra at min roman ogs\u00e5 er lang ser jeg ikke de helt store likhetene. V\u00e5r teknikk er noks\u00e5 forskjellig, hevder Buwalda som i \u00abBonita Avenue\u00bb b\u00e5de veksler i perspektiv og tid.", "- Ved \u00e5 la de fire hovedpersonene fortelle sine historier uforstyrret f\u00e5r man belyst hendelsene fra ulike vinkler. Og ved \u00e5 hoppe fram og tilbake i tid f\u00e5r ogs\u00e5 karakterene i boka mulighet til \u00e5 justere og belyse sine egne historier fra forskjellige kanter. Dessuten er det jo slik vi er. N\u00e5r vi tenker tilbake p\u00e5 v\u00e5re egne liv gj\u00f8r vi jo ikke det i en rett line\u00e6r linje, men i sprang fram og tilbake i tid, sier Buwalda.", "LES OGS\u00c5: Stj\u00f8rdals-kunstner etterspurt p\u00e5 Manhattan (Pluss)", "Hans egen vei fram til forfatterrollen har heller ikke v\u00e6rt helt rettlinjet. Som ung drev han med judo og sikret seg svart belte (i likhet med professor Sigerius) og studerte i kort tid fysikk f\u00f8r hjemlengsel fikk han til \u00e5 avbryte studiet.", "- Litt tilfeldig begynte jeg derfor \u00e5 studere litteratur, men uten tanke p\u00e5 \u00e5 bli forfatter. Den gangen betraktet jeg forfattere som halvguder, som gjorde noe helt uoppn\u00e5elig. Men etterhvert som jeg jobbet som journalist og som redakt\u00f8r i et forlag inns\u00e5 jeg at ogs\u00e5 forfattere er alminnelige mennesker. Jeg leste s\u00e5 mye som var s\u00e5 pass d\u00e5rlig at jeg f\u00f8lte jeg kunne gj\u00f8re det bedre selv. Og til slutt ble lysten til \u00e5 skrive skj\u00f8nnlitter\u00e6rt s\u00e5 stor at jeg sa opp jobb og isolerte meg helt med skrivinga. I mer enn fire \u00e5r levde jeg i en boble og skrev p\u00e5 heltid. Det var t\u00f8ft \u00f8konomisk og kj\u00e6resten min mistet jeg underveis, noe som gj\u00f8r meg ekstra takknemlig for at jeg faktisk klarte \u00e5 realisere \u00abBonita Avenue\u00bb, innr\u00f8mmer Buwalda og bekrefter at han er godt i gang med en ny roman.", "- Det meste tyder p\u00e5 at den blir enda tykkere enn Bonita. Jeg liker historiefortellinger som du kan fordype deg i og leve med en tid."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "7f147107a32e3fe529e8697174fb70e193c679b141eb3a64ce16a8b7acfb4693"}, {"field": "createtime", "value": "2016-05-21T10:32:58.000Z"}, {"field": "description", "value": "Familien Sigerius er lykkelig der de bor i Berkeley. Hjemme i Nederland er situasjonen en helt annen, der rykker den store katastrofen ub\u00f8nnh\u00f8rlig n\u00e6rmere."}, {"field": "dominantimage", "value": "http://www.adressa.no/pluss/kultur/article12764602.ece/qjxsco/ALTERNATES/w980-default/Buwalda1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4611205931ed0542b4c0eb8442b944232bfdd352.jpg?593fd02c"}, {"field": "dominantthumbnaildimensions", "value": "300x169"}, {"field": "heading", "value": ["Familiel\u00f8gner med stor sprengkraft -adressa.no", "Bak den vellykkede fasaden", "Store historier", "Sa opp jobben for \u00e5 skrive"]}, {"field": "id", "value": "4611205931ed0542b4c0eb8442b944232bfdd352"}, {"field": "keyword", "value": ["bok", "Litteratur", "Familie"]}, {"field": "keywords", "value": "bok,Litteratur,Familie"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["forfatter", "familie", "roman"]}, {"field": "kw-entity", "value": ["jonathan franzen og john irving", "pluss", "franzen", "limburg", "siem sigerius", "bonita avenue", "adresseavisens"]}, {"field": "kw-location", "value": ["oslo", "berkeley", "nederland", "stiklestad", "k\u00f8benhavn", "manhattan", "california", "norge", "irving"]}, {"field": "kw-pageclass", "value": "article"}, {"field": "kw-person", "value": ["john irving", "ingvar ambj\u00f8rnsen", "jonathan franzen", "philip roth", "peter buwalda"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12764602.ece/qjxsco/ALTERNATES/w980-default/Buwalda1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familiel\u00f8gner med stor sprengkraft"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/05/21/Familiel%C3%B8gner-med-stor-sprengkraft-12764603.ece"}, {"field": "pageclass", "value": ["article"]}, {"field": "publishtime", "value": "2016-05-21T11:28:09.000Z"}, {"field": "recs-articleid", "value": "12764603"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-05-21T11:28:09.000Z"}, {"field": "recs-rawtitle", "value": "Familiel\u00f8gner med stor sprengkraft -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Familien Sigerius er lykkelig der de bor i Berkeley. Hjemme i Nederland er situasjonen en helt annen, der rykker den store katastrofen ub\u00f8nnh\u00f8rlig n\u00e6rmere."}, {"field": "thumbnail", "value": "http://content-thumbnail.cxpublic.com/content/thumbnail200x150/4611205931ed0542b4c0eb8442b944232bfdd352.jpg?593fd02c"}, {"field": "thumbnailfullheightdimensions", "value": "200x1499"}, {"field": "timestamp", "value": "2017-06-13T11:44:44.000Z"}, {"field": "title", "value": "Familiel\u00f8gner med stor sprengkraft"}, {"field": "url", "value": "http://www.adressa.no/pluss/kultur/2016/05/21/Familiel%c3%b8gner-med-stor-sprengkraft-12764603.ece"}, {"field": "urlhash", "value": "4611205931ed0542b4c0eb8442b944232bfdd352"}], "score": 0.84427166, "siteId": "9222270286501375973", "id": "4611205931ed0542b4c0eb8442b944232bfdd352"}

