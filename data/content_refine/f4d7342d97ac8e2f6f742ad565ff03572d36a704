{"fields": [{"field": "modifiedtime", "type": "time", "value": "2012-04-23T10:25:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "D\u00f8gnet rundt er M\u00f8rch i sving med hjelpearbeid. Hver dag har pensjonisten sine faste rutiner i forbindelse med prosjekter han brenner for. Formiddagene g\u00e5r med til innsamling av mat som ellers ville blitt kastet. P\u00e5 sin daglige rundtur med bil henter han usolgte baguetter og andre br\u00f8dvarer, frukt, kjeks og kaker p\u00e5 stormarkeder og bensinstasjoner. I l\u00f8pet av et par timer er den lille stasjonsvognen full av godsaker som skal fordeles blant takknemlige mottakere. Mat til institusjoner - Noe av maten leverer jeg til institusjoner for alkoholikere og narkomane. Klientene p\u00e5 Kong Carl Johans Arbeidsstiftelse p\u00e5 Kalvskinnet spiser b\u00e5de br\u00f8d og frukt, og det samme gjelder folk p\u00e5 Frelsesarmeens dagsenter i Hvedingsveita. Men jeg s\u00f8rger ogs\u00e5 for at gatefolket i skuret p\u00e5 Le\u00fcthenhaven f\u00e5r sitt, for jeg vet at noen av dem kvier seg for \u00e5 spise innend\u00f8rs. Ilevollen sykehjem og Heidrun-senteret i Bispegaten er blant av de \u00f8vrige stedene jeg er innom, forteller han. - Hvordan kom du p\u00e5 dette? - Jeg ble ganske oppskaket da jeg s\u00e5 et tv-program om all maten som kastes i Norge. I l\u00f8pet av ett \u00e5r er det snakk om svimlende 500 000 tonn menneskef\u00f8de. Dette m\u00e5 jeg gj\u00f8re noe med, tenkte jeg og tok en tur innom Smart Club p\u00e5 Heimdal, noen Statoil-stasjoner og Seven Eleven p\u00e5 Nordre. Og ganske riktig, mye mat havnet i s\u00f8pla ogs\u00e5 der, for ingen vil vel kj\u00f8pe en g\u00e5rsbakt baguette! Og innehaverne tente fort p\u00e5 mitt forslag. Jeg tilb\u00f8d meg rett og slett \u00e5 ta med maten til folk som ville spise den. M\u00f8rch er den f\u00f8rste til \u00e5 innse at han alene ikke kan rekke over alt. Derfor er han glad for at det n\u00e5 har meldt seg en annen pensjonist som gjerne vil hjelpe ham. Planen er \u00e5 legge opp en egen rute for nykommeren, og p\u00e5 lengre sikt h\u00e5per M\u00f8rch at det kan etableres en hel serie av samaritaner som kan s\u00f8rge for at all overfl\u00f8dig mat kan komme sultne til gode. Bes\u00f8ker innsatte P\u00e5 kveldstid kj\u00f8rer han opp til Tunga kretsfengsel, for M\u00f8rch tar seg ogs\u00e5 tid til \u00e5 v\u00e6re prison visitor \u00bf eller fast bes\u00f8ksvenn for \u00e9n eller flere innsatte. - Fangene setter pris p\u00e5 \u00e5 ha en \u00e5 snakke fortrolig med, samtidig som jeg opplever at de har mye \u00e5 gi. Av og til lurer jeg p\u00e5 hvem av oss som har mest igjen for en slik samtale. Som regel f\u00f8ler jeg meg b\u00e5de beriket og takknemlig etter et bes\u00f8k p\u00e5 Tunga. Dette er virkelig en meningsfylt oppgave, sier han. Noen ville kanskje tro at M\u00f8rch slanget seg p\u00e5 sofaen i helgene etter travle ukedager i frivillighetens \u00e5nd. Men da kjenner de ikke den tidligere sj\u00f8kapteinen og kontorsjefen. For l\u00f8rdag og s\u00f8ndag st\u00e5r han grytidlig opp; det store hjertet banker ogs\u00e5 for byens ve og vel. Derfor har han tatt p\u00e5 seg oppgaven \u00e5 rydde fortau i midtbyen for s\u00f8ppel og rask i helgene. Mot en symbolsk sum kan firmaer og g\u00e5rdeiere bestille M\u00f8rch og noen medarbeidere til denne viktige jobben. For ingen ting skj\u00e6rer vel mer i \u00f8ynene p\u00e5 en morgenvandrer enn synet av p\u00f8lsepapir og annen hurtigmatinnpakning som hoper seg opp p\u00e5 fortauene! Egentlig begynte det vel med bautaer p\u00e5 kirkeg\u00e5rder og i parker rundt om i byen. M\u00f8rch syntes det var ille at slike minnesmerker skulle presentere seg i gjengrodd forfatning p\u00e5 h\u00f8ytidsdager som julekvelden og 17. mai. Med skureklut gikk han derfor l\u00f8s p\u00e5 Marie Wexelsens gravst\u00f8tte p\u00e5 Tilfredshet kirkeg\u00e5rd. Forfatteren av \u00abJeg er s\u00e5 glad hver julekveld\u00bb fortjente et nypusset minnesmerke, mente M\u00f8rch og s\u00f8rget for at sangens f\u00f8rste strofe ble malt med gullskrift p\u00e5 st\u00f8tten. Forelsket Tilsvarende ryddeaksjoner er det blitt mange av i \u00e5renes l\u00f8p. Willy M\u00f8rch er i det hele tatt et godt bevis p\u00e5 at innflyttere ofte blir de heftigste trondhjemsypatrioter. I ungdommen hadde mannen fra Vestfold overhodet ikke noe forhold til Trondheim \u00bf og hadde det ikke v\u00e6rt for bladet Romantikk, ville han kanskje aldri ha havnet her! - Som ung matros i utenriksfart f\u00f8lte jeg meg ofte ensom p\u00e5 grunn av mangel p\u00e5 kontakt med jevnaldrende p\u00e5 land. Derfor etterlyste jeg noen \u00e5 korrespondere med, og etter at navnet mitt stod p\u00e5 trykk i Romantikk, fikk jeg mange henvendelser fra norske jenter. Brevet jeg ble mest interessert i, kom fra Bj\u00f8rg i Trondheim, og henne m\u00f8tte jeg da jeg dukket opp som marinesoldat p\u00e5 Persaunet. Jeg ble inderlig forelsket \u00bf b\u00e5de i Bj\u00f8rg og byen, og disse f\u00f8lelsene er der fortsatt, sier Willy M\u00f8rch 45 \u00e5r senere. I Trondheim skolerte han seg til styrmann og kaptein, og han rakk \u00e5 se det meste av verden f\u00f8r han gikk i land for godt i Olavs by og ble kontorsjef hos Reinertsen Engineering. Han har alts\u00e5 et visst sammenligningsgrunnlag n\u00e5r han p\u00e5st\u00e5r at det ikke finnes bedre sted \u00e5 bo enn nettopp i Trondheim: - De fleste som bor her, har f\u00e5tt denne vakre byen som f\u00f8dselsdagsgave. Jeg valgte den frivillig i voksen alder. Slike valg gj\u00f8r noe med et menneske, konkluderer mannen med det store hjertet."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "4c989fca855bdfe5e74763a009df26fd34d1a3202140578c7055a54b331cac8c"}, {"field": "createtime", "value": "2016-01-09T20:46:45.000Z"}, {"field": "description", "value": "Willy M\u00f8rch har et stort hjerte. Det banker for folk p\u00e5 skyggesiden \u00bf enten de n\u00e5 sitter inne eller er uten fast bopel. L\u00f8rdag ble han hedret med Trondheim kommunes frivillighetspris, som ordf\u00f8rer Rita Ottervik overrakte ham under Adresseavisens nytt\u00e5rskonsert."}, {"field": "dominantimage", "value": "http://www.adressa.no/incoming/article1074635.ece5/ALTERNATES/w980-default/ver2%20WillyM2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f4d7342d97ac8e2f6f742ad565ff03572d36a704.jpg?59719a58"}, {"field": "dominantthumbnaildimensions", "value": "300x169"}, {"field": "heading", "value": "Willy med det store hjertet -adressa.no"}, {"field": "id", "value": "f4d7342d97ac8e2f6f742ad565ff03572d36a704"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": ["reinertsen engineering", "statoil"]}, {"field": "kw-concept", "value": ["hjerte", "mat", "trondheim"]}, {"field": "kw-entity", "value": ["le\u00fcthenhaven", "bispegaten", "nordre", "kong carl johans arbeidsstiftelse", "adresseavisens", "heidrun", "tilfredshet", "persaunet", "hvedingsveita", "olavs", "smart club", "frelsesarmeens", "seven eleven", "heimdal", "kalvskinnet", "willy m\u00f8rch 45", "tilsvarende", "willy", "bj\u00f8rg", "m\u00f8rch", "romantikk"]}, {"field": "kw-location", "value": ["vestfold", "trondheim", "norge", "tunga"]}, {"field": "kw-pageclass", "value": "article"}, {"field": "kw-person", "value": ["rita ottervik", "willy m\u00f8rch", "marie wexelsens"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1074635.ece5/ALTERNATES/w980-default/ver2%20WillyM2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Willy med det store hjertet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article33516.ece"}, {"field": "pageclass", "value": ["article"]}, {"field": "publishtime", "value": "2004-01-12T07:27:34.000Z"}, {"field": "recs-articleid", "value": "2520848"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-01-12T07:27:34.000Z"}, {"field": "recs-rawtitle", "value": "Willy med det store hjertet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Willy M\u00f8rch har et stort hjerte. Det banker for folk p\u00e5 skyggesiden \u00bf enten de n\u00e5 sitter inne eller er uten fast bopel. L\u00f8rdag ble han hedret med Trondheim kommunes frivillighetspris, som ordf\u00f8rer Rita Ottervik overrakte ham under Adresseavisens nytt\u00e5rskonsert."}, {"field": "thumbnail", "value": "http://content-thumbnail.cxpublic.com/content/thumbnail200x150/f4d7342d97ac8e2f6f742ad565ff03572d36a704.jpg?59719a58"}, {"field": "thumbnailfullheightdimensions", "value": "200x1437"}, {"field": "timestamp", "value": "2017-07-21T06:08:24.000Z"}, {"field": "title", "value": "Willy med det store hjertet"}, {"field": "url", "value": "http://www.adressa.no/nyheter/trondheim/article33516.ece"}, {"field": "urlhash", "value": "f4d7342d97ac8e2f6f742ad565ff03572d36a704"}], "score": 0.75451493, "siteId": "9222270286501375973", "id": "f4d7342d97ac8e2f6f742ad565ff03572d36a704"}

