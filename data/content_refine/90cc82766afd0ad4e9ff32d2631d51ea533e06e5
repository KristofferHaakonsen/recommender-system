{"fields": [{"field": "modifiedtime", "type": "time", "value": "2016-12-31T13:18:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ungdom", "langrenn", "ballett", "teater", "kokk", "Musikk"]}, {"field": "author", "value": "emilie rydning"}, {"field": "body", "value": ["P\u00e5 en prestisjefylt skole i Stockholm danser Emilie Moen i timevis hver dag. Men dr\u00f8mmen er \u00e5 vende tilbake til Trondheim for \u00e5 ta over danseskolen moren bygget opp.", "Foreldrene m\u00f8ttes gjennom dansen. Mor Berit starta Let\u2019s Dance dansestudio i Trondheim i 1990. Her har Emilie praktisk talt vokst opp, og p\u00e5 det meste danset hun p\u00e5 ni kurs i uka. Men hun har ikke alltid v\u00e6rt like sikker p\u00e5 at det var danser hun skulle bli.", "Navn: Emilie Moen", "Alder: 20 \u00e5r", "Fra: Trondheim", "Gj\u00f8r: Danser", "- Jeg gikk vanlig allmenn p\u00e5 videreg\u00e5ende. Jeg ville ikke f\u00e5 karakter p\u00e5 dans eller bli lei av dans. Men etter hvert fant jeg ut at jeg m\u00e5tte drive med noe som var fysisk. Om det ikke hadde blitt dans ville jeg kanskje pr\u00f8vd \u00e5 blitt politi. Men det m\u00e5tte bli dans. Det er det som er lidenskapen min, sier hun.", "Etter videreg\u00e5ende gikk hun ett \u00e5r p\u00e5 en danseskole i Oslo, f\u00f8r hun bestemte seg for \u00e5 satse og pr\u00f8ve \u00e5 komme inn p\u00e5 Ballettakademien i Stockholm. Hvert \u00e5r har de over 200 s\u00f8kere fra hele Skandinavia p\u00e5 kun 20 plasser.", "- Auditionrundene varer i to dager, det er s\u00e5nn som du ser p\u00e5 film med navnelapp og masse nerv\u00f8se mennesker. Hvis de liker det de ser kommer du videre til intervju. Og er du heldig, s\u00e5 kommer du inn.", "Hver morgen danser Emilie ballett i en og en halv time. S\u00e5 er det enten jazz eller moderne dans, f\u00f8r det er teori og imporovisasjonsundervisning. Hun er p\u00e5 skolen i ti timer hver dag.", "- L\u00e6rerne kj\u00f8rer oss hardt. Men det m\u00e5 de, for vi m\u00e5 v\u00e6re t\u00f8ffe om vi skal overleve som dansere. Hvert \u00e5r er det i tillegg internaudition som avgj\u00f8r om du f\u00e5r g\u00e5 videre til neste studie\u00e5r. I fjor ble to stykker i klassen min kastet ut, de var ikke flinke nok. Hvis du ikke er dritgod i alt, s\u00e5 er livet vanskelig.", "- Du har vokst opp i en dansefamilie og g\u00e5r n\u00e5 p\u00e5 et danseakademi hvor du kan bli kasta ut om du ikke gj\u00f8r det bra. F\u00f8ler du mye p\u00e5 press om \u00e5 hele tiden v\u00e6re flink og v\u00e6re god nok?", "- Presset jeg f\u00f8ler p\u00e5 har jeg lagt p\u00e5 meg selv. Mamma ville ikke engang at jeg skulle bli danser, fordi hun vet hvor vanskelig det kan v\u00e6re. Men det er klart jeg legger mye press p\u00e5 meg selv. Det m\u00e5 jeg, jeg vil v\u00e6re best.", "Adresseavisen m\u00f8ter Emilie p\u00e5 dansestudioet som moren hennes eier. Emilie har mange minner herfra. Da hun vokste opp brukte hun nesten mer tid her enn hjemme.", "- Hvis jeg g\u00e5r gjennom noe t\u00f8ft, er det befriende \u00e5 danse. \u00c5 plukke opp en koreografi er s\u00e5 krevende for hodet, du m\u00e5 virkelig fokusere for \u00e5 plukke opp ting fort. Hvis jeg er lei meg, g\u00e5r jeg hit og danser. Det er en god m\u00e5te \u00e5 distrahere seg p\u00e5.", "Til tross for lange dager, usikkerhet rundt bolig og savnet av familie, venner og kj\u00e6reste, elsker Emilie Stockholm. Men hun er klar p\u00e5 at det er i Trondheim hun vil v\u00e6re til slutt.", "- M\u00e5let er \u00e5 ta over den danseskolen her, n\u00e5r mamma ikke vil gj\u00f8re det mer. Jeg blir mer og mer sikker p\u00e5 at det er pedagog jeg vil bli til slutt. Det \u00e5 f\u00f8lge med p\u00e5 utviklingen til noen over flere \u00e5r, det tror jeg er veldig givende. S\u00e5 om fem \u00e5r lever jeg nok det usikre danselivet. Kanskje jeg er med i en musikal eller et dansekompani. Men om ti \u00e5r, da har jeg landet i Trondheim. Det er her jeg skal v\u00e6re.", "Markus R\u00f8e g\u00e5r siste \u00e5ret p\u00e5 ungdomsskolen. I h\u00f8st slapp han sitt f\u00f8rste album under artistnavnet \u201dWonder the Boy\u201d, som han skrev og lagde selv p\u00e5 kultursenteret ISAK i Trondheim.", "- Jeg begynte med musikk i juni i fjor, p\u00e5 en skolekonsert. Etter det fikk jeg s\u00e5 sykt gode tilbakemeldinger, s\u00e5 jeg fikk lyst til \u00e5 gj\u00f8re det igjen og lage noe eget. S\u00e5 da gjorde jeg det, da.", "Navn: Markus \"Wonder The Boy\" R\u00f8e", "Alder: 15 \u00e5r", "Fra: R\u00f8ros/Trondheim", "Gj\u00f8r: Rapper, synger og skriver musikk", "Markus brukte ti m\u00e5neder p\u00e5 \u00e5 lage albumet. Han skrev 20 l\u00e5ter. 10 ble spilt inn og 6 sanger kom med. Kort tid etter fikk han spille p\u00e5 direktesendt radio, ble Ukas Ur\u00f8rt p\u00e5 P3- og n\u00e5 er han booket til b\u00e5de Trondheim Calling og by:Larm i 2017.", "- \u00c5 bli spurt om \u00e5 spille p\u00e5 by:Larm var ikke forventa, siden det er s\u00e5 stort og jeg er s\u00e5pass ny. Det er vel egentlig den st\u00f8rste bransjefestivalen i Norge n\u00e5, s\u00e5 det er kult. Jeg tenke kanskje det skulle skje neste \u00e5r, men at det skjedde i \u00e5r var en overraskelse.", "Da Markus bestemte seg for \u00e5 bli rapper, satte han seg ned med de vanskeligste rapsangene han kunne finne. Han pugga dem helt til han kunne dem p\u00e5 rams f\u00f8r han begynte \u00e5 skrive egne sanger. N\u00e5 er han s\u00e5 mye i studio at han s\u00e5 vidt har tid til \u00e5 gj\u00f8re leksene sine.", "- M\u00e5let er \u00e5 kunne leve av musikken min, at jeg ikke trenger \u00e5 ha gj\u00f8re noe annet enn det for \u00e5 tjene penger. Jeg har ikke noen plan b, det m\u00e5 v\u00e6re musikk. Om fem \u00e5r er jeg en av de st\u00f8rste rapstjernene i Norge. Det er store m\u00e5l, men hvis du skyter for stjernene s\u00e5 lander du p\u00e5 m\u00e5nen. Gir det mening? Jeg er ikke s\u00e5 god i naturfag...", "Det er mange som f\u00f8lger med p\u00e5 Markus n\u00e5. For han er det viktig at musikken han gir ut skal v\u00e6re ekte.", "- Jeg vet det er noen som kanskje forventer at jeg skal g\u00e5 i en litt annen retning enn det jeg gj\u00f8r n\u00e5, litt mer hardcore rap. Jeg vil ikke innfri noen andres forventninger, det er ikke derfor jeg driver med dette, sier han.", "Femten\u00e5ringen som holdt sin f\u00f8rste konsert for halvannet \u00e5r siden har muligens valgt et sv\u00e6rt treffende artistnavn: \u201cMed b\u00f8tter av talent og en uanstrengt og egenartet stil kan fort verden bli hans lekested ogs\u00e5\u201d skrev P3 om Markus da han ble Ukas Ur\u00f8rt.", "- Jeg har en venn i California som kalte meg \u00abNorwegian wonderboy\u00bb en gang. Og Markus er jo tross alt et litt kjedelig navn for en rapper, s\u00e5 da ble artistnavnet mitt Wonder The Boy, forklarer han.", "Tekstene til Markus er i stor grad selvopplevde, eller i hvert fall inspirert av livet hans. Han mener en artist m\u00e5 vite hva han synger, eller rapper, for at musikken skal v\u00e6re ekte. I en av l\u00e5tene rapper Markus om en jente som gjorde det slutt med han og hvordan han hadde det etterp\u00e5.", "- Jeg sa fra at jeg hadde skrevet en tekst om henne, og hun sa det var greit. Men jeg tror ikke hun helt visste at jeg kunne lage bra musikk da. N\u00e5r jeg sendte henne en melding med sangen skrev hun at den fikk henne til \u00e5 tenke p\u00e5 at hun savna meg.", "- Hva svarte du da?", "- Jeg sendte en link til \u201dGolddigger\u201d av Kanye West, ler Markus.", "- Men vi er venner n\u00e5 da, legger han til.", "I sitt f\u00f8rste renn som senior vant han spriten i den nasjonale \u00e5pningen p\u00e5 Beitost\u00f8len. N\u00e5 blir skil\u00f8per Johannes Kl\u00e6bo kalt \u00abnye Northug\u00bb.", "- Folk f\u00e5r sammenligne meg med dem de vil. Petter Northug har oppn\u00e5dd mye i skisporet og det er selvf\u00f8lgelig hyggelig \u00e5 bli sammenlignet med noen som har oppn\u00e5dd slike resultater, men jeg g\u00e5r min vei og har mine m\u00e5l. N\u00e5 er det snart p\u00e5 tide at en ny generasjon tar over tronen, sier Johannes.", "Navn: Johannes H\u00f8sflot Kl\u00e6bo", "Alder: 20", "Fra: Trondheim", "Gj\u00f8r: Skil\u00f8per", "Johannes har alltid v\u00e6rt aktiv, men fram til han begynte p\u00e5 videreg\u00e5ende var fotball vel s\u00e5 viktig som ski. Da han som ti\u00e5ring h\u00f8rte at man m\u00e5tte ha god utholdenhet for \u00e5 bli fotballspiller, startet han med l\u00f8peturer i helgene f\u00f8r resten av familien stod opp.", "- Jeg dro ofte ut p\u00e5 l\u00f8peturer f\u00f8r jeg m\u00f8tte kompisene mine p\u00e5 fotballbanen. Der kunne vi v\u00e6re hele dagen og spille. I lang tid var det fotballspiller jeg ville bli. Mitt sosiale liv har alltid v\u00e6rt tett knytta til idretten. Det er vel en stor del av grunnen til at jeg har holdt p\u00e5 s\u00e5 mye og s\u00e5 hardt. Det handler om \u00e5 ha det artig, sier han.", "Etter hvert begynte flere \u00e5 falle fra. Ikke alle \u00f8nsket \u00e5 satse p\u00e5 idrett, de fleste hadde andre interesser. Men for Johannes var d\u00e9t aldri noe alternativ.", "- Jeg har m\u00e5l for fremtiden som jeg s\u00e5 inderlig vil lykkes med, og da m\u00e5 jeg ha trua p\u00e5 at jeg kan v\u00e6re s\u00e5 hard at jeg klarer \u00e5 prioritere og gj\u00f8re det som faktisk m\u00e5 til. Jeg skal ikke legge skjul p\u00e5 at det ikke alltid er like artig \u00e5 legge ut p\u00e5 en tretimers l\u00f8petur i myra alene n\u00e5r jeg vet at resten ligger hjemme og sover. Men det er en indre motivasjon der da. Det er s\u00e5 enkelt som at man blir m\u00e5lt i gullmedaljer, det er der det ligger. Hadde jeg valgt \u00e5 v\u00e6re hjemme i stedet for \u00e5 dra ut p\u00e5 den tretimeren s\u00e5 har jeg tapt i mine \u00f8yne, sier han.", "Mange vil nok tenke at Johannes har ofret mye. Russefeiringen tidligere i \u00e5r var han s\u00e5 vidt med p\u00e5. Det er ytterst sjeldent at han r\u00f8rer alkohol. Og et sosialt liv kommer etter trening, s\u00f8vn og hvile i prioriteringsrekken.", "- Det er klart at langrenn er en egoistisk idrett. Du er ute og gj\u00f8r ting for at du skal lykkes personlig p\u00e5 arenaen. Heldigvis har jeg venner og familie som backer meg opp fordi de vet hvor mye jeg vil dette her. Det gj\u00f8r livet mye lettere. Man vil jo ikke gj\u00f8re noe vondt for andre, men man pr\u00f8ver alltid \u00e5 gj\u00f8re det bra for seg selv.", "Johannes understreker flere ganger at st\u00f8tten fra familien har v\u00e6rt uvurderlig. Men det er spesielt \u00e9n person han har ekstra mye \u00e5 takke for.", "- Morfar, han er forbildet mitt. Det har han v\u00e6rt siden jeg bestemte meg for \u00e5 satse p\u00e5 langrenn. Det er inspirerende \u00e5 se hvor oppeg\u00e5ende og flink han kan v\u00e6re som treneren min, han er tross alt 74 \u00e5r. Han har fulgt meg hele veien og jeg f\u00f8ler meg privilegert som f\u00e5r ha han med p\u00e5 laget.", "Johannes legger ikke skjul p\u00e5 at m\u00e5let er \u00e5 bli best. Det er det alltid. Han takler d\u00e5rlig \u00e5 tape, uansett hvem det er mot. Derfor legger han et stort press p\u00e5 seg selv hver gang han skal ut i en konkurranse.", "- N\u00e5r du sp\u00f8r meg om press og forventninger folk har til meg og s\u00e5nt... Da tenker jeg at det er p\u00e5 en m\u00e5te ingenting i forhold til det presset jeg legger p\u00e5 meg selv. Presset utenfor pr\u00f8ver jeg \u00e5 ignorere s\u00e5 godt det lar seg gj\u00f8re. Men presset som kommer fra meg selv, det er viktig. For det gir meg fokus p\u00e5 den jobben jeg m\u00e5 gj\u00f8re.", "Lina Hindrum fra Trondheim slet med spiseforstyrrelser i ten\u00e5rene. N\u00e5 skal hun spille en ung jentes kamp mot spiseforstyrrelser, depresjon og angst p\u00e5 Tr\u00f8ndelag Teater.", "Boken \u00abEvig s\u00f8ndag\u00bb handler om en ung jentes kamp med spiseforstyrrelser, depresjon og angst. I hennes st\u00f8rste rolle hittil skal Lena formidle disse f\u00f8lelsene.", "Navn: Lina Hindrum", "Alder: 28 \u00e5r", "Fra: Trondheim", "Gj\u00f8r: Skuespiller. Spiller hovedrollen i oppsetningen av \"Evig s\u00f8ndag\" p\u00e5 Tr\u00f8ndelag Teater i 2017", "- Siste\u00e5ret p\u00e5 teaterh\u00f8gskolen jobba vi med tekster vi fant selv i romaner og s\u00e5nt. Jeg jobba med \u00abEvig s\u00f8ndag\u00bb fordi det var noe som ga gjenklang i meg, det ble veldig naturlig for meg \u00e5 jobbe med det. L\u00e6reren plukket det opp og tipset hun som n\u00e5 er regiss\u00f8r for teaterstykket, forteller hun.", "Lina fikk rollen allerede i 2014, men det er ikke f\u00f8r n\u00e5 i h\u00f8st at pr\u00f8vene har begynt. Premieren er i januar. Lina kjenner p\u00e5 nervene allerede.", "- Det er klart at det er tunge tema som skal portretteres. Samtidig synes jeg det er en viktig tekst for unge mennesker. Det er mye humor i den ogs\u00e5, det syns jeg er viktig \u00e5 formidle.", "I slutten av ten\u00e5rene slet Lina selv med b\u00e5de spiseforstyrrelser og depresjoner da hun var yngre. Likevel synes hun ikke det blir for n\u00e6rt \u00e5 g\u00e5 inn i en rolle med et problematisk forhold til seg selv og egen kropp.", "- Selv om dette er noe jeg har slitt med selv, f\u00f8ler jeg at jeg har s\u00e5pass avstand til det at det g\u00e5r helt fint. Det hadde v\u00e6rt noe annet om det var egne dagboktekster jeg skulle spille ut i fra, det hadde ikke g\u00e5tt. Men dette er en annens tekst som jeg kan kjenne meg igjen i. P\u00e5 mange m\u00e5ter tror jeg det er bra at jeg har g\u00e5tt gjennom det min rolle har gjort. Jeg trenger ikke \u00e5 snakke med noen psykolog eller noe for \u00e5 skj\u00f8nne hva jeg snakker om her, sier hun.", "Det finnes mange som har et sterkt forhold til b\u00e5de teksten og temaene Lina skal portrettere. Det pr\u00f8ver hun \u00e5 ikke tenke s\u00e5 mye p\u00e5.", "- Det er jo jeg som skal st\u00e5 p\u00e5 den scenen, s\u00e5 jeg m\u00e5 tolke det p\u00e5 min m\u00e5te. Uansett hva man gj\u00f8r s\u00e5 er det alltid noen som liker det og noen som ikke liker det. Det m\u00e5 man bli vant til, vi m\u00e5 slutte \u00e5 tenke s\u00e5 mye p\u00e5 hva andre synes om oss. Spesielt som skuespiller, sier Lina.", "Samtidig som Lina forbereder og \u00f8ver inn rollen hun har p\u00e5 Tr\u00f8ndelag Teater, er hun masterstudent p\u00e5 Kunsth\u00f8gskolen i Oslo. Masteroppgaven hennes er en forestilling hun utarbeider som en monolog.", "- Jeg har skikkelig tro p\u00e5 2017! F\u00f8rst skal jeg spille her, s\u00e5 har jeg masterforestillingen min. Begge har ganske dystre tema, men med humor som virkemiddel.", "Flere ganger har Lina kjent p\u00e5 den harde realiteten i en skuespillers hverdag. Utryggheten i hvor og n\u00e5r neste jobb kommer til \u00e5 v\u00e6re, preger henne. Men hun vet at det er dette hun vil drive med.", "- Om jeg har tvilt p\u00e5 om det er verdt det? Jeg tviler hver dag jeg, ler hun.", "- Men n\u00e5r jeg tenker p\u00e5 hva jeg kunne gjort i stedet, s\u00e5 er det veldig vanskelig \u00e5 se for seg at jeg noen gang driver med noe annet enn skuespill. Dette har liksom blitt en del av meg.", "H\u00e5kon Solbakk fra N\u00e6r\u00f8y i Namdalen lever av \u00e5 lage mat. I h\u00f8st vant han og resten av landslaget to gull i kokke-OL.", "Til daglig er han kj\u00f8kkensjef p\u00e5 restauranten Nord\u00d8st p\u00e5 Solsiden i Trondheim. Det har han v\u00e6rt siden restauranten starta opp i fjor sommer. Men han har ikke alltid dr\u00f8mt om \u00e5 bli kokk.", "Navn: H\u00e5kon Fj\u00e6r Solbakk", "Alder: 25", "Fra: N\u00e6r\u00f8y", "Gj\u00f8r: Er kj\u00f8kkensjef p\u00e5 Nord\u00d8st og landslagskokk", "- Jeg drev ikke noe s\u00e6rlig med matlaging n\u00e5r jeg var barn, det var aldri noen stor greie. Det gikk mye i idrett. Jeg tenkte egentlig ikke p\u00e5 det f\u00f8r jeg skulle velge studieretning f\u00f8r videreg\u00e5ende. Jeg var skolelei og ville gj\u00f8re noe praktisk. Da endte jeg opp p\u00e5 kokkelinja, smiler han.", "At han endte opp p\u00e5 kokkelinja har han ikke angret p\u00e5. Etter noen \u00e5r som l\u00e6rling fikk han jobb p\u00e5 Rica Nidelven hvor han jobbet frem til Nord\u00d8st startet opp i fjor. For to \u00e5r siden ble han tatt ut til landslaget og like lang tid brukte de p\u00e5 \u00e5 forberede seg til kokke-OL som var i oktober. Derfra reiste H\u00e5kon og resten av landslaget hjem med to gullmedaljer, b\u00e5de i varmmat og kaldmat.", "- \u00c5 vinne f\u00f8ltes utrolig stort. Det er klart vi h\u00e5pte, og vi hadde en god gjennomf\u00f8ring, men man vet jo aldri. S\u00e5 n\u00e5r vi fant ut at vi hadde f\u00e5tt gull var det helt fantastisk, smiler H\u00e5kon.", "Landslagssamlinger har de hver m\u00e5ned, og samlingene varer nesten ei uke hver gang.", "- Blir du aldri lei av \u00e5 lage mat?", "- Nei, i landslagssammenheng blir jeg aldri det. Men det er klart, enkelte ganger er man mer motivert enn andre. Men det er faktisk sv\u00e6rt sjeldent jeg er lei, sier H\u00e5kon.", "N\u00e5 er han tilbake i jobben som kj\u00f8kkensjef, en jobb han stortrives i. Han mener restauranten han jobber i, Nord\u00d8st, tilf\u00f8yer Trondheim noe byen har manglet.", "- Vi kombinerer smaker fra Asia med norske r\u00e5varer og serverer mye fisk. Kj\u00f8tter lager vi med asiatiske teknikker. Det beste med \u00e5 jobbe her er at jeg f\u00e5r v\u00e6re kreativ hver dag og at vi lager noe annet enn de andre restaurantene i byen.", "H\u00e5kon bruker det meste av tiden sin p\u00e5 jobben. Det er lange kvelder og mye ansvar.", "- Det er klart at det er et stort ansvar \u00e5 v\u00e6re kj\u00f8kkensjef, men jeg tenker ikke s\u00e5 p\u00e5 akkurat det. Jeg tenker at det er en utfordring og at du baer m\u00e5 tvinge deg selv til \u00e5 takle det. Og det mener jeg at jeg har gjort, sier han.", "H\u00e5kon syns restaurantmilj\u00f8et i Trondheim har blitt bedre og bedre de siste \u00e5rene, og at utvalget i restauranter begynner \u00e5 bli ganske s\u00e5 bra. Men en oppfordring har han til Trondheimerne:", "- Jeg synes folk kan bli flinkere til utvide restauranthorisonten sin. Det er s\u00e5 mye mer i Trondheim enn Egon og s\u00e5nne steder. Noen sier det er dyrt \u00e5 dra p\u00e5 Nord\u00d8st, da bruker jeg \u00e5 si at i forhold til hva en f\u00e5r servert s\u00e5 er Nord\u00d8st mye billigere enn Egon, sier han."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "f9395ac579601c47a933abb26d7a65c8a3cf14905bda216769f6d3ba37e5c214"}, {"field": "createtime", "value": "2016-12-31T06:34:51.000Z"}, {"field": "description", "value": "De er unge, talentfulle og alle enest\u00e5ende p\u00e5 sitt felt. Dette er Generasjon 2017."}, {"field": "dominantimage", "value": "http://www.adressa.no/kultur/article13961686.ece/qcedbx/ALTERNATES/w980-default/Generasjon%202017%20Moen%2020161204-HHJ-04"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/90cc82766afd0ad4e9ff32d2631d51ea533e06e5.jpg?597d12d2"}, {"field": "dominantthumbnaildimensions", "value": "300x169"}, {"field": "heading", "value": ["Bare best er godt nok -adressa.no", "- Hvis du ikke er dritgod i alt, s\u00e5 er livet vanskelig", "- De kj\u00f8rer oss hardt", "Bruker dans som terapi", "Vil bli pedagog", "- Om fem \u00e5r er jeg en av de st\u00f8rste rapstjernene i Norge", "G\u00e5r sin egen vei", "Vidunderbarnet", "\u00abDoing fine\u00bb", "- Det er s\u00e5 enkelt som at man blir m\u00e5lt i gullmedaljer", "Ville bli fotballspiller", "Ofret mye", "Vil bli best", "- Dette har blitt en del av meg", "Tunge tema", "- Jeg tviler hver dag", "- Folk kan bli flinkere til \u00e5 utvide restauranthoristonten sin", "OL-gull", "Bedre restaurantmilj\u00f8"]}, {"field": "id", "value": "90cc82766afd0ad4e9ff32d2631d51ea533e06e5"}, {"field": "keyword", "value": ["Ungdom", "langrenn", "ballett", "teater", "kokk", "Musikk"]}, {"field": "keywords", "value": "Ungdom,langrenn,ballett,teater,kokk,Musikk"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["klar", "spille", "tenke", "livet vanskelig", "dag", "dans", "jobb", "m\u00e5l", "liv", "navn", "musikk", "ung jentes kamp", "press"]}, {"field": "kw-entity", "value": ["skandinavia", "rica nidelven", "ballettakademien", "ukas ur\u00f8rt", "nord\u00f8st", "norwegian", "h\u00e5kon", "let", "tr\u00f8ndelag teater", "dance", "evig", "trondheim calling", "kunsth\u00f8gskolen", "solsiden", "emilie", "wonder the boy", "egon", "berit", "golddigger", "namdalen", "trondheimerne", "musikk", "beitost\u00f8len", "johannes", "generasjon 2017"]}, {"field": "kw-location", "value": ["california", "n\u00e6r\u00f8y", "oslo", "norge", "lena", "asia"]}, {"field": "kw-pageclass", "value": "article"}, {"field": "kw-person", "value": ["lina hindrum", "markus r\u00f8e", "h\u00e5kon solbakk", "emilie moen", "johannes kl\u00e6bo", "kanye west", "emilie stockholm", "petter northug"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/kultur/article13961686.ece/qcedbx/ALTERNATES/w980-default/Generasjon%202017%20Moen%2020161204-HHJ-04"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bare best er godt nok"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/31/Bare-best-er-godt-nok-13961641.ece"}, {"field": "pageclass", "value": ["article"]}, {"field": "publishtime", "value": "2016-12-31T06:26:57.000Z"}, {"field": "recs-articleid", "value": "13961641"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-31T06:26:57.000Z"}, {"field": "recs-rawtitle", "value": "Bare best er godt nok -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "De er unge, talentfulle og alle enest\u00e5ende p\u00e5 sitt felt. Dette er Generasjon 2017."}, {"field": "thumbnail", "value": "http://content-thumbnail.cxpublic.com/content/thumbnail200x150/90cc82766afd0ad4e9ff32d2631d51ea533e06e5.jpg?597d12d2"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-29T22:57:22.000Z"}, {"field": "title", "value": "- Hvis du ikke er dritgod i alt, s\u00e5 er livet vanskelig"}, {"field": "url", "value": "http://www.adressa.no/pluss/kultur/2016/12/31/Bare-best-er-godt-nok-13961641.ece"}, {"field": "urlhash", "value": "90cc82766afd0ad4e9ff32d2631d51ea533e06e5"}], "score": 0.44812247, "siteId": "9222270286501375973", "id": "90cc82766afd0ad4e9ff32d2631d51ea533e06e5"}

