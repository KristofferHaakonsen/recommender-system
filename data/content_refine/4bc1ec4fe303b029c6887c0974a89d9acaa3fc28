{"fields": [{"field": "modifiedtime", "type": "time", "value": "2012-04-16T20:43:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "l\u00f8rdagskommentar siri wahl-olsen"}, {"field": "body", "value": ["Saken oppdateres.", "\u00abBevoktet av Securitas\u00bb melder plakaten p\u00e5 gjerdet som omgir Luftkrigsskolen i Trondheim. Vaktbua er tom, porten \u00e5pen. Det er bare \u00e5 kj\u00f8re rett inn p\u00e5 det store anlegget, parkere og finne veien til messa. Men her er alle d\u00f8rer l\u00e5st. En ungdom med skiltet \u00abV\u00e6bner\u00bb p\u00e5 uniformsjakka hjelper meg inn i en av bygningene. Frekke tyver er den farligste fienden p\u00e5 fredelige Persaunet. Det er forklaringen p\u00e5 de stengte d\u00f8rene.", "Dette er ukjent territorium for meg. Her skal jeg m\u00f8te en gammel kriger. Det vil si at jeg skal p\u00e5 forelesning med general (R) Sverre Diesen, nyss avg\u00e5tt forsvarssjef og 60 \u00e5r for en uke siden. R'en st\u00e5r for \u00abretired\u00bb, pensjonert.", "Men det er lite pensjonistpreg over den myndige mannen i sivil, m\u00f8rkebl\u00e5 blazer med gullknapper, m\u00f8rkegr\u00e5 bukser, m\u00f8rker\u00f8dt slips og lysebl\u00e5gr\u00e5 skjorte som entrer \u00abLille Norge\u00bb, den st\u00f8rste forelesningssalen p\u00e5 Luftkrigsskolen.", "- God dag, alle sammen! V\u00e6r s\u00e5 god, sitt!", "Og forsamlingen setter seg. Foruten dagens foreleser, er vi tre sivilister i salen, resten er unge kadetter og modne menn med stjerner og vinkler p\u00e5 uniformskjortene sine.", "For et \u00e5rs tid siden kastet Diesen ut en brannfakkel i form av en kronikk i Aftenposten. Han tok til orde for en debatt om \u00abkrigerkulturen\u00bb, og h\u00f8stet flere verbale stormkast. Det var et begrep mange hadde vansker med \u00e5 svelge. Det ga helt andre assosiasjoner enn det trege, troskyldige og harml\u00f8se bildet p\u00e5 den folkelige vernepliktssoldaten fra S\u00f8rum.", "Dav\u00e6rende forsvarsminister Anne-Grete Str\u00f8m-Erichsen var raskt ute med et fors\u00f8k p\u00e5 \u00e5 legge krigerdebatten d\u00f8d. Ikke har vi noen krigerkultur i det norske forsvaret, og ikke skal vi ha det heller, var hennes beskjed.", "- Det burde v\u00e6rt mulig \u00e5 diskutere krigerbegrepet. Men det skapte s\u00e5 mange f\u00f8lelsesmessige reaksjoner at jeg har g\u00e5tt bort fra det, for ikke \u00e5 f\u00e5 feil diskusjon, sier Diesen i en samtale etter forelesningen. Han \u00f8nsker en debatt om den milit\u00e6re profesjon og identitet i det moderne norske forsvaret.", "N\u00e5 bruker han begrepet soldat- og profesjonskultur. Det er nok et klokt begrepsskifte. De fleste av oss tenker p\u00e5 en kriger som en aggressiv, \u00abtriggerhappy\u00bb type som kriger for krigens egen skyld. Det kolliderer med v\u00e5r identitet som fredsnasjon og med idealet om den norske soldaten. Han eller hun er av folket, skal kjempe for folket \u2013 og d\u00f8 om s\u00e5 det gjelder.", "\u00abFra bondesoldater til yrkeskrigere\u00bb , er tittelen p\u00e5 forelesningen hans. Han tar for seg det han kaller det milit\u00e6re paradigmeskiftet. Fra den opprinnelige bondev\u00e6pningen for tusen \u00e5r siden, har vi n\u00e5 et forsvar med stadig st\u00f8rre innslag av yrkeskrigere, sier han, og bruker k-ordet likevel.", "Oppgaven til det gamle forsvaret var \u00e5 forsvare det norske territoriet. Med vernepliktige soldater fra alle lag av folket, bidro det til sosial integrasjon. Det var et mobiliseringsforsvar, bundet sammen av felles idealer om frihet, selvstendighet og demokrati. Dette var allment aksepterte verdier en soldat m\u00e5tte v\u00e6re beredt - og trent - til i ytterste konsekvens \u00e5 d\u00f8, og kanskje drepe for. For de fleste av oss er et slikt hjemmeforsvar en selvf\u00f8lge som vi ikke setter sp\u00f8rsm\u00e5lstegn ved.", "I de tjue \u00e5rene som er g\u00e5tt etter den kalde krigens slutt, har vi f\u00e5tt et nedskalert st\u00e5ende forsvar. Det skal tjene statens interesser, som er mer enn \u00e5 sikre v\u00e5rt eget territorium mot fiendtlig angrep. Det inneb\u00e6rer ogs\u00e5 deltagelse i avgrensede internasjonale operasjoner der politikerne mener det er viktig \u00e5 delta, av hensyn til v\u00e5re interesser eller v\u00e5re internasjonale forpliktelser.", "Mens rekrutteringen til det tradisjonelle forsvaret var basert p\u00e5 utskrivning av vernepliktige soldater, er dagens forsvar i stor grad basert p\u00e5 frivillighet. Den allmenne verneplikten finnes i realiteten ikke lenger. I dag blir knapt 15 prosent av ungdomskullene innkalt til tjeneste. Bare sesjonsplikten kan sies \u00e5 v\u00e6re allmenn. Herfra velges de mest motiverte ungdommene som ellers fyller kravene til \u00e5 v\u00e6re soldat.", "De vernepliktige soldatene er rekrutteringsbase for yrkessoldater som sendes ut p\u00e5 internasjonale oppdrag. Det vil for tiden si v\u00e5rt \"bidrag\" til Afghanistan, Tsjad og til innsatsen mot pirater utenfor Somalia.", "Hvilke idealer skal de kjempe for, om n\u00f8dvendig d\u00f8 for? Den politiske begrunnelsen for at vi er i Afghanistan, har v\u00e6rt i glideflukt. Vi gikk inn som en del av krigen mot terror, og en indirekte kamp ogs\u00e5 for v\u00e5r egen frihet og trygghet. N\u00e5 ligger argumentasjonen oftest i omr\u00e5det mellom et humanit\u00e6rt oppdrag og v\u00e5r rolle som mentor for afghanske politi- og sikkerhetsstyrker, der m\u00e5let er at afghanerne selv skal ta ansvar for kampen mot oppr\u00f8rere og terrorister.", "Deltagelsen i \u00abute-forsvaret\u00bb gj\u00f8r gode gamle Stomperud avleggs. Fortsatt skal rett nok en del av dagens vernepliktige forsvare norsk territorium. Men hvilke verdier skal en norsk yrkessoldat kjempe for med sitt eget liv som innsats i t\u00f8rrsvidde fjellomr\u00e5der i det fjerne Afghanistan?", "Det er her Diesen kommer med sitt kontroversielle svar. N\u00e5r det ikke lenger er beskyttelsen av v\u00e5r nasjonale selvstendighet som er det etiske grunnlaget for soldaten, kommer profesjonsfellesskapet i stedet. Her er det klassiske milit\u00e6re dyder som lojalitet, disiplin, kameratskap som gjelder.", "Soldaten skal v\u00e6re beredt til \u00e5 t\u00e5le ekstreme p\u00e5kjenninger for sin egen avdeling. P\u00e5 samme m\u00e5te som en misjon\u00e6r vil v\u00e6re beredt til \u00e5 d\u00f8 p\u00e5 misjonsmarken, m\u00e5 yrkessoldaten kunne svare at han er villig til \u00e5 d\u00f8 i Afghanistan. N\u00e5r han har valgt \u00e5 bli soldat, har han ogs\u00e5 sagt ja til risikoen for en br\u00e5 d\u00f8d i ung alder, mener Diesen.", "N\u00e5r man er i forsvaret, har man g\u00e5tt i statens tjeneste, og man m\u00e5 kunne stole p\u00e5 at politikerne vil bruke det til \u00e5 kjempe for gode og rettferdige saker. Det er politikerne som bestemmer. De milit\u00e6re gj\u00f8r det de blir bedt om, ut fra sin trening, kunnskap og profesjonelle verdier.", "\u2013 Jeg mener ikke \u00e5 si at det bare er lojaliteten til avdelingen som teller. Men den har f\u00e5tt en st\u00f8rre plass enn i det gamle forsvaret, forklarer han.", "Diesen har rett i at hans fokus p\u00e5 den profesjonelle soldat er ny i Norge. Verken politikerne eller folk flest har fullt ut tatt inn over seg hva den store overgangen fra bondesoldat til yrkessoldat inneb\u00e6rer. N\u00e5r vi diskuterer v\u00e5r deltagelse i Afghanistan, er det mye basert p\u00e5 en holdning om at vi ikke har noe der \u00e5 gj\u00f8re. Linjen til v\u00e5r egen frihet og selvstendighet synes stadig tynnere p\u00e5 veien opp til norskegrensen.", "Politikerne er ikke s\u00e6rlig opptatt av \u00e5 diskutere dagens vernepliktordning. Man later som om den er allmenn, mens den er uthulet. N\u00e5 tjener vernpliktsordningen som en rekrutteringsbase for det stadig st\u00f8rre innslaget av profesjonelle soldater i forsvaret. Det foreg\u00e5r ogs\u00e5 en akademisk diskusjon blant samfunnsvitere i og utenfor forsvaret, der professor Janne Haaland Matlary er en av de mest fremtredende, blant annet i boken \u00abKrigerkultur i en fredsnasjon\u00bb.", "Faren for \u00e5 f\u00e5 et milit\u00e6rt system som lever sitt eget liv p\u00e5 utsiden av samfunnet, med sine egne verdier og holdninger, er et hovedargument mot tanken om et stadig mer profesjonalisert forsvar. Men et vernpliktsforsvar er heller ingen garanti for at de milit\u00e6re opptrer demokratisk til enhver tid. Det tyske Wehrmacht var basert p\u00e5 verneplikt fra 1930-tallet, men gikk lydig Hitlers \u00e6rend, til tross for at slett ikke alle offiserer og soldater selv var nazister. Ogs\u00e5 etter 2. verdenskrig kjenner vi flere tilfeller der udemokratiske milit\u00e6re har gjort statskupp, som i flere latinamerikanske land.", "Det er et utenkelig scenario i v\u00e5rt land. Vi har et forsvar som er underlagt politisk, demokratisk kontroll. De tross alt f\u00e5 som i dag blir valgt ut til en rolle i forsvaret, deler i all hovedsak grunnleggende norske verdier. De som ikke gj\u00f8r det, blir som regel f\u00f8r eller senere oppdaget og satt utenfor, slik tilfellet var med de to norske eks-soldatene som er d\u00f8dsd\u00f8mt i Kongo.", "Det er ingen n\u00f8dvendig sammenheng mellom profesjonelle h\u00e6ravdelinger og en aggressiv krigerkultur. Det p\u00e5pekte doktorgradsstudent Ole J\u00f8rgen Maa\u00f8 ved Luftkrigsskolen nylig i et foredrag i Oslo Milit\u00e6re Samfund. Reaksjonene fra Forsvaret er at dette er en kultur som ikke finnes hos oss. Samtidig har vi i det siste sett intervjuer med enkelte soldater som tyder p\u00e5 det motsatte, men de regnes ikke som s\u00e6rlig representative for den norske yrkessoldat og offiser.", "Vi har mistet fire soldater i Afghanistan. V\u00e5re soldater er stadig oftere i skarpe situasjoner. De blir angrepet av oppr\u00f8rere og m\u00e5 forsvare seg. De kan bli n\u00f8dt til \u00e5 drepe, og de m\u00e5 selv v\u00e6re innstilt p\u00e5 \u00e5 d\u00f8.", "For at det skal v\u00e6re til \u00e5 leve med, m\u00e5 de ha noe enda st\u00f8rre enn seg selv og kameratene \u00e5 d\u00f8 for. Det kan v\u00e6re kampen mot terrorisme og en tryggere fremtid for afghanske kvinner og barn.", "Dagens unge yrkessoldat i internasjonalt oppdrag, kan fortsatt ha noe til felles med Stomperud. Fortsatt finnes det store idealer \u00e5 kjempe for: fred, frihet og demokrati."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "contenthash", "value": "169c6400805ce6db866971890711d5e0fb8e1d3fc0596851aafec2f5526bb74e"}, {"field": "createtime", "value": "2016-01-18T14:06:55.000Z"}, {"field": "description", "value": "Vernepliktig 91 Stomperud m\u00e5tte v\u00e6re innstilt p\u00e5 \u00e5 ofre livet for kvinner, barn og fedreland. Hva skal dagens yrkessoldat v\u00e6re beredt til \u00e5 d\u00f8 for?"}, {"field": "dominantimage", "value": "http://www.adressa.no/incoming/article1335408.ece5/ALTERNATES/w980-default/Jan%20O%20-%20L%C3%B8rdagskommentar%2028.11"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4bc1ec4fe303b029c6887c0974a89d9acaa3fc28.jpg?593fcdd9"}, {"field": "dominantthumbnaildimensions", "value": "300x169"}, {"field": "heading", "value": "D\u00f8 om s\u00e5 det gjelder \u2013 for hva? -adressa.no"}, {"field": "id", "value": "4bc1ec4fe303b029c6887c0974a89d9acaa3fc28"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger"]}, {"field": "kw-classification", "value": "law-government-and-politics"}, {"field": "kw-company", "value": "securitas"}, {"field": "kw-concept", "value": ["vernepliktige soldater", "soldat", "norsk", "forsvar"]}, {"field": "kw-entity", "value": ["aftenposten", "krigerkultur", "hitlers", "wehrmacht", "stomperud", "v\u00e6bner", "oslo milit\u00e6re samfund", "forsvaret", "persaunet", "luftkrigsskolen", "lille norge"]}, {"field": "kw-location", "value": ["somalia", "afghanistan", "s\u00f8rum", "trondheim", "kongo", "tsjad"]}, {"field": "kw-pageclass", "value": "article"}, {"field": "kw-person", "value": ["sverre diesen", "ole j\u00f8rgen maa\u00f8", "anne-grete str\u00f8m-erichsen", "janne haaland matlary"]}, {"field": "kw-taxonomy", "value": ["meninger", "meninger/kommentarer"]}, {"field": "og-image", "value": "http://www.adressa.no/incoming/article1335408.ece5/ALTERNATES/w980-default/Jan%20O%20-%20L%C3%B8rdagskommentar%2028.11"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8 om s\u00e5 det gjelder &ndash; for hva?"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/article1416388.ece"}, {"field": "pageclass", "value": ["article"]}, {"field": "publishtime", "value": "2009-11-28T08:24:30.000Z"}, {"field": "recs-articleid", "value": "1275429"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-publishtime", "value": "2009-11-28T08:24:30.000Z"}, {"field": "recs-rawtitle", "value": "D\u00f8 om s\u00e5 det gjelder &ndash; for hva? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer"]}, {"field": "teaser", "value": "Vernepliktig 91 Stomperud m\u00e5tte v\u00e6re innstilt p\u00e5 \u00e5 ofre livet for kvinner, barn og fedreland. Hva skal dagens yrkessoldat v\u00e6re beredt til \u00e5 d\u00f8 for?"}, {"field": "thumbnail", "value": "http://content-thumbnail.cxpublic.com/content/thumbnail200x150/4bc1ec4fe303b029c6887c0974a89d9acaa3fc28.jpg?593fcdd9"}, {"field": "thumbnailfullheightdimensions", "value": "200x2422"}, {"field": "timestamp", "value": "2017-06-13T11:34:49.000Z"}, {"field": "title", "value": "D\u00f8 om s\u00e5 det gjelder &ndash; for hva?"}, {"field": "url", "value": "http://www.adressa.no/meninger/kommentarer/article1416388.ece"}, {"field": "urlhash", "value": "4bc1ec4fe303b029c6887c0974a89d9acaa3fc28"}], "score": 0.45641607, "siteId": "9222270286501375973", "id": "4bc1ec4fe303b029c6887c0974a89d9acaa3fc28"}

