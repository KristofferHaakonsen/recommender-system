{"fields": [{"field": "modifiedtime", "type": "time", "value": "2012-04-11T16:34:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Nidelva glitrer, v\u00e5rsola varmer. Vi ringer p\u00e5 riktig d\u00f8r. Det er en liten uke siden folkekj\u00e6re Jakob Margido Esp avsluttet karrieren sin ved Tr\u00f8ndelag Teater med \u00d8nskediktet i Theatercaf\u00e9en. 50 \u00e5r etter at han startet som elev ved samme teater. I sommer fyller skuespilleren 67 \u00e5r, og han syns det er p\u00e5 tide \u00e5:", "- Trappe litt ned, gire litt om, som han sier etter at han har hengt opp jakkene v\u00e5re, og vist oss velkomment inn i sin egen lille, lune stue i Dokkgata. Treroms p\u00e5 hundre kvadrat i f\u00f8rste etasje. Jakob Margido flyttet fra By\u00e5sen til Solsiden for 12 \u00e5r siden, da den f\u00f8rste blokka sto ferdig. Det har han aldri angret p\u00e5.", "- Jeg har bodd mange ulike plasser, men aldri trivdes s\u00e5 godt som her. Alt i g\u00e5avstand. Ti minutter til teatret og bare \u00e5 g\u00e5 hjem fra byen. Midt i byen, men likevel stille. Jeg har ikke v\u00e5knet av festbr\u00e5k en eneste natt. Dessuten er det trivelige naboer her, dette er ikke noe j\u00e5lested, sier Jakob Margido.", "Hummer og kanari", "Jakob Margido tar p\u00e5 t\u00f8fler og tasser ut p\u00e5 sin misunnelsesverdige veranda. Myser mot sola, ser p\u00e5 gressflekken nedenfor. Den som snart blir gr\u00f8nn, og full av solslikkende og lekne byborgere. Bare noen meter unna renner Nidelva stille. Herfra er det utsikt til b\u00e5de Nidarosdomen og Royal Garden.", "- Her p\u00e5 verandaen st\u00e5r jeg og kikker p\u00e5 elva \u2013 og sjekker samtidig om det er bra belegg p\u00e5 restauranten ved Royal Garden, smiler Jakob Margido og g\u00e5r inn i stua igjen. Her inne skal han nyte de litt roligere dagene som kommer, og her skal han bli gammel.", "Jakob Margido har det koselig. Varmt innredet, med masse sjel. Leiligheten vitner om et levd liv.", "- Jeg er veldig lite trendy, sier skuespilleren og sl\u00e5r ut med armene. Furu, som jo er trendy igjen. Bunnsolid Chesterfield-salong, en klassiker som aldri g\u00e5r av moten.", "- Jeg har aldri ligget s\u00f8vnl\u00f8s fordi det har kommet noe nytt som jeg bare har m\u00e5ttet ha. Jeg skifter ikke m\u00f8bler hvert \u00e5r, for \u00e5 si det s\u00e5nn. Hjemmet mitt er hummer og kanari. En blanding av store og sm\u00e5 gjenstander fra et langt liv, sier Jakob Margido.", "Leiligheten til Jakob Margido b\u00e6rer absolutt preg av at dette er en mann som samler.", "Jeg tilh\u00f8rer nok den generasjonen som ikke liker \u00e5 kaste, alt kan jo plutselig komme til nytte en dag, smiler Jakob Margido. Riktignok kvittet han seg med en hel container med ting da han flyttet fra By\u00e5sen, men noe ble det da igjen ogs\u00e5.", "Tigre i stua", "Som tigre. Hjemme hos Jakob Margido er det tigre litt overalt. Tigerm\u00f8nster p\u00e5 tepper og pledd. Tigre p\u00e5 bilder og malerier. Til og med en t\u00f8ytiger har f\u00e5tt plass, ved siden av tv-en. Sammen med et lite fake tigerskinn. I vitrineskapet er en hel hylle viet elefanter. P\u00e5 en annen st\u00e5r det kun ugler.", "- Tigre begynte jeg \u00e5 samle p\u00e5 etter et bes\u00f8k p\u00e5 en zoo i Australia. Der ble jeg bare st\u00e5ende og beundre. Fargene, elegansen, styrken. De er jo s\u00e5 flotte! Elefanter og ugler plukker jeg ogs\u00e5 med meg n\u00e5r jeg er ute p\u00e5 reise, det har bare blitt slik. Og det krydrer jo leiligheten, sier samleren.", "At dette er mannen bak Flettfrid Andresen vises ogs\u00e5 i interi\u00f8ret. Det henger bilder p\u00e5 veggene, blant annet av da Flettfrid, den dannede kvinnen fra \u00d8vre Singsaker, m\u00f8tte sine helter. Som australske, verdenskjente Dame Edna, v\u00e5r egen Wenche Foss og tv-detektiven Derrick.", "- Snart m\u00e5 jeg jo rydde opp etter meg i teatret, s\u00e5 da kommer ogs\u00e5 Flettfrids garderobe hit, sier Jakob Margido som riktignok blir pensjonist fra teatret, men som lover \u00e5 fortsette \u00e5 gi oss gjensyn b\u00e5de med Flettfrid og Sivert Kvaksvik.", "Liker \u00e5 kjede seg", "Stua til Jakob Margido er delt i to. En hoveddel med spisestue og salong, og en litt mindre del til tv-titting.", "- Det er greit \u00e5 ha et lite, avskjermet rom i tillegg til det st\u00f8rre. Greit \u00e5 ha tv-en for seg selv, sier pensjonisten som for noen \u00e5r siden gikk til innkj\u00f8p av en god stressless. Her er det bare \u00e5 lene seg bakover og f\u00e5 f\u00f8ttene h\u00f8yt. Da kan tankene bare vandre. For nei da, stresslessen st\u00e5r ikke foran tv-en. Jakob Margido setter seg i det komfortable, sorte skinnet n\u00e5r han ikke skal gj\u00f8re noe som helst. Ikke engang se tv.", "- Denne stolene er det beste m\u00f8blet jeg noensinne har skaffet meg. S\u00e5 ofte jeg kan, s\u00e5 sitter jeg bare her og kjeder meg. Jeg kan sitte her en halvtime og bare kjede meg. Og det er ikke s\u00e5 dumt det, \u00e5 kjede seg alts\u00e5. Man kan faktisk bli kreativ av \u00e5 kjede seg, sier Jakob Margido. Etter at ideene har kommet i go'stolen, s\u00e5 skrives de ned sittende ved spisebordet. S\u00e5 g\u00e5r han videre inn i leiligheten, for finskrivingen gj\u00f8res inne p\u00e5 soverommet, hvor det ogs\u00e5 st\u00e5r et skrivebord med pc.", "Kj\u00f8kkenet venter", "- Go'stolen blir nok viktigere etter hvert, sier Jakob Margido og pr\u00f8ver \u00e5 se for seg fremtiden som pensjonist. Men den kjente skuespilleren ser slett ikke ut som en pensjonist som skal sette seg ned i stolen, og bli sittende. Han er solbrun og sprek.", "- Nei, dette handler jo om \u00e5 slutte mens jeg enn\u00e5 er frisk, og kan f\u00e5 gjort noe annet enn \u00e5 bare v\u00e6re skuespiller. Det skal bli deilig, smiler 66-\u00e5ringen forn\u00f8yd; lettet over avgj\u00f8relsen. Og selv om han blir en aktiv pensjonist, s\u00e5 vil nok naboene i Dokkgata se mer til ham enn de har v\u00e6rt vant til.", "- Ja, jeg blir en del hjemme, i alle fall mye mer enn hva jeg har v\u00e6rt. Og jeg gleder meg til det, sier han bestemt fra stresslessen. Kanskje l\u00e6rer Jakob Margido seg \u00e5 lage mat ogs\u00e5? Det har blitt mye restaurantmat, rett og slett fordi det ikke har v\u00e6rt tid til \u00e5 bli flink p\u00e5 kj\u00f8kkenet. Men kj\u00f8kkenet venter."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d92083be4aade92fbc340ac4d3c85120ea666fdaab85b7bea1296769e78670af"}, {"field": "createtime", "value": "2017-04-30T21:14:12.000Z"}, {"field": "description", "value": "Skuespiller Jakob Margido Esp bor med tigre, elefanter, ugler og Flettfrid Andresen p\u00e5 Solsiden."}, {"field": "dominantimage", "value": "http://www.adressa.no/incoming/article1353281.ece5/ALTERNATES/w980-default/margido31"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/368706848d100478fa045325e0f0592714aed5c0.jpg?5983499a"}, {"field": "dominantthumbnaildimensions", "value": "300x169"}, {"field": "heading", "value": ["Hjemme hos Flettfrid -adressa.no", "Ikke trendy"]}, {"field": "id", "value": "368706848d100478fa045325e0f0592714aed5c0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["skuespiller", "leiligheten", "sitte", "hel", "kjede", "stolen", "tigre", "go stolen", "kj\u00f8kkenet venter", "hjem", "stua", "pensjonist", "teater"]}, {"field": "kw-entity", "value": ["dokkgata", "flettfrid og sivert kvaksvik", "by\u00e5sen", "nidarosdomen og royal garden", "theatercaf\u00e9en", "solsiden", "nidelva", "royal garden", "derrick", "tr\u00f8ndelag teater", "\u00f8vre singsaker", "dame edna", "\u00f8nskediktet"]}, {"field": "kw-location", "value": ["australia", "chesterfield"]}, {"field": "kw-pageclass", "value": "article"}, {"field": "kw-person", "value": ["wenche foss", "jakob margido esp", "jakob margido", "flettfrid andresen", "sivert kvaksvik"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1353281.ece5/ALTERNATES/w980-default/margido31"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjemme hos Flettfrid"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1477259.ece"}, {"field": "pageclass", "value": ["article"]}, {"field": "publishtime", "value": "2010-05-01T18:02:10.000Z"}, {"field": "recs-articleid", "value": "1202171"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-05-01T18:02:10.000Z"}, {"field": "recs-rawtitle", "value": "Hjemme hos Flettfrid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Skuespiller Jakob Margido Esp bor med tigre, elefanter, ugler og Flettfrid Andresen p\u00e5 Solsiden."}, {"field": "thumbnail", "value": "http://content-thumbnail.cxpublic.com/content/thumbnail200x150/368706848d100478fa045325e0f0592714aed5c0.jpg?5983499a"}, {"field": "thumbnailfullheightdimensions", "value": "200x4433"}, {"field": "timestamp", "value": "2017-08-03T16:04:42.000Z"}, {"field": "title", "value": "Hjemme hos Flettfrid"}, {"field": "url", "value": "http://www.adressa.no/forbruker/hjem/article1477259.ece"}, {"field": "urlhash", "value": "368706848d100478fa045325e0f0592714aed5c0"}], "score": 0.95257103, "siteId": "9222270286501375973", "id": "368706848d100478fa045325e0f0592714aed5c0"}

