{"fields": [{"field": "modifiedtime", "type": "time", "value": "2015-04-29T12:58:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Design", "Hjemme hos", "Interi\u00f8r", "Bolig"]}, {"field": "author", "value": ["christine gulbrandsen", "kari byklum"]}, {"field": "body", "value": ["Saken oppdateres.", "\u2014 Vi synes det er moro med en trapp som er litt annerledes enn hos folk flest, sier \u00c6s\u00e6l Sollie.", "Eneboligen hun, mannen og barna bor i, sto ferdig i 2010 og er arkitekttegnet med l\u00f8sninger tilpasset familiens behov. Men trappen var ikke planlagt fra starten av.", "\u2014 Arkitekten tegnet runde vegger i trappe\u00e5pningen, men han hadde ikke spesifisert noe utover det. Siden huset er tegnet spesielt til oss, \u00f8nsket vi ogs\u00e5 et s\u00e6regent uttrykk p\u00e5 trappen.De endte opp med en rund vindeltrapp med eiketrinn og rekkverk i st\u00e5l. Og det som gj\u00f8r trappen enda mer original, er veggene som rammer inn \u00f8verste del av trappen.", "\u2014 De runde veggene er dekket av pleksiglass og eikelister. Striper med pleksiglass er f\u00f8rt ned i spor i eikelistene. Det var en lokal m\u00f8belsnekker som ga oss b\u00e5de ideen og som laget innrammingen i trappe\u00e5pningen. Vi er kjempeforn\u00f8yd med resultatet, sier Sollie.", "Selve vindeltrappen er bestilt hos en trappeprodusent. Veggen av pleksiglass fungerer ogs\u00e5 som delvis vegg inn mot soverommet som ligger bak tappen.", "\u2014 Det er ikke mulig \u00e5 se gjennom pleksiglasset, men det slipper inn lys. Dermed f\u00e5r vi mer lys inn p\u00e5 soverommet og i stuen enn vi ville f\u00e5tt med en tett vegg. Familien som tenkte annerledes:", "Hagen AS er Nordens st\u00f8rste trappeprodusent, og har produsert trapper i Stryn siden 1934. De leverer den tradisjonsrike Stryntrappa og den nyere serien Escalia.", "Tidligere var folk flest mindre opptatt av hva slags trapp de hadde, og det var f\u00e5 som oppgraderte og byttet ut den lakkerte furutrappen som gjerne fulgte med i nybygde hus. Men for omkring 15 \u00e5r siden skjedde det en endring.\u2014 Vi merket at folk begynte \u00e5 bli mer bevisste p\u00e5 hva slags trapp det var i huset, og de ville at den skulle passe til selve huset og resten av interi\u00f8ret. Flere begynte \u00e5 oppgradere trappen f\u00f8r de flyttet inn i nytt hus. Det var ikke vanlig tidligere, sier administrerende direkt\u00f8r i Hagen AS, John Herman Foss Hagen.", "N\u00e5 velger de fleste trappetrinn i eik, gjerne hvitpigmentert, og mange \u00f8nsker rekkverk i herdet glass eller b\u00f8rstet st\u00e5l.", "St\u00e5lvanger er ogs\u00e5 popul\u00e6rt. Vindeltrapper, som familien Sollie har valgt, er ikke s\u00e5 vanlig.", "\u2014 Vindeltrapper er luftige og t\u00f8ffe. En del tror at de tar mindre plass enn trapper med rette trinn, men selv om det visuelt ser slik ut, er ikke det tilfelle. En del \u00f8nsker seg slik trapp, men det er ikke s\u00e5 mange som ender opp med det, sier Foss Hagen.", "Velger man vindeltrapp, b\u00f8r det v\u00e6re adkomst til begge etasjer ogs\u00e5 p\u00e5 annet vis.", "Det er fordi det ofte ikke er mulig \u00e5 b\u00e6re store m\u00f8bler i en slik trapp, og skulle man ha behov for b\u00e5re, kan det ogs\u00e5 bli for trangt.", "\u2014 P\u00e5 90-tallet merket vi behovet for \u00e5 kunne tilby spesiallagde trapper, og da lanserte vi Escalia-serien. Nylig lanserte vi en ny kolleksjon i den serien med rekkverk festet med bolter og trinn i b\u00e5de v\u00e6rbitt og m\u00f8rkbeiset eik, sier Foss Hagen.", "Helt nytt er at selskapet ogs\u00e5 leverer trapper med lys innfelt i trinnene. Det gj\u00f8r ogs\u00e5 Boligtrappen i Kristiansand, for eksempel.", "\u2014 Det aller meste er mulig, men vi ser at de fleste fortrekker lys p\u00e5 veggen. I det siste har vi ogs\u00e5 hatt en \u00f8kt ettersp\u00f8rsel etter trapper i douglasgran, sier daglig leder i Boligtrappen, Thomas Spieler.", "Douglasgran gir brede og lange plankebord og er attraktivt p\u00e5 gulv. Mange \u00f8nsker samme kvalitet i trappen.", "\u2014 En trapp i douglasgran gir et veldig stilig uttrykk, men folk flest velger eiketrinn og glassrekkverk. Det er ogs\u00e5 en del som vil ha vangel\u00f8se trinn, sier Spieler.", "Biljana Jovanovi\u0107 er selvstendig designer og fikk nylig i oppdrag \u00e5 designe en trappel\u00f8sning til en ung barnefamilie som skulle renovere leiligheten sin i Budapest.", "\u2014 De spurte om jeg kunne designe noen trapper som passet inn. Jeg fikk all friheten jeg \u00f8nsket og satte i gang, forteller Jovanovi\u0107.", "Trappen er en kombinasjon av form og funksjon, samtidig som det var noen tekniske begrensninger i rommet hun m\u00e5tte ta hensyn til.", "\u2014 Hullet i gulvet var lite, og kunne ikke gj\u00f8res st\u00f8rre, derfor er trappen ganske bratt. Jeg \u00f8nsket \u00e5 dele spisestuen og stuen uten \u00e5 stenge helt av, og derfor valgte jeg hullete vegger, sier Jovanovi\u0107, og legger til at hun liker \u00e5 skape design som er annerledes enn det en ser til vanlig.", "Gabriella Gustafson og Mattias St\u00e5hlbom ved arkitektkontoret TAF i Sverige har ogs\u00e5 sans for design utenom det vanlig, og laget nylig en trapp til en bolig i Stockholm, som best\u00e5r av furubokser stablet opp\u00e5 hverandre.", "\u2014 Kunden hadde et \u00f8nske om \u00e5 bytte ut den eksisterende stigen mot en trapp. Det var ikke mulighet til \u00e5 lage noe stort hull i bjelkelaget, ei heller var det plass til \u00e5 romme noe annet enn et lite trinn p\u00e5 nedre plan, sier Gabriella Gustafson.Dermed ble arkitektduoen tvunget til \u00e5 lage en trapp med komprimerte m\u00e5l.", "\u2014 Ved \u00e5 lage en trapp hvor trinnene gikk i hverandre, s\u00e5 reduserte vi plassen vi trengte, samtidig som det visuelt ble en veldig skulpturell trapp.", "Trappeprodusenten i Stryn jobber kontinuerlig med \u00e5 kombinere kvalitet, design og sikkerhet.", "Foss Hagen sier at sikkerhetskrav nedfelt i byggeforskriftene krever at det aldri skal v\u00e6re mer enn ti centimeters \u00e5pning mellom trinnene eller i rekkverket, og at det syndes en del mot det.", "\u2014 Hvis det skjer en hjemmeulykke i trappen, kan trappeprodusenten bli stilt til ansvar hvis trappen ikke er levert etter forskriftene. Det kan se kjempekult ut med trinn som n\u00e6rmest bare st\u00e5r rett ut av veggen, men det kan samtidig v\u00e6re farlig, s\u00e5 det er viktig \u00e5 tenke sikkerhet og ikke bare utseende, sier Foss Hagen. Les ogs\u00e5:", "Det koster lite \u00e5 oppgradere trappen som er inkludert i ferdighus, i forhold til \u00e5 bytte den ut etter noen \u00e5r.", "Tenk sikkerhet, det skal v\u00e6re maksimalt ti centimeters \u00e5pning mellom trinnene.", "En vindeltrapp gir luftig preg, men er ofte for trang n\u00e5r en trenger \u00e5 flytte store m\u00f8bler.", "Velger du vindeltrapp b\u00f8r du ha andre adkomstmuligheter i begge etasjer.", "Lys i trappetrinn, p\u00e5 veggen eller p\u00e5 rekkverket \u00f8ker sikkerheten, spesielt n\u00e5r det ellers er m\u00f8rkt i huset.", "Tenk at du skal leve med trappen i mange \u00e5r, s\u00e5 bruk tid p\u00e5 \u00e5 bestemme deg.", "Vis fakta", "Det nyeste er gr\u00e5laserte og m\u00f8rke brunlaserte eiketrinn.", "Hvitlaserte eiketrinn er en klassisk trend.", "Rekkverket i glass og herdet st\u00e5l.", "Trinn og rekkverk festet med st\u00e5lbolter.", "Vangel\u00f8se trinn.", "Vis fakta"]}, {"field": "category0", "value": "bolig"}, {"field": "contenthash", "value": "5c5388933de21b9c02d3f309600ed5d9fa85cd8c2cf6a23d8d627081040a0ba7"}, {"field": "createtime", "value": "2017-01-10T08:26:06.000Z"}, {"field": "description", "value": "Se de kule trappene!"}, {"field": "heading", "value": ["De \u00f8nsket en helt s\u00e6regen trapp -adressa.no", "Folk vil ha eik og glass", "Lys i trinnene", "Ostehull i rekkverket", "Furubokser i stabel", "Tenk sikkerhet"]}, {"field": "id", "value": "c1ab7a2f9b02da960225ef4ecc043f7d2cd93bc7"}, {"field": "keyword", "value": ["Design", "Hjemme hos", "Interi\u00f8r", "Bolig"]}, {"field": "keywords", "value": "Design,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "hagen as"}, {"field": "kw-concept", "value": ["tenk sikkerhet", "trapp"]}, {"field": "kw-entity", "value": ["gabriella gustafson og mattias st\u00e5hlbom", "boligtrappen", "jovanovi\u0107", "escalia", "nordens", "stryntrappa"]}, {"field": "kw-location", "value": ["stockholm", "kristiansand", "budapest", "sverige", "stryn"]}, {"field": "kw-pageclass", "value": "article"}, {"field": "kw-person", "value": ["mattias st\u00e5hlbom", "\u00e6s\u00e6l sollie", "john herman foss hagen", "gabriella gustafson", "foss hagen", "thomas spieler"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/4c45b9e4-262d-42c9-960f-2b4aaea3e425?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De \u00f8nsket en helt s\u00e6regen trapp"}, {"field": "og-type", "value": "article"}, {"field": "og-url", "value": "http://www.adressa.no/bolig/De-onsket-en-helt-saregen-trapp-7845b.html"}, {"field": "pageclass", "value": ["article"]}, {"field": "publishtime", "value": "2015-04-29T12:58:23.000Z"}, {"field": "recs-articleid", "value": "7845"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-04-29T12:58:23.000Z"}, {"field": "recs-rawtitle", "value": "De \u00f8nsket en helt s\u00e6regen trapp -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Se de kule trappene!"}, {"field": "thumbnail", "value": "http://content-thumbnail.cxpublic.com/content/thumbnail200x150/c1ab7a2f9b02da960225ef4ecc043f7d2cd93bc7.jpg?598397c9"}, {"field": "thumbnailfullheightdimensions", "value": "200x2148"}, {"field": "timestamp", "value": "2017-08-03T21:38:17.000Z"}, {"field": "title", "value": "De \u00f8nsket en helt s\u00e6regen trapp"}, {"field": "url", "value": "http://www.adressa.no/bolig/De-onsket-en-helt-saregen-trapp-7845b.html"}, {"field": "urlhash", "value": "c1ab7a2f9b02da960225ef4ecc043f7d2cd93bc7"}], "score": 0.7611684, "siteId": "9222270286501375973", "id": "c1ab7a2f9b02da960225ef4ecc043f7d2cd93bc7"}

