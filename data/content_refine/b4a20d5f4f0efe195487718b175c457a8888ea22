{"fields": [{"field": "modifiedtime", "type": "time", "value": "2012-06-20T09:56:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjerstin rab\u00e5s", "ingeborg refsnes"]}, {"field": "body", "value": ["Saken oppdateres.", "-Ja, hvor kaldt tror du det er p\u00e5 R\u00f8ros, undrer og lemper krykkene inn p\u00e5 bussen i Munkegata i Trondheim.", "Et halvt \u00e5r etter at venstre hofte ble operert, skal hun endelig ta h\u00f8yre. Hun sa seg villig til \u00e5 reise hvor det m\u00e5tte v\u00e6re, bare hun kom seg fortest mulig til kirurgen. N\u00e5 venter en operasjonssal p\u00e5 R\u00f8ros, 67-\u00e5ringen har begynt \u00e5 glede seg til netter uten smerte.", "Brit tar ikke toget. Til det er hun for reiselysten.", "-Bussen skal innom s\u00e5 mange sm\u00e5 steder hvor jeg aldri er, sier hun enkelt mens bussen kj\u00f8rer ut av byen, forbi St. Olavs Hospital, i retning R\u00f8ros.", "Gang p\u00e5 gang har r\u00f8rosingene mobilisert for \u00e5 bevare sykehuset. Hele 19 ganger er det fors\u00f8kt nedlagt, og hver gang har r\u00f8rosingene protestert kraftig. Sist var det tidligere sykehusdirekt\u00f8r Roar Arntzen som gikk inn for \u00e5 flytte den sentrale ortopedivirksomheten fra Bergstaden og til Orkdal sjukehus. For lokalbefolkningen handler det fortsatt om trygghet og s\u00e5rt tiltrengte kvinnearbeidsplasser.", "Likeverdige tilbud", "Tidligere denne uken: Vi m\u00f8ter sykehusdirekt\u00f8r Gunnar Bovim dagen f\u00f8r han skal st\u00e5 ansikt til ansikt med 500 provoserte r\u00f8rosinger p\u00e5 folkem\u00f8te. Han er blitt utfordret til \u00e5 svare p\u00e5 hvorfor det nok en gang er n\u00f8dvendig med en omlegging av aktiviteten.", "\u2013St. Olavs Hospital har en pott p\u00e5 6,6 milliarder kroner som skal fordeles og brukes til et likeverdig helsetilbud for hele regionen. Det betyr at vi til enhver tid m\u00e5 tilpasse aktiviteten innenfor de rammene vi har. All aktivitet som blir drevet mer kostnadskrevende enn n\u00f8dvendig blir derfor satt under lupen, forklarer Bovim.", "Han mener det samtidig er viktig \u00e5 poengtere at de st\u00f8rste omleggingene til n\u00e5 er gjort ved sykehuset p\u00e5 \u00d8ya. \u00c5 legge ned tilbudet p\u00e5 R\u00f8ros er ingen lett sak, og Bovim har forst\u00e5else for lokalbefolkningens \u00f8nske om \u00e5 bevare arbeidsplasser, samt \u00e5 ha tilgang til \u00f8yeblikkelig hjelp i n\u00e6romr\u00e5det.", "\u2013N\u00e5r man er frisk, vil man ha et sykehus i n\u00e6rheten, men blir man syk, er det viktigst \u00e5 ha et sykehus med h\u00f8y kvalitet, sier han, og peker p\u00e5 en modell av et helikopter han har st\u00e5ende.", "\u2013Fremtiden ligger der. Helikoptertjenesten m\u00e5 vi uansett ha, og den kan forbedres.", "\u2013Men det finnes mange eksempler p\u00e5 at n\u00e6rhet til akuttfunksjon ved en trafikkulykke eller et hjerteinfarkt har reddet liv?", "Sp\u00f8rsm\u00e5let f\u00e5r sykehusdirekt\u00f8ren til \u00e5 finne frem et kart over Midt-Norge.", "Det er her mye av kjernen ligger, if\u00f8lge ham, fordi vi allerede har et godt utbygd akuttilbud i hele tr\u00f8ndelagsregionen.", "\u2013N\u00e5r folk blir engasjert for fremtiden for R\u00f8ros sykehus, er det fordi de opplever at vi tar fra dem et helsegode. Men det er grunn til \u00e5 sp\u00f8rre hvorfor folk p\u00e5 R\u00f8ros skal ha et bedre akuttilbud enn for eksempel befolkningen p\u00e5 Fosen, Fr\u00f8ya eller Oppdal? De har like lang reisetid til St. Olavs Hospital som r\u00f8rosingene, som i tillegg har sykehuset p\u00e5 Tynset innen en avstand p\u00e5 55 kilometer, sier Bovim.", "\u2013Og blir man virkelig syk blir det uansett rekvirert helikopter.", "Ut av bussen til 26 minus", "R\u00f8ros stasjon: Tre timer etter at pasient Brit gikk p\u00e5 bussen i Munkegata:", "\u201326 kuldegrader. Jaja. Det f\u00e5r g\u00e5, sier hun og drar trillekofferten forbi trehusene hvor r\u00f8yken st\u00e5r ut av skorsteinene.", "\u2013Synd jeg ikke f\u00e5r til \u00e5 dra p\u00e5 meg ullstillongs, det takler ikke hoftene, sier Brit og finner raskt veien mot sykehuset.", "Hun har v\u00e6rt der f\u00f8r. Den venstre hoften tok hun f\u00f8rste gang p\u00e5 R\u00f8ros. Litt synd at det ble gjort feil under operasjonen og at hun etterp\u00e5 m\u00e5tte ta den om igjen p\u00e5 St. Olavs Hospital. Feilene gjorde operasjonen s\u00e5pass komplisert at de m\u00e5tte rettes opp i byen.", "\u2013Det er menneskelig \u00e5 gj\u00f8re feil, sier Brit, som likevel er trygg n\u00e5r hun nok en gang frivillig g\u00e5r inn d\u00f8rene til sykehuset i Bergstaden.", "Nytt bevegelsessenter", "Tilbake p\u00e5 St. Olavs: I staben til sykehusdirekt\u00f8r Gunnar Bovim har tidligere sykehusdirekt\u00f8r Roar Arntzen f\u00e5tt i oppdrag \u00e5 beregne kostnadene av klinisk virksomhet ved R\u00f8ros.", "Tidligere denne m\u00e5neden orienterte han styret ved St. Olavs Hospital, som skal revidere sin faglige strategi og sitt langtidsbudsjett for sykehuset.", "\u2013Ortopedisk protesekirurgi p\u00e5 R\u00f8ros er ikke liv laga etter 2010, all aktivitet skal i fremtiden foreg\u00e5 p\u00e5 Orkdal sjukehus og St. Olavs Hospital p\u00e5 \u00d8ya. Det kan man totalt spare 25 millioner kroner p\u00e5, if\u00f8lge Arntzen.", "Et motargument fra R\u00f8ros har v\u00e6rt at det koster bare 22,6 millioner kroner \u00e5 drive sykehuset, n\u00e5r inntekter ved driften er medregnet. Flere har ment at sykehusadministrasjonen m\u00e5 g\u00e5 bort fra sitt regnestykke om at det koster 64 millioner kroner \u00e5 drive sykehuset, poliklinikk medregnet. Roar Arntzen tilbakeviser dette.", "\u2013N\u00e5r vi setter opp helsebudsjett m\u00e5 vi bare ta hensyn til reelle utgifter ved drift. Vi f\u00e5r betalt fra staten per operasjon. Da m\u00e5 vi finne ut hvor vi kan gj\u00f8re dette rimeligst.", "Grunnen til at administrasjonen vil flytte protesekirurgien fra R\u00f8ros, er i hovedsak at de p\u00e5 Orkdal og \u00d8ya har kapasitet n\u00e5r det nye Bevegelsessenteret st\u00e5r klart i 2010.", "\u2013Da jeg var sykehusdirekt\u00f8r, fredet jeg aktiviteten ved R\u00f8ros sykehus frem til 2012, men det var f\u00f8r vi visste at byggeprosessen p\u00e5 \u00d8ya tok kortere tid, og at senteret st\u00e5r klart allerede til neste \u00e5r, sier Arntzen.", "Akutthjelp viktig", "P\u00e5 R\u00f8ros er pasient Brit blitt m\u00f8tt av sykepleiere som har hilst p\u00e5 henne etter tur.", "En har fulgt henne ned til bioingeni\u00f8ren som straks har tatt blodpr\u00f8ver. En annen har vist henne rommet hvor hun skal bo i en uke. De f\u00f8rste to dagene skal hun trolig bo alene.", "\u2013Her er det jo flott utsikt ogs\u00e5. Se her, bare det vil gj\u00f8re meg friskere, sier Brit og forteller om kaoset hun opplevde p\u00e5 St. Olavs der mange pasienter l\u00e5 i korridorene.", "\u2013Det var riktignok f\u00f8r avdelingen var ferdigbygget, presiserer hun, f\u00f8r en sykepleier ber henne skynde seg ned til legen. Han tar seg tid mellom to operasjoner for \u00e5 snakke med Brit og forberede inngrepet i morgen. I det hun kommer inn til Leif Persen, f\u00e5r legen en oppringning p\u00e5 vakttelefonen.", "\u2013Huff da, sier han. Persen har n\u00e5 \u00e9n pasient som skal skrives inn, en annen som venter for en to timers hofteoperasjon og en tredje som har kommet inn for \u00f8yeblikkelig hjelp. Legen trekker pusten og g\u00e5r likevel gjennom papirene sammen med Brit. Snart er de ferdige. P\u00e5 under \u00e9n time har Brit f\u00e5tt rom, tatt blodpr\u00f8ver, blitt innskrevet og f\u00e5tt middag servert p\u00e5 dagligstua. Persen forsvinner til pasienten p\u00e5 akutten og videre til operasjonen.", "R\u00f8ros-pasienter drar til byen", "P\u00e5 sjefskontoret p\u00e5 St. Olavs fortsetter Bovim \u00e5 forklare hvorfor han g\u00e5r inn for \u00e5 legge ned tjenester som s\u00e5 tydelig blir skattet av brukerne.", "Han hevder at v\u00e5rt forbruksm\u00f8nster av helsetjenester er et annet enn det vi tror. Det bekrefter ogs\u00e5 Roar Arntzen. Mens storparten av dem som", "behandles ved R\u00f8ros sykehus kommer fra Trondheims-regionen, velger r\u00f8rosingene selv \u00e5 dra til Trondheim eller Tynset. Av 1260 sykehusopphold ved sykehuset p\u00e5 R\u00f8ros i 2008, kom 336 av pasientene fra n\u00e6romr\u00e5det R\u00f8ros og Holt\u00e5len. 200 av disse fikk utf\u00f8rt ortopediske inngrep p\u00e5 R\u00f8ros, mens 60 kom for \u00f8yeblikkelig hjelp. Det betyr at n\u00e6r 1000 pasienter \u00e5rlig blir fraktet fra Trondheim til R\u00f8ros.", "\u2013Tallene forteller at det bare er litt mer enn \u00e9n person i uka som kommer for \u00f8yeblikkelig hjelp, noe som viser at R\u00f8ros sykehus spiller en sv\u00e6rt liten rolle i \u00f8yeblikkelig-hjelp tilbudet for lokalbefolkningen. Det er faktisk bare snakk om rundt fem prosent, p\u00e5peker Arntzen, og viser til at det totalt var 1200 personer fra denne regionen som hadde behov for \u00f8yeblikkelig hjelp i 2008.", "\u2013De fleste pasientene dro til St. Olavs Hospital i Trondheim eller til Tynset sykehus, som bare ligger 55 kilometer unna R\u00f8ros sentrum, sier Arntzen.", "St. Olavs Hospital p\u00e5 \u00d8ya mottok 500 \u00f8yeblikkelig hjelp-pasienter fra denne region.", "I 2007 mottok sykehuset Innlandet, som sykehuset p\u00e5 Tynset er en del av, 700 tilfeller av \u00f8yeblikkelig hjelp fra S\u00f8r-Tr\u00f8ndelag.", "\u2013Det fremg\u00e5r ikke av tallene hvilke kommuner disse pasientene kommer fra, med det er naturlig \u00e5 konkludere med at de fleste av disse kommer fra fjellkommunene R\u00f8ros og Holt\u00e5len, mener Arntzen.", "I tillegg blir rundt 60 pasienter stabilisert for videre transport til Trondheim av anestesilege.", "God timebetaling", "Den skarpe februarsola skinner inn i dagligstua p\u00e5 sykehuset p\u00e5 R\u00f8ros. I etasjene under pasientene opererer legene, for sv\u00e6rt god timebetaling. Leger som jobber p\u00e5 R\u00f8ros, er i hovedsak leger fra St. Olavs som bruker tiden de har oppspart til avspasering p\u00e5 \u00e5 jobbe noen timer ekstra. Mange av dem har hytte i omr\u00e5det, og betalingen blir utbetalt som overtid.", "\u2013Det er jo nesten umoralsk, sier en av pasientene, som ikke kan forst\u00e5 at legene kan ha s\u00e5 gode ordninger for overtidsbetaling for \u00e5 jobbe fra R\u00f8ros.", "Magnar fra Haltdalen og Gerd fra By\u00e5sen i Trondheim rister ogs\u00e5 p\u00e5 hodet. De vil ikke kritisere behandlingen de har f\u00e5tt. Den har gjort dem begge str\u00e5lende forn\u00f8yde. Men de synes det er ille at legene skal ta s\u00e5 grovt betalt for \u00e5 trekke kniven.", "\u2013Det burde v\u00e6re mulig \u00e5 lage turnusordninger slik at legene var pliktig til \u00e5 komme hit en uke fra byen, sier Magnar.", "Gerd har reist fra Trondheim til R\u00f8ros, fordi hun \u00f8nsket \u00e5 komme raskere til operasjonsbordet.", "\u2013Her p\u00e5 R\u00f8ros er det ogs\u00e5 en s\u00e6regen ro og omsorg som blir gitt oss pasienter. Etter en operasjon kan du v\u00e6re veldig sliten. Da er det ikke godt \u00e5 v\u00e6re et sted hvor du ikke t\u00f8r \u00e5 kalle p\u00e5 pleieren, sier Gerd.", "\u2013Helse og helbred handler om mye mer enn en operasjon. Her p\u00e5 R\u00f8ros blir vi kjent b\u00e5de med pasienter og pleiere, sier Magnar.", "Snart g\u00e5r diskusjonen livlig rundt bordet om hofteoperasjoner og rehabilitering. Idet vi forlater pasientene, ler de s\u00e5 krykkene rister n\u00e5r det fortelles om en bed\u00f8velse som ikke skal ha sl\u00e5tt helt heldig til.", "Legehonorarer", "De fleste legene som s\u00f8rger for protese- og ortopedioperasjonene ved R\u00f8ros sykehus er ansatt ved St. Olavs Hospital og jobber i Trondheim.", "\u2013Det er ett unntak og det er hjertemedisinsk poliklinikk. Der er det \u00e9n lege som bor i fjellregionen, men han er tjenestepliktig b\u00e5de i Trondheim og p\u00e5 R\u00f8ros, sier Arntzen.", "Det har aldri v\u00e6rt utlyst noen legestilling p\u00e5 R\u00f8ros. Det forklarer Bovim slik:", "\u2013Erfaring viser at det har v\u00e6rt problematisk \u00e5 f\u00e5 p\u00e5 plass kompetente legespesialister p\u00e5 Orkdal og Tynset. Vi har derfor valgt \u00e5 hente leger fra v\u00e5r egen portef\u00f8lje. Slik vet vi at vi kan tilby et godt faglig tilbud, sier Bovim.", "I alt mottok legene fra St. Olavs Hospital ni millioner kroner for ekstraarbeidet p\u00e5 R\u00f8ros i 2008. If\u00f8lge l\u00f8nningskontoret var det 74 leger som delte p\u00e5 oppgaven.", "\u2013Det h\u00f8yeste honoraret var p\u00e5 vel 400 000 kroner, mens hovedvekten ligger p\u00e5 fra 100 000 kroner til 230 000 kroner, opplyser Arntzen.", "Sykehusdirekt\u00f8r Bovim er ikke forn\u00f8yd med ordningen, men den har gjort det mulig \u00e5 skape et trygt tilbud. Fra sykehuset p\u00e5 R\u00f8ros registrerer overlege Leiv Persen at sykehusadministrasjonen igjen trekker frem legenes l\u00f8nninger som argument for \u00e5 kutte ut ortopedisk avdeling p\u00e5 R\u00f8ros.", "\u2013Vi jobber n\u00e5r vi egentlig skulle hatt fri. I dette tidsrommet hjelper vi med \u00e5 ta unna rundt tusen operasjoner som de ikke f\u00e5r gjort i Trondheim. Dette er operasjoner som uansett m\u00e5 bli gjort p\u00e5 legers overtid, sier Persen.", "Denne gangen ser det ut til at r\u00f8rosingene m\u00e5 si takk og farvel til et fremtidig ortopedi og protesekirurgitilbud p\u00e5 R\u00f8ros. En hurtigarbeidende gruppe skal finne nye funksjoner for R\u00f8ros sykehus. Sykehusdirekt\u00f8r Gunnar Bovim er nemlig fast bestemt p\u00e5 at det er p\u00e5 tide med en omlegging.", "Fremtiden", "\u2013Sykehusstrukturen i Norge og Midt-Norge i dag er basert p\u00e5 et bosettingsm\u00f8nster, en n\u00e6ringslivsstruktur og et transporttilbud som eksisterte p\u00e5 1930-tallet. Jeg er positiv til at Helse-Midt tar en tydeligere styring av den fremtidige driften ved R\u00f8ros sykehus. Og at ogs\u00e5 ordf\u00f8reren p\u00e5 R\u00f8ros skal v\u00e6re med i jobben videre. Helse-Midt har et st\u00f8rre handlingsrom enn det St. Olavs Hospital har. Jeg vil bidra til \u00e5 finne gode l\u00f8sninger, sier Bovim. Selv kunne han \u00f8nske seg et rehabiliteringstilbud p\u00e5 R\u00f8ros.", "P\u00e5 telefon fra R\u00f8ros maner ordf\u00f8rer Hans Vintervold til optimisme:", "\u2013Kampen for sykehuset er den viktigste jobben R\u00f8ros har foran seg de neste to \u00e5rene. Med Helse Midt- Norge p\u00e5 banen tror jeg vi skal f\u00e5 til et samarbeid som gir langsiktige og b\u00e6rekraftige planer for sykehuset.", "Vil bli frisk", "I dagligstuen p\u00e5 R\u00f8ros sykehus leser pasient Brit Lindebrekke om r\u00f8rosingene som ikke vil gi opp kampen om sykehuset. En og annen pasient er innom og nikker anerkjennende til oppslaget i Arbeidets Rett.", "Brit lener seg tilbake, trekker pusten og tenker p\u00e5 at hun snart vil v\u00e6re ferdig med hofteoperasjonene. Snart vil hun kunne g\u00e5 igjen. V\u00e6re ute. Planlegge fjellturer. Hun skal ikke vente mer p\u00e5 leger eller blodpr\u00f8ver, bare operasjonen gjenst\u00e5r.", "\u2013Da jeg var pasient p\u00e5 St. Olavs hilste jeg knapt p\u00e5 en lege f\u00f8r operasjonen. Og jeg ble skrevet ut av en som ikke s\u00e5 meg. Han ga meg en sykmelding jeg slett ikke ville ha. F\u00e5 dager senere m\u00e5tte jeg g\u00e5 til fastlegen min \u00e5 be ham om \u00e5 gj\u00f8re den om: Jeg ville jo jobbe, sier Brit bestemt.", "Sola lager krystaller i saftglassene p\u00e5 dagligstua. Fjellene i bakgrunnen innbyr til skispor.", "\u2013Jeg gleder meg til \u00e5 kaste krykkene for godt, sier Brit og forteller om en l\u00f8ype som skal v\u00e6re fin der borte i s\u00f8r\u00f8st et sted.", "Mange kan diskutere lenge hvor pasientene skal skrives inn. For pasientene handler det uansett bare om \u00e5 bli tatt vare p\u00e5. Og bli frisk."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "3555b94f04aac62cbe7920e5ca0802ea3974d50d040e807fd078dc886bdfadfc"}, {"field": "createtime", "value": "2017-04-30T12:06:00.000Z"}, {"field": "description", "value": "Sykehusdirekt\u00f8r Gunnar Bovim har ikke lenger samvittighet til \u00e5 bruke 60 millioner kroner p\u00e5 \u00e5 frakte pasienter og godt betalte leger fra Trondheim til R\u00f8ros. Han vil ha mer helse for pengene."}, {"field": "dominantimage", "value": "http://www.adressa.no/incoming/article1297923.ece5/ALTERNATES/w980-default/StOlavs%20budsjett%2005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b4a20d5f4f0efe195487718b175c457a8888ea22.jpg?5992bb43"}, {"field": "dominantthumbnaildimensions", "value": "300x169"}, {"field": "heading", "value": "Derfor vil Bovim droppe krykketurer til R\u00f8ros -adressa.no"}, {"field": "id", "value": "b4a20d5f4f0efe195487718b175c457a8888ea22"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "health-and-fitness"}, {"field": "kw-concept", "value": ["pasient", "sykehus", "lege", "\u00f8yeblikkelig hjelp", "millioner kroner"]}, {"field": "kw-entity", "value": ["gerd", "st. olavs", "fosen", "\u00f8ya", "by\u00e5sen", "orkdal og tynset", "olavs hospital", "norge og midt-norge", "arbeidets rett", "brit lindebrekke", "magnar", "hans vintervold", "haltdalen og gerd", "st. olavs hospital", "helse-midt", "innlandet", "munkegata", "bergstaden", "bevegelsessenteret", "r\u00f8ros og holt\u00e5len", "helse midt", "persen", "orkdal og \u00f8ya"]}, {"field": "kw-location", "value": ["fr\u00f8ya", "s\u00f8r-tr\u00f8ndelag", "midt-norge", "orkdal", "tynset", "oppdal", "r\u00f8ros", "trondheim"]}, {"field": "kw-pageclass", "value": "article"}, {"field": "kw-person", "value": ["leif persen", "roar arntzen", "leiv persen", "gunnar bovim"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1297923.ece5/ALTERNATES/w980-default/StOlavs%20budsjett%2005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor vil Bovim droppe krykketurer til R\u00f8ros"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article1275021.ece"}, {"field": "pageclass", "value": ["article"]}, {"field": "publishtime", "value": "2009-02-13T12:24:40.000Z"}, {"field": "recs-articleid", "value": "868375"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2009-02-13T12:24:40.000Z"}, {"field": "recs-rawtitle", "value": "Derfor vil Bovim droppe krykketurer til R\u00f8ros -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Sykehusdirekt\u00f8r Gunnar Bovim har ikke lenger samvittighet til \u00e5 bruke 60 millioner kroner p\u00e5 \u00e5 frakte pasienter og godt betalte leger fra Trondheim til R\u00f8ros. Han vil ha mer helse for pengene."}, {"field": "thumbnail", "value": "http://content-thumbnail.cxpublic.com/content/thumbnail200x150/b4a20d5f4f0efe195487718b175c457a8888ea22.jpg?5992bb43"}, {"field": "thumbnailfullheightdimensions", "value": "200x2942"}, {"field": "timestamp", "value": "2017-08-15T09:13:39.000Z"}, {"field": "title", "value": "Derfor vil Bovim droppe krykketurer til R\u00f8ros"}, {"field": "url", "value": "http://www.adressa.no/nyheter/sortrondelag/article1275021.ece"}, {"field": "urlhash", "value": "b4a20d5f4f0efe195487718b175c457a8888ea22"}], "score": 0.74372435, "siteId": "9222270286501375973", "id": "b4a20d5f4f0efe195487718b175c457a8888ea22"}

