{"fields": [{"field": "modifiedtime", "type": "time", "value": "2012-04-18T12:10:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ASLE TOJE", "Forsker ved", "Cambridge", "University. Det er ikke ofte vi h\u00f8rer om Trygve Lie n\u00e5 for tiden. Ting har endret seg siden 1950-tallet slik Niels Fredrik Dahl beskriver det i boka \u00abP\u00e5 vei til en venn\u00bb. Der er Trygve Lie landets mest respekterte mann. Han som skapte fred i verden og som fikk n\u00f8kkelen til Norges st\u00f8rste leilighet - i landets h\u00f8yeste bygg - av selveste Kongen. I dag er det etterf\u00f8lgeren Dag Hammarskj\u00f6ld som er FNs fremste ikon. Ikke like mye st\u00e5r tilbake etter Trygve Lie. Et galleri i New York, en ramponert statue p\u00e5 Furuset Senter.", "Min interesse for den norske generalsekret\u00e6ren ble vekket da jeg en h\u00f8stdag p\u00e5 Manhattan stoppet foran et bord med brukte b\u00f8ker til to dollar. Der, mellom Le Carr\u00e9 og Harry Potter, l\u00e5 en bok med hvitt omslag. Trygve Lie \u00abIn the Cause of Peace\u00bb. Som leseopplevelse er boken n\u00f8ktern, velskrevet og - som autobiografier flest - behagelig s\u00f8vndyssende. Ikke da Oslo lanseres mulig hjemby for FN, eller da det bryter ut krig i Korea - selv ikke da USA og Sovjet sl\u00e5r seg sammen og omst\u00f8ter valget av Paul-Henri Spaak til ledervervet i FN, kommer Lie ut av sin avm\u00e5lte stil.", "Trygve Lie var en uventet lederkandidat. Han blir selv vag n\u00e5r han beskriver omstendighetene da valget av belgieren ble annullert og Norges utenriksminister ble skj\u00f8vet inn p\u00e5 den internasjonale scenen. Vi vet i dag at Spaaks tro p\u00e5 en Europeisk union var uakseptabel i Moskva. Men hvorfor falt valget p\u00e5 hva Lies sekret\u00e6r, Brian Urquhart, senere beskrev som \u00aben obskur norsk politiker?\u00bb. Konfrontert med dette utsagnet svarte datteren, Guri Lie Zeckendorf: \u00abfars kandidatur sto p\u00e5 egne ben, han b\u00f8r tvert om regnes som en av FNs arkitekter\u00bb.", "En annen versjon som verserte p\u00e5 den tiden var at Lie ble h\u00e5ndplukket av Moskva fordi han som norsk justisminister hadde vist seg f\u00f8yelig da Leon Trotskij ble kastet ut av landet i 1936. Torgrim Titlestad mener \u00e5 ha funnet Lies navn p\u00e5 Sovjets l\u00f8nningsliste tidlig p\u00e5 1920-tallet. Trotskijs norske livvakt, Nils Dahl, hevder i et intervju i \u00abRevolutionary History\u00bb at Trygve Lie fikk kommunistlederen isolert for \u00e5 hindre at han tok til motm\u00e6le under Moskvaprosessene, hvor han ble d\u00f8mt til d\u00f8den \u00abin absentia\u00bb. Selv hevdet Lie at utvisningen kom av brutte asylvilk\u00e5r.", "S\u00e5 en pikant vending. I New York m\u00f8ter Trygve Lie sjefanklageren fra Moskvaprosessene. Andrej Vysjinskij - mannen som hadde presidert over likvideringen av bolsjevikpartiets gamle garde - er n\u00e5 Sovjetisk utsending til Sikkerhetsr\u00e5det. Pierre Brou\u00e9 beskriver i boka \u00abMosvaprosessene\u00bb hvordan Vysjinskij, trolig vitende om bruken av tortur og falske anklager, rev l\u00f8s i de knekte mennene p\u00e5 anklagebenken. D\u00f8dsdommen over Trotskij ble fullbyrdet av en Stalin-agent i 1940.", "Trygve Lie kastet seg inn i arbeidet med \u00e5 bygge en ny verdensorden. Han kjempet for en annen, mektigere organisasjon enn dagens FN, og truet flere ganger med \u00e5 g\u00e5 av n\u00e5r han f\u00f8lte seg motarbeidet av stormaktene. Som generalsekret\u00e6r st\u00f8ttet han opprettelsen av Israel og Indonesia. Han overs\u00e5 tilbaketrekkingen av sovjetiske tropper fra Iran og sto sentralt i FNs inntreden i Korea-krigen i 1950. Alt syntes \u00e5 ligge til rette for gjenvalg og fem nye \u00e5r.", "Fram til mai 1950 var Trygve Lie eneste kandidat til toppvervet. S\u00e5 skjedde det noe. I oktober var han ikke lenger akseptabel for Moskva. Guri Hjeltnes har pekt ut Lies h\u00e5ndtering av Korea-krigen og Mccarthyismen som viktige faktorer. Men det er trolig ikke hele forklaringen. I biografien beskriver Lie hvordan han alt fra 1949 faller som offer for sviende personangrep fra den sovjetiske delegasjonen. Hadde nordmannen vist seg mindre f\u00f8yelig enn antatt?", "Igjen sto Lie overfor Vysjinskij. Da han utviste Trotskij i 1936 valgte ministeren pragmatikk over prinsipp. Asylanten m\u00e5tte for enhver pris ikke f\u00e5 lille Norge p\u00e5 kollisjonskurs med Sovjet. Skammelig, ja vel. Med makt f\u00f8lger ansvar. Som dikteren Charles P\u00e9guy sa det \u00ab\u00c5 ha rene hender kan ogs\u00e5 bety at man ikke har noen hender\u00bb. Lie var ikke redd for \u00e5 ta ubehagelige avgj\u00f8relser. I 1950 sitter Lie p\u00e5 sitt kontor og h\u00f8rer Vysjinskij \u00e6rekrenke ham for verdenspressen. Parallellen er sl\u00e5ende til da Trotskij satt isolert p\u00e5 Hurum og lyttet til sin egen rettssak p\u00e5 Radio Moskva.", "En vinterdag da jeg s\u00f8kte ly for regnet p\u00e5 1st Avenue traff jeg en venn som arbeider i FN. Over en plastkopp kaffe med utsikt til den tomme sikkerhetsr\u00e5dssalen fortalte han: \u00abLie var nok betraktelig sterkere enn det supermaktene hadde trodd da de valgte ham. Han s\u00e5 seg mer som en selvstendig maktfaktor enn som en gallionsfigur. Striden mellom Lie og Sovjet var viktig. Det ble da endelig klart at generalsekret\u00e6ren ikke har noe mandat utover den st\u00f8tte han til enhver tid har blant medlemsstatene. Lies avgang bekreftet at makta r\u00e5r - ogs\u00e5 i FN.", "Den utadvendte og selvbevisste nordmannen ble etterfulgt i 1953 av den lavm\u00e6lte aristokraten Dag Hammarskj\u00f6ld som d\u00f8de i en flyulykke i 1961. Svenskens navn pryder i dag gater og parker verden over. Det er ikke \u00e5penbart hvorfor Hammarskj\u00f6ld skulle form\u00f8rke Trygve Lie. En faktor er nok valgene som Lie gjorde, som gj\u00f8r han til en kontroversiell figur den dag i dag. Eller kan hende at det er s\u00e5 enkelt at vi har en tendens til \u00e5 huske ledere som falt i tjeneste - og \u00e5 glemme de som bare fikk sitte i en periode?", "Trygve Lie er en av f\u00e5 politikere fra sm\u00e5 land som har n\u00e5dd helt til topps internasjonalt. En mann i det moderne Norges selvbilde: pragmatisk, idealistisk - en patriot med sterk tro p\u00e5 samarbeid. Han ledet FN gjennom en brytningstid da seieren over nazismen ble avl\u00f8st av kald krig mot kommunismen - og ble p\u00e5 sett og vis ett av denne krigens ofre.", "For med ett var det over. Like motvillig som han hadde blitt dyttet inn p\u00e5 scenen, ble Trygve Lie skubbet av. Det var ikke lett \u00e5 komme tilbake. Hjem til et sosialdemokrati s\u00e5 ulikt de forfinede FN-kretsene. I Norge foretrakk man fra begynnelsen \u00e5 forholde seg til FN som abstrakt id\u00e9 i stedet for som maktpolitisk realitet.", "Ideen om FN som antitesen til stormaktsmaktpolitikk har blitt en hj\u00f8rnestein i v\u00e5rt hjemlige politiske konsensus. Norske politikere kan uten \u00e5 bli motsagt presentere FN som universall\u00f8sning: et alternativ til b\u00e5de EU og NATO. Organisasjonens skyggesider blir glanset over eller ignorert. En av grunnene til at vi skal huske Trygve Lie er kan hende som et norsk perspektiv fra virkelighetens internasjonale politikk - hvor skitne hender er et tegn p\u00e5 makt.", "at292@cam.ac.uk"]}, {"field": "category0", "value": "import"}, {"field": "contenthash", "value": "e0eabfd8334812c5023f641da58f780207e7ef68a0324bd1e0a17dca0f4b3e4b"}, {"field": "createtime", "value": "2016-02-01T07:23:41.000Z"}, {"field": "description", "value": "Trygve Lie ledet FN gjennom en brytningstid da seieren over nazismen ble avl\u00f8st av kald krig mot kommunismen - og ble p\u00e5 sett og vis ett av denne krigens ofre. Spillet i kulissene er interessant."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70719a83d0b9a9539b7326477df7936f162e6152.jpg?5999b14a"}, {"field": "dominantthumbnaildimensions", "value": "256x256"}, {"field": "heading", "value": "P\u00e5 sporet       av Trygve Lie -adressa.no"}, {"field": "id", "value": "70719a83d0b9a9539b7326477df7936f162e6152"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "import"}, {"field": "kw-classification", "value": "law-government-and-politics"}, {"field": "kw-concept", "value": ["norsk politiker", "mann", "dag", "norsk", "beskrev", "makt", "sto", "valget", "kald krig", "krig", "hende", "krigens ofre", "bok"]}, {"field": "kw-entity", "value": ["hjeltnes", "revolutionary history", "sovjetisk", "paul-henri spaak", "mccarthyismen", "lie og sovjet", "le carr\u00e9 og harry potter", "lie", "mosvaprosessene", "n. over", "avenue", "sikkerhetsr\u00e5det", "kongen", "in the cause", "israel og indonesia", "vysjinskij", "radio moskva", "europeisk", "guri lie zeckendorf", "sovjet", "o. organisasjonens", "spaaks", "korea", "le carr\u00e9", "peace", "moskvaprosessene", "furuset senter", "stalin"]}, {"field": "kw-location", "value": ["manhattan", "oslo", "norge", "hurum", "new york", "iran"]}, {"field": "kw-pageclass", "value": "article"}, {"field": "kw-person", "value": ["brian urquhart", "leon trotskij", "charles p\u00e9guy", "pierre brou\u00e9", "harry potter", "niels fredrik dahl", "torgrim titlestad", "nils dahl", "dag hammarskj\u00f6ld", "trygve lie"]}, {"field": "kw-taxonomy", "value": "import"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 sporet av Trygve Lie"}, {"field": "og-type", "value": "article"}, {"field": "og-url", "value": "http://www.adressa.no/import/article706903.ece"}, {"field": "pageclass", "value": ["article"]}, {"field": "publishtime", "value": "2006-08-23T04:00:00.000Z"}, {"field": "recs-articleid", "value": "1969770"}, {"field": "recs-category-type", "value": "taxonomy"}, {"field": "recs-category0", "value": "taxonomy|import"}, {"field": "recs-publishtime", "value": "2006-08-23T04:00:00.000Z"}, {"field": "recs-rawtitle", "value": "P\u00e5 sporet av Trygve Lie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "import"}, {"field": "teaser", "value": "Trygve Lie ledet FN gjennom en brytningstid da seieren over nazismen ble avl\u00f8st av kald krig mot kommunismen - og ble p\u00e5 sett og vis ett av denne krigens ofre. Spillet i kulissene er interessant."}, {"field": "thumbnail", "value": "http://content-thumbnail.cxpublic.com/content/thumbnail200x150/70719a83d0b9a9539b7326477df7936f162e6152.jpg?5999b14a"}, {"field": "thumbnailfullheightdimensions", "value": "200x1265"}, {"field": "timestamp", "value": "2017-08-20T15:56:58.000Z"}, {"field": "title", "value": "P\u00e5 sporet av Trygve Lie"}, {"field": "url", "value": "http://www.adressa.no/import/article706903.ece"}, {"field": "urlhash", "value": "70719a83d0b9a9539b7326477df7936f162e6152"}], "score": 1.0144378, "siteId": "9222270286501375973", "id": "70719a83d0b9a9539b7326477df7936f162e6152"}

