{"fields": [{"field": "modifiedtime", "type": "time", "value": "2012-04-19T14:43:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jakob er 93 \u00e5r og bru-entusiast. Rennebu er elvelandet der folk til alle tider har p\u00f8nsket ut nye m\u00e5ter \u00e5 komme seg over p\u00e5 den andre siden. Vi er oppdagelsesreisende bru-amat\u00f8rer som kj\u00f8rer opp gjennom Orkdalen p\u00e5 leting etter veihistoriske godbiter.", "Vi er ikke de f\u00f8rste. I en av nittitallets mest kjente kj\u00e6rlighetsfilmer spiller Clint Eastwood en fotograf p\u00e5 bru-reportasje i Madison County. Fotografen v\u00e5r ligner ikke mye p\u00e5 Clint, og vi treffer ikke noen Meryl Streep-kloning klar for eventyr, men allerede p\u00e5 Stor\u00e5s treffer vi Ellen S\u00f8rl\u00f8kk og Ingrun Skj\u00f8lberg som bryr seg om bruer. Og det skal bli flere damebekjentskaper.", "Sovner fra st\u00e5lsnadder", "Formiddagen bruker vi til \u00e5 studere en serie jernbruer (eller fagverksbruer som ekspertene kaller dem) i nedre del av dalf\u00f8ret. Over hundre \u00e5r etter at de ble introdusert, utstr\u00e5ler de fortsatt en effektiv og litt kald modernisme. Noe som nesten f\u00e5r oss til \u00e5 overse skj\u00f8nnheten i st\u00e5lkonstruksjonenes bueformede spenn. Jeg skammer meg over \u00e5 m\u00e5tte innr\u00f8mme at jeg i ett tilfelle, ved \u00c5 bru, ikke g\u00e5r ut i det r\u00e5kalde oktobergufset, men holder meg inne i bilen mens Dan fotograf gj\u00f8r jobben. S\u00e5 blind er jeg for fagverkbruenes tidstypiske st\u00e5l-ekstase fra fremsynt norsk veiutbygging 30- og 40-\u00e5rene at jeg dupper av i noen minutter. Unnskyldningen er at tankene mine er hos andre skj\u00f8nnheter, jeg har h\u00f8rt at det finnes hengebruer i Rennebu", "Fakta og fiskesuppe", "Ved det bratte Ramnberget passerer vi grensen mellom Meldal og Rennebu. Elva er ute av syne. Vi blir r\u00e5dville. Hvor skal vi begynne? Vi skj\u00f8nner at vi trenger lokalkjent hjelp. Dan har en fortid som museumsmann og ringer Birgit Foss i Rennebu historielag. Hun er rette kvinne. Ikke bare serverer hun nydelig fiskesuppe med flatbr\u00f8d og r\u00f8d saft, hun setter oss p\u00e5 sporet av brubyggeren Sivert Gunnes. Fra bokhylla finner Birgit fram historielagets \u00e5rsskrift fra 1984. Her har Jakob P. Gunnes en artikkel om onkelen Sivert. Vi leser og blir fascinert av historien og imponert over skribenten.", "Historien om Sivert", "Gunnes-grenda l\u00e5 litt avsides til p\u00e5 s\u00f8rsiden av elva, tvers overfor Stamnan som den gang begynte \u00e5 utkonkurrere Voll som bygdesentrum. Sivert var en framskrittets mann og fant ut at de trengte en bru.", "Da han fikk se et bilde av ei hengebru i et amerikansk blad, skj\u00f8nte han straks at det m\u00e5tte g\u00e5 an \u00e5 bygge noe slikt i Rennebu ogs\u00e5. Ved hjelp av en mekaniker-h\u00e5ndbok, klarte han \u00e5 beregne konstruksjonen, og han fikk med seg herredsstyret p\u00e5 et dugnadsprosjekt til fem tusen kroner. Brua ble bygd i 1895 ved Gr\u00f8tan, et par kilometer opp i dalen for Gunnes. Her var elva litt smalere, s\u00e5 bruspennet ble p\u00e5 31 meter. Etter hvert fikk Sivert Gunnes ry over hele fylket som en dyktig brubygger, og han bygde i alt \u00e5tte bruer, alle med samme karakteristiske konstruksjon. Det ble fem i Rennebu og Meldal, dessuten en p\u00e5 Kvikne, en i Vallersund og en i Selbu. Bare den p\u00e5 Kvikne og den p\u00e5 Gr\u00f8tan st\u00e5r i dag.", "Gunnes ble ogs\u00e5 ordf\u00f8rer i Rennebu. Etter at han d\u00f8de, satte s\u00f8nnen Jacob opp tre bruer etter farens oppskrift.Jakob blir medI morgen skal vi inspisere hengebruer!", "Som oppladning tar vi en kveldstur til fjells og ser p\u00e5 en annen av Birgits anbefalinger. D\u00f8\u00e5brua er en liten, men prektig to hundre \u00e5r gammel steinhvelvbru. Hvor mange hestekjerrer han den b\u00e5ret p\u00e5 sin rygg?", "93-\u00e5rige Jakob", "I kald morgensol drar vi til Jakob historieskriver p\u00e5 Berk\u00e5k. Hjemme p\u00e5 g\u00e5rden hos 93-\u00e5ringen er veggene fulle av bilder han har malt selv, mange av dem er n\u00f8yaktige gjengivelser av bruer i omr\u00e5det, blant annet hengebrua p\u00e5 Gr\u00f8tan. Akkurat n\u00e5 holder han p\u00e5 med et maleri av den store steinhvelvbrua p\u00e5 Dovrebanen ved Ulsberg.", "Joda, Jakob blir med oss p\u00e5 bru-befaring. Han er sprek til bens n\u00e5r bare stokken er med og kvikk i hodet. Jeg forteller at jeg likte artikkelen hans og sp\u00f8r om han fortsatt skriver.", "- Ja, det e' no en t\u00e5 hobbyan det \u00e5.", "F\u00f8rste stopp er hengebrua p\u00e5 Voll. Like ved ligger den tre hundre \u00e5r gamle Y-formede kirken som s\u00e5 vidt vinner i t\u00e5rn-konkurransen med brua.F\u00f8r fotografen rekker \u00e5 komme p\u00e5 skuddhold, fisker Jakob frem sin instamatic og sikrer seg et bilde av Adresseavisens reportasjeteam foran brua. 2-0 til Jakob. F\u00f8rst med tekst, f\u00f8rst med bilde. Etter \u00e5 ha markert styrke, pakker han ned kameraet, ett bilde er nok.", "Dette er en av fetter Jacobs bruer, antagelig bygd i 1930-\u00e5ra. R\u00f8dmalt, med st\u00e5lwire-spenn og h\u00f8yt trerekkverk som er en del av konstruksjonen. Noe av bordkledningen p\u00e5 t\u00e5rnene er skiftet ut med b\u00f8lgeblikk, men det \u00f8delegger ikke inntrykket av en ekte Gunnes-bru.", "Jeg skritter opp et spenn p\u00e5 femti meter - og nyter opplevelsen av hjemmelaget bru. Siverts og Jacobs versjon av avansert ingeni\u00f8rkunst. En realisert dr\u00f8m. Smal er den, men fortsatt god nok til personbiler og traktorer, bare sj\u00e5f\u00f8ren er st\u00f8 p\u00e5 rattet.", "Et hvitt smykke", "Vi kommer i snakk med Ragnhild Voll Stokkli som er ute og g\u00e5r. Hun bruker ordet ihaufull om sine f\u00f8lelser for brua. Jeg m\u00e5 sp\u00f8rre hva det betyr og f\u00e5r forklart at det rommer en omsorgsfull bekymring. Hun er redd brua \u00f8delegges av for tung trafikk og frykter at den en dag m\u00e5 vekk.", "- Det er bra vi har noe rundt oss som minner om fortida, sier hun. Litt lenger opp i dalen finner vi to hengebruer til, n\u00f8yaktig likedan laget, \u00e9n ved Hol og s\u00e5 den f\u00f8rste Sivert-brua, ved Gr\u00f8tan. Den er litt kortere enn de andre, men ligger der hvitmalt som et smykke mellom lauvkrattet. Vissent l\u00f8v og ur\u00f8rt rimlag dekker bruplankene. Jeg f\u00e5r f\u00f8lelsen av \u00e5 vandre inn i fortiden og tenker at en velbrukt hengebru godt kan f\u00e5 lov til \u00e5 ha det s\u00e5 pass fredelig p\u00e5 sine gamle dager.", "- Hu e da pen, dein her brua, sier Jakob og legger til: \u00c6 ty forresten aill brue e pen, \u00e6.", "Slik snakker en ekte bruentusiast.", "Slengbrua danser", "- Skal vi f\u00e5 med oss en slengbru som dessert f\u00f8r vi drar fra Rennebu? Fotografen skj\u00f8nner hva jeg mener. Birgit Foss l\u00e6rte oss nemlig ogs\u00e5 om forskjellen p\u00e5 hengbruer og slengbruer. Sivert Gunnes bygde hengebruer. Solide saker, beregnet p\u00e5 datidens kj\u00f8retrafikk. Slengbruene er enklere konstruksjoner, bygd for fotgjengere, og de lever i h\u00f8yeste grad opp til navnet!", "Birgit viser veien. Like nedenfor der hun bor p\u00e5 Grindal finnes det ei skikkelig slengbru. Den ble bygd f\u00f8rste gang allerede i 1907 for barna som m\u00e5tte over elva for \u00e5 komme seg til skolen. Birgit brukte selv brua som skolevei for snart seksti \u00e5r siden og husker godt hvordan den danset over elvebruset.", "Danser gj\u00f8r den n\u00e5 ogs\u00e5. Spennet er over femti meter, og den spinkle brua svaier for hvert skritt. Du f\u00f8ler deg som nesten som en sirkusartist n\u00e5r du balanserer p\u00e5 de tre plankene som er lagt ut. Heldigvis er det netting ogs\u00e5, noe som gj\u00f8re at panikken viker til fordel for en skrekkblandet fryd. Birgit har g\u00e5tt her f\u00f8r og blir som en rampete jentunge n\u00e5r hun husker brua i sving for \u00e5 skremme oss uvante bru-amat\u00f8rer.Noen bruer svinger, noen st\u00e5r st\u00f8tt som fjell.", "Vi har passert bruer bygd bygd med kl\u00f8kt og svette i tre forskjellige \u00e5rhundrer, bare m\u00e5neder f\u00f8r det neste \u00e5rhundret begynner. Og vi har l\u00e6rt at folk er ihaufull for brua si.", "(Adresseavisen, 30.10.1999)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "ed8e517ec32bb48fb7a327a81b2dde370940005da097fb381cee31359e4c58ba"}, {"field": "createtime", "value": "2017-04-30T18:14:52.000Z"}, {"field": "description", "value": "RENNEBU: Som to kirket\u00e5rn p\u00e5 hver sin side av elva rager bumerkene til Sivert brubygger. H\u00f8stsola skinner i d\u00f8dt l\u00f8v og nylagt rim p\u00e5 de slitte plankene n\u00e5r Jakob P. Gunnes inspiserer den vakre hengebrua som onkelen bygde for hundre \u00e5r siden."}, {"field": "dominantimage", "value": "http://www.adressa.no/incoming/article1078967.ece5/ALTERNATES/w980-default/ver2%20HENGEBRUER-RENNEBU0_150717a"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e0a15bc85330cb979daf7566e2846bc6d7503f7.jpg?599009c3"}, {"field": "dominantthumbnaildimensions", "value": "300x169"}, {"field": "heading", "value": "Bruene i Rennebu County -adressa.no"}, {"field": "id", "value": "0e0a15bc85330cb979daf7566e2846bc6d7503f7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-concept", "value": "bru"}, {"field": "kw-entity", "value": ["kvikne", "y-formede", "dovrebanen", "stamnan", "stor\u00e5s", "ellen s\u00f8rl\u00f8kk og ingrun skj\u00f8lberg", "gr\u00f8tan", "rennebu county", "meldal og rennebu", "vallersund", "dan", "rennebu og meldal", "ulsberg", "ramnberget", "grindal", "gunnes", "adresseavisen", "jacob", "berk\u00e5k", "orkdalen"]}, {"field": "kw-location", "value": ["selbu", "madison county", "hol", "elva"]}, {"field": "kw-pageclass", "value": "article"}, {"field": "kw-person", "value": ["ingrun skj\u00f8lberg", "birgit foss", "meryl streep", "ellen s\u00f8rl\u00f8kk", "sivert gunnes", "jakob p. gunnes", "clint eastwood", "ragnhild voll stokkli"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1078967.ece5/ALTERNATES/w980-default/ver2%20HENGEBRUER-RENNEBU0_150717a"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruene i Rennebu County"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article29443.ece"}, {"field": "pageclass", "value": ["article"]}, {"field": "publishtime", "value": "2004-02-12T14:13:51.000Z"}, {"field": "recs-articleid", "value": "1436096"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-02-12T14:13:51.000Z"}, {"field": "recs-rawtitle", "value": "Bruene i Rennebu County -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "RENNEBU: Som to kirket\u00e5rn p\u00e5 hver sin side av elva rager bumerkene til Sivert brubygger. H\u00f8stsola skinner i d\u00f8dt l\u00f8v og nylagt rim p\u00e5 de slitte plankene n\u00e5r Jakob P. Gunnes inspiserer den vakre hengebrua som onkelen bygde for hundre \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/0e0a15bc85330cb979daf7566e2846bc6d7503f7.jpg?599009c3"}, {"field": "thumbnailfullheightdimensions", "value": "200x2234"}, {"field": "timestamp", "value": "2017-08-13T08:11:47.000Z"}, {"field": "title", "value": "Bruene i Rennebu County"}, {"field": "url", "value": "http://www.adressa.no/tema/villeveier/article29443.ece"}, {"field": "urlhash", "value": "0e0a15bc85330cb979daf7566e2846bc6d7503f7"}], "score": 0.953164, "siteId": "9222270286501375973", "id": "0e0a15bc85330cb979daf7566e2846bc6d7503f7"}

