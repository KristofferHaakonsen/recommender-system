{"fields": [{"field": "modifiedtime", "type": "time", "value": "2015-08-11T09:24:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Boligmarkedet", "Bolig"]}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "Budgiveren hadde for kort tid siden kj\u00f8pt en borettslagsleilighet, men forkj\u00f8psretten var ikke avklart.", "Derfor la vedkommende inn bud p\u00e5 en annen leilighet i et sameie med \u00abforbehold om at leiligheten jeg allerede har kj\u00f8pt blir tatt p\u00e5 forkj\u00f8psrett\u00bb, alts\u00e5 tatt av noen andre.", "\u2014 Det kunne vi ikke ta stilling til. Det ble en altfor stor risiko, s\u00e5 budet ble ikke godkjent, sier Robert Borg\u00e5s, partner og eiendomsmegler i Ihus.Noen bud etterf\u00f8lges av forbehold. Forbeholdene kan v\u00e6re alt fra tid for overtagelse og forbehold om finansiering, til forbehold om \u00e5 f\u00e5 med lampen i gangen.", "\u00c5 akseptere forbehold kan medf\u00f8re risiko.", "I 2013 ble en budgiver d\u00f8mt til \u00e5 betale 163.500 kroner i erstatning til en boligselger, if\u00f8lge E24.no .", "Kj\u00f8per la inn bud p\u00e5 4,1 millioner kroner med forbehold om finansiering. Kj\u00f8peren slo opp med kj\u00e6resten og mente avtalen ikke var bindende.", "\u2014 Forbehold er ikke noen enkel aff\u00e6re. Mitt konkrete r\u00e5d til selgere er at man ikke skal godta forbehold, sier Carsten Pihl, forbrukerr\u00e5dgiver for bolighandelen hos Norges Eiendomsmeglerforbund.", "Han mener forbehold om overtagelse og innflytting er greie s\u00e5 lenge de er datofestet \u2013 og passer med de planene man har.", "Det er ingen angrerett p\u00e5 kj\u00f8p eller salg av bolig, derfor b\u00f8r du v\u00e6re forsiktig med \u00e5 gi forbehold om finansiering.", "\u2014 Du som kj\u00f8per, med de reglene som gjelder, m\u00e5 aldri gi et bud du ikke kan st\u00e5 inne for, sier Thomas Bartholdsen, fagdirekt\u00f8r i Forbrukerr\u00e5det.", "Han har sett eksempler p\u00e5 mennesker som har tapt opp til en halv million kroner fordi de enten har angret p\u00e5 budet eller fordi det viser seg at de ikke har evne til \u00e5 kj\u00f8pe.Man kan risikere \u00e5 m\u00e5tte betale for kostnadene ved en ny runde med salg, og man kan bli st\u00e5ende ansvarlig for mellomlegget mellom kj\u00f8pesummen man selv b\u00f8d, og det boligen til slutt ble solgt for.", "Bartholdsen mener det er for kort tid mellom visning og budrunde, at folk forplikter seg til \u00e5 betale millionbel\u00f8p dagen etter at man s\u00e5 boligen f\u00f8rste gang.", "Det kan dukke opp usikkerhetsmomenter man ikke rekker \u00e5 sjekke opp, og derfor anbefaler Forbrukerr\u00e5det at man benytter seg av forbehold.", "Alternativet er at man sp\u00f8r megler skriftlig om man lurer p\u00e5 noe.", "Hadde det v\u00e6rt lengre tid mellom visning og budrunde ville folk hatt mulighet til \u00e5 sjekke mer og det ville blitt f\u00e6rre bud med forbehold, mener Bartholdsen.", "Stylingbudsjett: 200 kroner:", "\u00abHvis budet aksepteres f\u00e5r ikke megler ringe opp de andre interessentene\u00bb.", "Slike forbehold formulert f\u00e5r seniormegler Nils O.M. Nordvik p\u00e5 bordet fra tid til annen.Budet kommer inn og er konfidensielt. Det er rettet direkte til selger uten at andre budgivere eller interessenter kan kontaktes.", "\u2014 Det minner mest om kuppfors\u00f8k, det er avansert og spesielt, sier Nordvik.", "\u2014 Blir ikke boligen solgt kan budet heller ikke brukes i fremtiden, man f\u00e5r ikke opplyse om at det har kommet inn, legger han til.", "Budgiver legger inn bud med forbehold om at vedkommende f\u00e5r l\u00e5n.", "Nils O.M. Nordvik i Nordvik & Partners: - Jeg er veldig skeptisk til \u00e5 la selgeren akseptere bud med forbehold om finansiering. Hvis budgiver har s\u00f8kt om l\u00e5n, men ikke f\u00e5tt svar fra banken, ville jeg ikke akseptert budet. Hvis budgiver har f\u00e5tt et muntlig ja fra banken, men venter p\u00e5 det skriftlige, og banken kan bekrefte, da kan man v\u00e6re noe tryggere. Hvis budgiver nummer to ikke har forbehold og ligger 20.000 kroner under ville jeg valgt det budet uten forbehold.", "Robert Borg\u00e5s i Ihus: - Det er viktig at finansiering er i orden. F\u00f8r budet aksepteres gj\u00f8r vi alt det vi kan for \u00e5 bekreftet finansiering. Vi er p\u00e5lagt \u00e5 legge frem budet. Det skal mye til for at man sier ja.", "Thomas Bartholdsen i Forbrukerr\u00e5det: - Det blir en konkret vurdering i det enkelte tilfellet. Hvor mye h\u00f8yere er budet? Er budgiver troverdig? Det vi vet er at eiendomsmeglere veldig gjerne tilr\u00e5r \u00e5 ikke akseptere bud med forbehold. De fors\u00f8ker ofte \u00e5 f\u00e5 budgiver til \u00e5 fjerne forbeholdet.", "Ekspertenes tips:  Dette b\u00f8r du sjekke p\u00e5 visning", "Budgiver legger inn bud med forbehold om en viss dato som overtagelse.", "Bartholdsen: - Det er et relativt hyppig brukt forbehold, og konsekvensene av \u00e5 akseptere bud med et slikt forbehold er veldig oversiktlige.", "Nordvik: - Det er viktig \u00e5 unders\u00f8ke n\u00e5r folk \u00f8nsker \u00e5 ta over, og det ser du p\u00e5 budskjemaet. N\u00e5r et bud aksepteres m\u00e5 man avklare tidspunktet for overtagelse. Koster boligen 15 millioner kroner og du m\u00e5 vente et halvt \u00e5r p\u00e5 pengene, da l\u00f8per rentene.", "Borg\u00e5s: - Det hender man f\u00e5r bud med forbehold om en spesifikk overtagelsesdato. Da m\u00e5 man se om dette passer med hva som er praktisk mulig for selger f\u00f8r man eventuelt aksepterer budet.", "Budgiver legger inn bud forbehold om at badet har membran, at kjelleren er helt t\u00f8rr eller for eksempel at taket er tett.", "Nordvik: - Det er livsfarlig \u00e5 akseptere forbehold om byggtekniske forhold. Si at du har flyttet inn i leilighet der du ikke kjenner forholdene. Budgiver tar forbehold om byggtekniske ting du ikke har peiling p\u00e5. Hva om de finner ut at det ti \u00e5r gamle badet ikke har membran, hva er resultatet? M\u00e5 du betale et avslag p\u00e5 flere hundre tusen kroner etter salget, eller m\u00e5 du betale for nytt bad?", "Bartholdsen: - Hvis du som selger er veldig trygg p\u00e5 at grunnmuren er i god stand s\u00e5 kan du selvf\u00f8lgelig akseptere et bud med forbehold om at det ikke er behov for omfattende arbeid i grunnmuren. Som selger p\u00e5tar du deg et st\u00f8rre ansvar ved at du g\u00e5r god for at den konkrete tingen er i orden. Det blir et sp\u00f8rsm\u00e5l om hvor komfortabel du er med risiko, og hvor trygg du er p\u00e5 at boligen er i god tilstand.", "Borg\u00e5s: - Det kommer an p\u00e5 hva forbeholdet gjelder. Noen slike forbehold kan v\u00e6re vanskelig \u00e5 ta stilling til og noen avklares raskt. Vi m\u00e5 ha en tydelig dialog med budgiver og f\u00e5 klarhet i hva forbeholdet gjelder slik at selger kan ta stilling til det.", "Vurderer du \u00e5 kj\u00f8pe bolig?  Sjekk dette f\u00f8rst", "Budgiver legger inn bud med forbehold om \u00e5 lysekronen, sofaen eller vaskemaskinen med p\u00e5 kj\u00f8pet.", "Nordvik: - Det er helt greit, men du m\u00e5 huske \u00e5 spesifisere at tingene ikke er nye og at det ikke er sikkert at de har garanti. Kanskje komfyren eller kj\u00f8leskapet er ti \u00e5r gamle og ryker innen overtagelse, da er det viktig \u00e5 f\u00e5 med i avtalen at du ikke garanterer for teknisk stand.", "Bartholdsen: - Det er et forbehold som er lett \u00e5 forholde seg til. Hvis spisestuen er et arveklenodium, er det kanskje vanskelig \u00e5 si ja til. Belysning som passer veldig godt og som kanskje ikke passer s\u00e5 godt et annet sted, kan selgeren v\u00e6re glad for \u00e5 slippe \u00e5 ta med seg videre.", "Borg\u00e5s: - Her er det bedre \u00e5 v\u00e6re klar p\u00e5 hva som ikke medf\u00f8lger av inventar i prospektet, slik at det ikke blir noen usikkerhet i etterkant. Vi g\u00e5r igjennom hva selger \u00f8nsker \u00e5 ta med seg og hva som er varig fastmontert under utarbeidelsen av prospektet.", "Budgiver legger inn bud med forbehold om at deres n\u00e5v\u00e6rende bolig blir solgt til en viss pris.", "Borg\u00e5s: - Slike forbehold kan v\u00e6re vanskelige for en selger \u00e5 ta stilling til. Vi vurderer objektet, gir selger og budgiver tilbakemelding om det er et lett omsettelig objekt og gir veiledning iht. situasjonen. Det er ofte slike forbehold fjernes n\u00e5r vi f\u00e5r gitt budgiver nok informasjon om at et slikt forbehold ikke kan godtas av selger. Dette er som regel fullt forst\u00e5elig for en budgiver.", "Nordvik: - Det er h\u00e5pl\u00f8st. Spesielt hvis man setter en salgspris. Hvis det ikke er satt en pris, s\u00e5 er det nesten \u00e5 betrakte som ikke-forbehold, for et salg kan v\u00e6re p\u00e5 en krone. Selger kan si at forbeholdet ikke er greit, og heller foresl\u00e5 lenger overtagelsestid s\u00e5 kj\u00f8per rekker \u00e5 selge.", "Bartholdsen: - Dette er et forbehold som er vanskeligere \u00e5 forholde seg til. Mitt inntrykk er at det brukes oftere i grisgrendte str\u00f8k.", "Les ogs\u00e5:", "\u00c5tte r\u00e5d for budrunden \u2013 ekspertenes beste tips", "Det eksisterer ingen angrerett ved salg/kj\u00f8p av fast eiendom.", "N\u00e5r et bud er innsendt til megler og han har formidlet innholdet i budet til selger (slik at selger har f\u00e5tt kunnskap om budet), kan budet ikke kalles tilbake. Budet er da bindende for budgiver frem til akseptfristens utl\u00f8p, med mindre budet f\u00f8r denne tid avsl\u00e5s av selger eller budgiver f\u00e5r melding om at eiendommen er solgt til en annen (man b\u00f8r derfor ikke gi bud p\u00e5 flere eiendommer samtidig dersom man ikke \u00f8nsker \u00e5 kj\u00f8pe flere enn en eiendom).", "Selger st\u00e5r fritt til \u00e5 forkaste eller akseptere ethvert bud, og er for eksempel ikke forpliktet til \u00e5 akseptere h\u00f8yeste bud.", "N\u00e5r en aksept av et bud har kommet frem til budgiver innen akseptfristens utl\u00f8p er det inng\u00e5tt en bindende avtale.", "Husk at ogs\u00e5 et eventuelt bud fra selger til kj\u00f8per (s\u00e5kalte \"motbud\"), avtalerettslig er et bindende tilbud som medf\u00f8rer at det foreligger en avtale om salg av eiendommen dersom budet i rett tid aksepteres av kj\u00f8per.", "Kilde: Forbrukerombudet", "Vis fakta"]}, {"field": "category0", "value": "bolig"}, {"field": "contenthash", "value": "19c378fd01865255bf5ce1260c4aeaaa75757715489ac38f201448c47f2d22bb"}, {"field": "createtime", "value": "2017-01-01T21:49:30.000Z"}, {"field": "description", "value": "Les om meglernes underligste eksempler."}, {"field": "heading", "value": ["Disse forbeholdene b\u00f8r du v\u00e6re skeptisk til i budrunde -adressa.no", "- Ikke godta forbehold", "Tapt n\u00e6rmere en halv million kroner", "Forbehold om hemmelig budrunde", "Kan du akseptere forbeholdene?", "1. Forbehold om finansiering", "2. Forbehold om overtagelse", "3. Forbehold om byggtekniske forhold", "4. Forbehold om \u00e5 f\u00e5 med inventar", "5. Forbehold om salg av egen bolig"]}, {"field": "id", "value": "c46be639814adc544cdebea6c5bfcbd1129661c6"}, {"field": "keyword", "value": ["Boligmarkedet", "Bolig"]}, {"field": "keywords", "value": "Boligmarkedet,Bolig"}, {"field": "kw-category", "value": "bolig"}, {"field": "kw-classification", "value": "real-estate"}, {"field": "kw-concept", "value": ["million kroner", "bud", "akseptere bud", "forbehold", "halv million kroner", "budgiver legger"]}, {"field": "kw-entity", "value": ["forbrukerr\u00e5det", "bolig", "ihus", "norges eiendomsmeglerforbund", "partners"]}, {"field": "kw-pageclass", "value": "article"}, {"field": "kw-person", "value": ["carsten pihl", "nils o.m. nordvik", "robert borg\u00e5s", "thomas bartholdsen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6ca128f3-1199-4d09-bdca-2d0744e45ffb?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Disse forbeholdene b\u00f8r du v\u00e6re skeptisk til i budrunde"}, {"field": "og-type", "value": "article"}, {"field": "og-url", "value": "http://www.adressa.no/bolig/Disse-forbeholdene-bor-du-vare-skeptisk-til-i-budrunde-7468b.html"}, {"field": "pageclass", "value": ["article"]}, {"field": "publishtime", "value": "2015-08-03T09:38:56.000Z"}, {"field": "recs-articleid", "value": "7468"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-08-03T09:38:56.000Z"}, {"field": "recs-rawtitle", "value": "Disse forbeholdene b\u00f8r du v\u00e6re skeptisk til i budrunde -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Les om meglernes underligste eksempler."}, {"field": "thumbnail", "value": "http://content-thumbnail.cxpublic.com/content/thumbnail200x150/c46be639814adc544cdebea6c5bfcbd1129661c6.jpg?59992df8"}, {"field": "thumbnailfullheightdimensions", "value": "200x1983"}, {"field": "timestamp", "value": "2017-08-20T06:36:40.000Z"}, {"field": "title", "value": "Disse forbeholdene b\u00f8r du v\u00e6re skeptisk til i budrunde"}, {"field": "url", "value": "http://www.adressa.no/bolig/Disse-forbeholdene-bor-du-vare-skeptisk-til-i-budrunde-7468b.html"}, {"field": "urlhash", "value": "c46be639814adc544cdebea6c5bfcbd1129661c6"}], "score": 0.8908591, "siteId": "9222270286501375973", "id": "c46be639814adc544cdebea6c5bfcbd1129661c6"}

