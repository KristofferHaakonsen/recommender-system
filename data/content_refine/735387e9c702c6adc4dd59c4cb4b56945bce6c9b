{"fields": [{"field": "modifiedtime", "type": "time", "value": "2017-01-20T16:01:14.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Donald Trump", "Jan Guldahl", "USAvalg", "USA", "abort", "innvandring", "Russland"]}, {"field": "author", "value": ["foto: terje visnes 99218301", "stein risstad larssen"]}, {"field": "body", "value": ["Heihei, velkommen hit, den som ikke kj\u00f8rer m\u00e5 smake litt serbisk sprit! Kristian Kahrs m\u00f8ter oss i d\u00f8ra med mildt blikk, to sm\u00e5 glass i h\u00e5nda og en T-skjorte det st\u00e5r \u00abHillary for prison 2016\u00bb p\u00e5. For hans del er det Stortinget 2017 som er m\u00e5let. Han er utenrikskoordinator hos Demokratene og har ingen planer om \u00e5 legge skjul p\u00e5 sin begeistring for Donald Trump. Akkurat n\u00e5 er han kraftig forkj\u00f8let, og kan sverge p\u00e5 at noen sm\u00e5 slurker Slivovitz fra Serbia er den beste medisin. Da f\u00e5r det ikke hjelpe at det er blanke formiddagen og at journalister kommer p\u00e5 bes\u00f8k p\u00e5 jakt etter Trump-tilhengere.", "Mer enn seksti millioner amerikanere stemte Donald Trump inn i Det ovale kontor og feirer ham som en frelser. \u00abMake America Great Again. Build the Wall. Lock her up. Halleluja\u00bb. I Norge har begeistringen v\u00e6rt unisont frav\u00e6rende. S\u00e5nn er det i Tr\u00f8ndelag ogs\u00e5. N\u00e6ringslivsledere har vekselvis blitt stille og ledd h\u00f8yt i telefonen n\u00e5r vi har spurt etter Trump-tilhengere. Partikontorer avviser lattermildt at de har trumpister i sine rekker. En vanligvis kamplysten og kontr\u00e6r stemme fra venstresiden trakk seg etter \u00e5 ha tenkt seg om. Den tar ikke munnen for full som sl\u00e5r fast at Trump ikke er tr\u00f8nder.", "Men vi har lett, og vi har funnet. Noen stabukker i ytterkanten av den offentlige enighet st\u00e5r p\u00e5 sitt. Trump er bra for verden, USA og Norge.", "- Gi Trump tid", "Trump erstatter Obama p\u00e5 Madame Tussauds", "Like utenfor Trondheim finner vi en som setter treenighet over enighet. Da Kristian Kahrs forlot livet sitt i Serbia med Stortinget i siktet, flyttet han hjem til Kl\u00e6bu og moren sin. Her vokste han opp som prestes\u00f8nn, Unge H\u00f8yre-politiker og, sier han selv, konvoluttslikker for B\u00f8rge Brende.", "- Jeg var en klassisk liberalist under slagordet \u00abRett linje til Europa\u00bb. Men alle svarene jeg var s\u00e5 sikker p\u00e5 i ungdommen, de har jeg ikke lenger. Jeg har bedt hele det serbiske folk om tilgivelse for at jeg, i min naivitet og arroganse, deltok i NATO-styrkene som skulle komme dit og l\u00e6re dem om demokrati, ytringsfrihet og menneskerettigheter. N\u00e5 er jeg en klassisk realist, og mener at enhver nasjon skal ha sine interesser i bunn. Den nasjonale suverenitet m\u00e5 ligge i bunnen, fremfor overnasjonalitet, presiserer han.", "Kahrs er mild og lavm\u00e6lt, med et hode fullt av navn og \u00e5rstall, hendelser og sammenhenger.", "- N\u00e5 tror du Trump kommer til \u00e5 s\u00f8rge for en bedre verden?", "- Ja. Han er ikke perfekt. Men han st\u00e5r for nasjonal suverenitet og nasjonalisme, akkurat som jeg g\u00e5r til valg p\u00e5. En motstand mot den antidemokratiske globalismen, som vil komme til uttrykk i flere valg i Europa i \u00e5r. Vi skal ta demokratiet tilbake. De globalistiske elitene i Europa skjelver - de holder p\u00e5 \u00e5 miste makta si. V\u00e5re lover m\u00e5 bestemmes av Stortinget, ikke av EU.", "- Mange er nerv\u00f8se for hvordan det skal g\u00e5 med verden med Trump som president. Hvordan beroliger du dem?", "- Han er en mann som vil sette seg ned og forhandle med Russland i stedet for \u00e5 g\u00e5 til krig over Syria. Han er ingen fredsdue, men vi kan se slutten p\u00e5 krigen i Syria og vi kan se begynnelsen til avspenning i Europa med Trump. Det \u00e5 ha Russland p\u00e5 v\u00e5r side, det er bra. Vi har et kulturfellesskap.", "- Du sier du g\u00e5r til valg som nasjonalistisk politiker. Hva legger du i nasjonalisme?", "- Eierskap og identitet. Alts\u00e5 - jeg tar sterkt avstand fra sj\u00e5vinisme, at vi skal tro vi er bedre enn andre. Men vi m\u00e5 s\u00f8rge for at vi f\u00e5r bestemme over oss selv. Det st\u00e5r Trump for, og det gj\u00f8r jeg ogs\u00e5. Jeg er veldig glad i Norge, men kritisk til at vi skal presse v\u00e5re verdier p\u00e5 andre med v\u00e5penmakt.", "- Mange forbinder nasjonalisme med nynazisme?", "- Alts\u00e5 - hallo. Vi i Demokratene er krystallklare p\u00e5 at politikken v\u00e5r bygger p\u00e5 menneskerettigheter og demokrati. Vi ser forskjell p\u00e5 muslimske mennesker og islam som religion. Selv har jeg ingenting imot muslimer, men som kristen ser jeg p\u00e5 islam som ondskapen selv. Dette - her banker Kahrs en pekefinger p\u00e5 Koranen som ligger p\u00e5 bordet - oppfattes som ufeilbarlige ord fra Allah og det har konsekvenser. Det gir oss demografiske utfordringer vi ikke kan h\u00e5ndtere.", "- Er det noe du misliker med Trump?", "- Selvsagt. For eksempel er jeg sterk motstander av tortur, og jeg er veldig uenig i synspunktene hans om personvern og spionasje. At han sier han vil henrette Edward Snowden tror jeg rett og slett ikke han mener.", "- Tror du det er Guds vilje at Trump er president?", "- Ja. Det er s\u00e5 mye ondskap i Hillary Clinton, at det tror jeg. Selv om Donald Trump ikke fremst\u00e5r som en kristen, har Gud mange ganger brukt folk som ikke lever kristent.", "- St\u00e5r du alene om synspunktene du har, f\u00f8ler du?", "- Nei. Mange er enige med meg. Mange i Forsvaret sier at jeg har helt rett, for eksempel n\u00e5r det gjelder det at vi trener opp jihadistiske oppr\u00f8rere i Syria. Men de t\u00f8r ikke st\u00e5 frem med det, fordi de har en karriere \u00e5 tenke p\u00e5.", "Langt unna den gylne middelvei, omtrent ytterst til venstre, langt vest i Tr\u00f8ndelag, finner vi Hans Olav Brendberg. Han har forlatt hopen og bosatt seg p\u00e5 S\u00f8rbur\u00f8y utenfor Fr\u00f8ya. Et lite \u00f8ysamfunn med rundt tretti fastboende, noen saueflokker, katten Lurven og hunden Franco. Sistnevnte er i likhet med sin navnebror ikke videre begeistret for den frie presse. Her ute er Brendberg l\u00e6rer p\u00e5 skolen han og kona driver for de \u00e5tte barna p\u00e5 \u00f8ya. Siden midten av \u00e5ttitallet har han v\u00e6rt aktiv i det han kaller \u00abbevegelsen\u00bb. Han har v\u00e6rt sentralstyremedlem i AKP og medlem av RV. S\u00e5 tok det slutt rundt \u00e5rtusenskiftet. I en kontroversiell prosess ble han kastet ut, beskyldt for antisemittisme, da han \u00abpr\u00f8vde \u00e5 l\u00f8fte en debatt om hvordan Israel-vennlige j\u00f8der i Europa og USA fors\u00f8ker \u00e5 endre politikken i Israels fav\u00f8r\u00bb, som han forklarer det selv. Sist han stemte var det KrF som fikk stemmen hans. Hadde han krysset havet hadde det st\u00e5tt Donald J. Trump p\u00e5 hans stemmeseddel.", "- Med din bakgrunn, burde du ikke \u00abfeel the Bern\u00bb og v\u00e6re en Sanders-mann?", "- Jeg ville v\u00e6rt mye sikrere p\u00e5 Sanders i mange sp\u00f8rsm\u00e5l. Men jeg tror ikke han hadde hatt nok tyngde internasjonalt. Trump tar en del p\u00e5 ren trass. En del av systemet m\u00e5 tas ned. Det var n\u00f8dvendig at noen sparket bein under det. Det hadde selvf\u00f8lgelig v\u00e6rt mye hyggeligere hvis det hadde kommet fra noen med et annet politisk program, men det tror jeg ikke hadde v\u00e6rt sannsynlig. Det er en jobb som m\u00e5 gj\u00f8res, og den blir gjort n\u00e5. Da m\u00e5 jeg v\u00e6re s\u00e5 \u00e6rlig at jeg sier at det er bra vi har ham.", "Brendberg tror vi har sett en viktig konsekvens av valget allerede.", "- Det jeg tror vi var p\u00e5 vei til - en flyforbudssone over Syria - er borte. Der kunne det blitt en direkte v\u00e6pnet konfrontasjon mellom USA og Russland. Det ville v\u00e6rt meget, meget farlig. Det er n\u00e5 mye mindre sannsynlig. Verken verden eller Norge er tjent med mer konfrontasjon og spenning mellom USA og Russland.", "- Kan det g\u00e5 for langt den andre veien - at Trump og Putin blir for gode venner, en for sterk makt i verden?", "- I politikk handler mye om \u00e5 unng\u00e5 verste alternativ. Samtidig \u00e5pner det seg hele tiden nye gr\u00f8fter \u00e5 kj\u00f8re i. Men det f\u00e5r vi se. N\u00e5 var det helt n\u00f8dvendig at Trump vant.", "Dermed ser Brendberg for seg at Norge kan komme seg ut av det han kaller \u00abmilit\u00e6re eventyr den politiske eliten ikke har greid \u00e5 holde seg unna\u00bb. For eksempel i Syria.", "- Der driver vi oppl\u00e6ring av soldater - helt opplagt i strid med folkeretten. De skal liksom tjenestegj\u00f8re for milit\u00e6rstyrker som n\u00e5 er oppl\u00f8st. I realiteten driver vi en slags skole for det som sannsynligvis er Al Nusra-brigaden eller noe s\u00e5nt. Og det at Norge skal drive skole for Al Qaida er ikke noe lurt. N\u00e5 vil dette m\u00e5tte tas et oppgj\u00f8r med.", "- Fordi president Trump \u00f8nsker mindre involvering i fremmede stater?", "- Ja, han vil kutte ned p\u00e5 den milit\u00e6rindustrielle siden i USA \u2013 og det f\u00e5r konsekvenser for alle andre.", "- Driver han ikke business innenfor milit\u00e6rindustrien?", "- Det gj\u00f8r han nok. Men han har allerede varslet krymping og trangere tider innen F35-programmet. Han legger vekten over p\u00e5 den andre foten. Olje- og bilfoten.", "Olje, ja. Selv om Adresseavisens lederartikler om klimaskepsis skaper leserstorm, er det ikke mange her i landet som kaller seg klimaskeptikere lenger. Trumps teori om at hele klimaproblematikken er en sammensvergelse styrt av Kina for \u00e5 straffe amerikansk n\u00e6ringsliv deles ikke av mange her til lands. Men vi f\u00e5r et tips om \u00e5 ringe til Santo Domingo, for \u00e5 treffe en nordmann som lever i eksil der. Han skal v\u00e6re Trump-fan.", "- \u00c5ja, n\u00e5r valget st\u00e5r mellom korrupte Clinton og Trump som til tider uttaler seg imbesilt, faller valget lett p\u00e5 den siste, sier Johan Eck-Olsen (bildet), tidligere boreleder i Statoil og foreleser i oljefag ved NTNU. Han er heller ingen tilhenger av \u00e5 forurense, men er langt fra overbevist om at klimaendringene er kun menneskeskapte.", "- Det der er en av de st\u00f8rste l\u00f8gnene norsk presse har kastet seg p\u00e5. Jeg er ikke for fritt utslipp. Men jeg er ikke hundre prosent sikker p\u00e5 at det er CO2 som er grunnen til at temperaturen \u00f8ker. Det er flere geologer som har like tung argumentasjon som klimapanelet - det er bare at det er s\u00e5 mange med i det panelet! Derfor synes jeg det er flott at det kommer en til makten som ber om at dette blir skikkelig utredet. Og s\u00e5 m\u00e5 du f\u00e5 med: Trump er motstander av denne demoniseringen av Israel som foreg\u00e5r. Det er ogs\u00e5 bra!", "Anerkjenner menneskeskapte klimaendringer", "- Jeg elsker j\u00f8der! Jeg er en varm forsvarer av Israel! J\u00f8dene er de dyktigste av alle folkeslag. Derfor er det synd at de n\u00e5 forlater Europa i \u00f8kende grad, til fordel for Israel.", "Det er \u00f8yekirurg og tidligere Frp-politiker Jan Guldahl som har kommet i varmen. Han var mer bisk da vi snakket sammen p\u00e5 telefon for \u00e5 gj\u00f8re intervjuavtale. Det eskalerte fort, og endte med en kraftsalve om hvordan pressen behandler Donald Trump og andre som mangler konsensusgen, iblandet en fortelling om hvordan han ble m\u00f8tt som en sjokkerende vantro p\u00e5 Frps strategikonferanse i Troms\u00f8 i november da han stilte i Trump-habitt. Han likte ikke det heller, Guldahl.", "Det er alts\u00e5 med et lettelsens sukk vi treffer en smilende mann i venterommet p\u00e5 Trondheim \u00d8yelegesenter. Trump-capsen er p\u00e5. Den har f\u00e5tt selskap av en Trump-T-skjorte. St\u00e5lgr\u00e5 manke under capsen, og en Rolex Daytona i gull p\u00e5 h\u00e5ndleddet. Han er mer enn snarlik Trump selv. Eller - strengt tatt ligner han vel enda mer p\u00e5 Bill Clinton - men la oss ikke \u00f8delegge den gode stemningen.", "- Trump er min mann, ja, sl\u00e5r han fast n\u00e5r vi har tatt plass rundt kj\u00f8kkenbordet og blitt servert pulverkaffe.", "- Du var kritisk til media da vi snakket sammen p\u00e5 telefon?", "- Ja. Det er klart at n\u00e5r du sier det er vanskelig \u00e5 finne Trump-tilhengere her i landet, s\u00e5 har journalister, redakt\u00f8rer og mediekommentatorer en stor del av skylda for det. De har v\u00e6rt s\u00e5 entydige imot Trump, at ingen t\u00f8r si h\u00f8yt at de st\u00f8tter mannen.", "- Hvordan synes du debattklimaet er i norsk presse?", "- Jeg har blitt hengt ut i avisa mange ganger, ogs\u00e5 p\u00e5 forsiden av Adressa. Men det har jeg alltid sagt - det er greit. Jeg er den f\u00f8rste som skal d\u00f8 i kampen for en fri presse, og jeg har sagt til den nye debattredakt\u00f8ren at uenigheten mellom Jan Guldahl og Adresseavisen er lagt d\u00f8d. For jeg er en som er glad i pressen. Men jeg synes det er synd at jeg ikke har f\u00e5tt komme mer til orde selv. Jeg har vel sendt inn syv kronikker, og det er bare en som har kommet til print.", "- Hva tror du er grunnen til det?", "- Det er vel litt for kvast innhold n\u00e5r det gjelder innvandring og islam. Adressa er pysete, og t\u00f8r ikke fortelle konsekvensene av islamsk innvandring.", "- Tror du seieren til Trump vil f\u00e5 norsk presse til \u00e5 g\u00e5 i seg selv?", "- Det b\u00f8r de gj\u00f8re. For de har jo bommet s\u00e5 veldig, b\u00e5de p\u00e5 Brexit og n\u00e5 Trump. Men n\u00e5 kommer jo Breitbart News til England og Tyskland. Det vil bli en plattform hvor den amerikanske presidenten kan f\u00e5 presentere sine saker. Jeg leser jo p\u00e5 document.no og rights.no, selv om det ikke er mine hovedkilder.", "Guldahl har en god boksamling, og leser sv\u00e6rt mye, forteller han. B\u00e5de b\u00f8ker og seks aviser daglig s\u00e5 lenge han var politiker. Norske s\u00e5vel som noen danske. Synes han norsk presse er etterrettelig?", "- Jeg er skuffet over norsk presse n\u00e5r det gjelder innvandring og islam. De m\u00e5 begynne \u00e5 skrive sannheten om virkningen av den muslimske innvandringen. Og jeg er skuffet over hvordan de har behandlet Hege Storhaug. De ville jo ikke anmelde boken hennes f\u00f8r den begynte \u00e5 selge. Da var de n\u00f8dt til \u00e5 gj\u00f8re det.", "- Trump er veldig r\u00f8ff mot media i USA. Tror du han er forkjemper for en fri presse?", "- Ja. Jeg tror det. Han er jo avhengig av presse. Han f\u00e5r jo oppslag uansett hva han sier. Men jeg h\u00e5per han vil endre spr\u00e5kbruken. Det vil kle ham.", "Du kan knapt ha n\u00e5dd alderen da synskorreksjon kan bli aktuelt uten \u00e5 ha f\u00e5tt med deg at Guldahl ofte vil ha en annen kurs i verden. Det sier han er hovedargumentet for \u00e5 st\u00f8tte Trump. Amerikanerne har gjort mye g\u00e6renskap i b\u00e5de Afghanistan, Irak, Syria, og Libya, mener han.", "- En stor del av grunnen til at det er s\u00e5 mye br\u00e5k der borte n\u00e5, det er vestlig innblanding. Og dessverre er det s\u00e5nn at n\u00e5r USA marsjerer, s\u00e5 f\u00f8lger Nato og Norge etter. Det er ogs\u00e5 sv\u00e6rt uheldig at Nato n\u00e5 plasserer ut styrker p\u00e5 Baltikum og i Polen. H\u00e5pet mitt er at Trump kan f\u00e5 til noe som er bedre enn det vi har sett f\u00f8r. Norge b\u00f8r ikke delta i organiseringen av rakettskjoldet som er under etablering. Det er meget beklagelig at Arbeiderpartiets venstreside er s\u00e5 svekket at Arbeiderpartiet kan g\u00e5 med p\u00e5 noe s\u00e5nt. Hvor er de? Det er nesten s\u00e5 jeg m\u00e5 melde meg inn i Arbeiderpartiet, alts\u00e5.", "- Det er jo et godt h\u00e5p. Hvilke kvalifikasjoner har Trump som gj\u00f8r at du tror han kan klare det?", "- Jeg tror han er en \u00e6rlig person. Ikke en politiker. Du vet - den vanlige mannen i gata er lei av de politiske pampene som bare st\u00e5r og prater og prater uten at noe blir forandret. Han har engasjert en forsvarsminister som er tidligere general. Det er betryggende.", "- Trump har jo sanket sammen en ganske pampete regjering?", "- Ingen forventet vel noe annet av en velst\u00e5ende forretningsmann. N\u00e5 har jeg sett at svigers\u00f8nnen skal bli en n\u00e6r politisk r\u00e5dgiver. Og han er j\u00f8de. Jeg synes ikke det er s\u00e5 dumt. Kanskje kan han v\u00e6re med og gi noen innspill om Israel og konfliktene i Midt\u00f8sten. Jeg har lest at Trump \u00f8nsker \u00e5 kalle inn en del j\u00f8diske og arabiske rikfolk til en konferanse p\u00e5 Trump Tower for \u00e5 se om han kan komme frem til noen dealer om Midt\u00f8sten.", "- Har du tro p\u00e5 mer av den typen avtaler enn tradisjonelt diplomati?", "- Du skal ikke se bort fra at det kan v\u00e6re bra. Det er i hvert fall p\u00e5 tide med et taktskifte, s\u00e5 mye br\u00e5k og elendighet som det er i Midt\u00f8sten. N\u00e5r man har hatt en kurs som har v\u00e6rt feil, da m\u00e5 en pr\u00f8ve \u00e5 snu, ikke sant.", "- Mange er jo redde n\u00e5, for at alt skal g\u00e5 \u00e5t skogen. Kan du berolige dem?", "- Ja, sier vernepliktig rittmester Guldahl konsist. At Russland skal v\u00e6re noen trussel for Trump, Vesten eller Tr\u00f8ndelag fnyser han av.", "- \u00d8konomien deres er jo ikke st\u00f8rre enn Spanias! Tall fra milit\u00e6rmaktseminaret p\u00e5 Forsvarets h\u00f8yskole viser at det er helt utrolig at noen krigshissere mener Russland skal v\u00e6re en trussel. De er sv\u00e6rt, sv\u00e6rt svekket, b\u00e5de n\u00e5r det gjelder milit\u00e6re styrker og \u00f8konomi. De har ikke n\u00e5dd opprustningsm\u00e5lene sine, og det vil de ikke heller. Jeg tror, og h\u00e5per, at Trump kan sette seg ned med Putin og f\u00e5 ting i orden internasjonalt.", "Med \u00abting i orden\u00bb, mener nok Guldahl at folk f\u00e5r holde seg der de h\u00f8rer hjemme. For Forsvaret, mediekritikk og en fri presse til tross. Det lar seg ikke tilsl\u00f8re at det er hijab-nekt, islam- og innvandringskritikk Guldahl er mest kjent for, b\u00e5de som tidligere Frp-politiker og som forretningsmann. Det er ogs\u00e5 her han deler mest med The Donald, if\u00f8lge ham selv.", "- Asylantene m\u00e5 gjerne f\u00e5 komme til grensa. Men der m\u00e5 vi si at \u00abVi vil ikke ha dere\u00bb. Den europeiske menneskerettighetskonvensjonen m\u00e5 snarest skrotes. Det er ingenting som \u00f8delegger s\u00e5 mye for Norge og for Vesten som den. Vi m\u00e5 kunne avvise dem p\u00e5 grensa - med v\u00e5pen om n\u00f8dvendig. Den store muslimske folkevandringen som vil komme , vil \u00f8delegge Europa. Det m\u00e5 vi forhindre. Ungarn var det landet som tok ansvar for sine borgere, da de satte opp sitt gjerde.", "Ikke uventet er han begeistret for Trumps holdning til \u00e5 begrense innvandring fra islamske kulturer. N\u00e5 h\u00e5per han det skal f\u00f8lges opp med gode valg for Geert Wilders og Partij voor de Vrijheid i Nederland, Marine LePen og Front national i Frankrike og Alternativ F\u00fcr Deutschland i Tyskland. Mye st\u00e5r p\u00e5 spill i sommer.", "- Ikke minst h\u00e5per jeg Angela Merkel skal ut. Tyskland har jo startet to verdenskriger fra f\u00f8r. Med Merkels innvandringspolitikk er de i ferd med \u00e5 \u00f8delegge Europa for tredje gang. Ja, jeg mener det.", "- Tror du det er mange som tenker slik?", "- Da Trump vant valget gikk jeg med denne T-skjorta i tre dager p\u00e5 klinikken. Et par pasienter s\u00e5 litt sure ut, men jeg hadde da fem-seks stykker som var enige - hver dag. Mange er enige, men de t\u00f8r ikke si det. P\u00e5 grunn av dere i pressen. Deg. Men Norge er et kristent land. Vi er n\u00f8dt til \u00e5 st\u00e5 opp mot politisk islam. Jeg gj\u00f8r dette med tanke p\u00e5 kommende generasjoner i Norge. Det er veldig synd at Adresseavisen ikke skj\u00f8nner dette. V\u00e5r fremragende innvandringsminister Sylvi Listhaug gj\u00f8r en kjempejobb, men hun m\u00e5 stramme inn mye, mye mer.", "President Trump har en h\u00f8y stjerne blant det amerikanerne kaller evangelisk kristne. I Norge ble tidligere stortingspolitiker for KrF, Anita Apelthun S\u00e6le, korsfestet av KrF-politikere etter at hun st\u00f8ttet Trump p\u00e5 Facebook.", "I Trondheim sitter Elisabeth Sandvik, tidligere landssekret\u00e6r i Kristent samlingsparti, og takker Gud for president Trump.", "- Han var nok ikke min favoritt da hele l\u00f8pet startet, men jeg er takknemlig for at det ble ham.", "- Kanskje du vil stille opp i avisa?", "- Nei, det synes jeg at jeg er for gammel til. Du finner helt sikkert noen andre, det skulle ikke v\u00e6re s\u00e5 vanskelig, mener Sandvik som samtidig opplyser at Kristent samlingsparti n\u00e5 er lagt ned.", "N\u00e5ja. Selv paven har jo sl\u00e5tt fast at Trump ikke er kristen. Men vi setter kursen nordover, for \u00e5 snakke med den lokale representanten for partiet De kristne. Like f\u00f8r vi kommer til \u00c5sen trasker vi inn i et velkjent lite stykke USA. En tom diner, breddfull av Grease, men uten American Honey.", "- Vi er p\u00e5 jakt etter folk som er glade for at Trump er president, vi?", "- Dere er det, ja. Joda, det var greit det, n\u00e5r det sto mellom de to, sier Andreas S\u00f8yseth over et brett fries og burgere av amerikansk st\u00f8rrelse. Vi rekker ikke \u00e5 sp\u00f8rre hvorfor. De kristne venter, s\u00e5 vi avtaler \u00e5 treffe ham igjen p\u00e5 returen for mer informasjon. Kanskje vi er p\u00e5 vei inn i det tr\u00f8nderske rustbeltet? Finner vi grasrota? Vi forlater Vuddu Valley med tunge mager og lette sinn.", "P\u00e5 en h\u00f8yde i Skogn bor Bj\u00f8rg Elverum, med blinkende s\u00f8lvkors rundt halsen, hvit country-gitar i stua og utsikt utover sm\u00e5 g\u00e5rder med \u00e5kerlapper rundt. Der har hun en del av sin politiske plattform som fylkesleder i Nord-Tr\u00f8ndelag for partiet De kristne. Nesten 20 000 stemmer fikk de ved stortingsvalget for fire \u00e5r siden. P\u00e5 landsbasis. Det var nok til \u00e5 bli det tiende st\u00f8rste partiet, men langt fra nok til \u00e5 temme L\u00f8vebakken. N\u00e5 er m\u00e5let \u00e5 komme inn p\u00e5 Stortinget.", "- Alts\u00e5. Jeg hadde jo egentlig ikke veldig sans for noen av dem. Men n\u00e5r det har st\u00e5tt mellom de to, er jeg veldig takknemlig for at det ble Donald Trump, forklarer Elverum. Hun er ikke riktig sikker p\u00e5 hvordan det kommer til \u00e5 g\u00e5, han har jo sagt s\u00e5 mye rart, og hun liker ikke personligheten, oppf\u00f8rselen eller synet hans p\u00e5 damer og minoriteter. Men s\u00e5 er det dette med den kristne etikken og lovverket. Hun har ikke noe imot noen sier hun, men vil at ekteskapet skal v\u00e6re forbeholdt mann og kvinne b\u00e5de i loven og liturgien.", "- Jeg d\u00f8mmer ingen, men jeg vil bare at.....det har med barnas beste \u00e5 gj\u00f8re. Jeg tror de trenger mor og far. Jeg er sikker p\u00e5 at homofile kan v\u00e6re gode omsorgspersoner de ogs\u00e5, men barna trenger b\u00e5de morsrollen og farsrollen. Ekteskapet og familien er den viktigste byggesteinen vi har. Dessuten, m\u00e5 hun legge til, det er jo slik Bibelen sier det skal v\u00e6re.", "Aller viktigst for Elverum er dette med liv som skal eller ikke skal vokse.", "- I USA har de mulighet til \u00e5 ta senabort. De kan ta livet av fosteret - babyen - helt frem til f\u00f8dselen. Det oppr\u00f8rer meg, og det er hovedsaken til at jeg mener det er bra med Trump. Han er imot den loven. Abort er drap p\u00e5 sm\u00e5 babyer. S\u00e5 lenge det ikke st\u00e5r om mors liv, burde abort v\u00e6re forbudt. Jeg d\u00f8mmer ingen, mange kommer i vanskelige situasjoner. Men det de trenger er hjelp og omsorg. Vi hjelper dem ikke ved \u00e5 ta liv.", "- Dere er alts\u00e5 helt imot den norske abortloven ogs\u00e5?", "- Ja. Det er den verste loven de kunne laget.", "- Men alts\u00e5 - du har ikke sans for det at kvinner skal kunne bestemme over egen kropp?", "- Jeg skj\u00f8nner jo det. Men det er en kropp til inni der, som har liv fra f\u00f8rste stund. Et lite liv til.", "Bj\u00f8rg vokste opp i Haltdalen, i et luthersk kristent hjem. Bodde i Rissa i mange \u00e5r, men flyttet til Skogn da mannen fikk jobb p\u00e5 Elihu-skolen der (n\u00e5 V\u00e5rtun Kristne Oppvekstsenter). De st\u00e5r ikke i statskirka, men er aktive i pinsekarismatiske sammenhenger i Levanger-traktene.", "- Men vi omg\u00e5s da b\u00e5de kristne og folk som ikke er kristne - og muslimer. Mange flotte folk, smiler hun. Og mange deler hennes syn, mener hun.", "Som de fleste nordmenn la hun seg valgnatten i forvissning om at USA kom til \u00e5 fullf\u00f8re likestillingsarbeidet med \u00e5 velge en kvinnelig president etter en afroamerikansk. Da hun v\u00e5knet til Trump var lettelsen stor. Takket hun Gud?", "- Jeg h\u00e5per jo at det kanskje var Guds vilje. I tilfelle vil det g\u00e5 veldig bra. Og s\u00e5 tror jeg han kan roe ned den spente situasjonen mellom USA og Russland. Det vil v\u00e6re bra for oss alle. Og han er en ganske enkel mann, som snakker s\u00e5 folk forst\u00e5r det. Jeg tror han \u00f8nsker \u00e5 gj\u00f8re noe for den vanlige amerikaner, p\u00e5 hjemmebane, ikke ute i verden slik Obama ville.", "Helt sikker er hun likevel ikke.", "- Jeg h\u00e5per jo han h\u00f8rer p\u00e5 r\u00e5d. Hvis ikke er vi ute og kj\u00f8rer, ler hun. Og sikter ikke bare til r\u00e5d og veiledning fra aller \u00f8verste hylle.", "- Trump har en god r\u00e5dgiver i Mike Pence. Han er en solid og st\u00f8dig type. Jeg h\u00e5per han lytter mye til ham!", "N\u00e5r vi vender snutene s\u00f8rover mot fylkesgrensa igjen, m\u00e5 vi innom dineren i Vuddu Valley. Andreas m\u00e5 forklare hvorfor han syntes det var greit at Trump vant.", "- Hei igjen - nei, jeg rekker ikke \u00e5 snakke med dere, dessverre, sier han og sl\u00e5r ut med armene. Dineren er ikke tom lenger.", "- Men du st\u00e5r ved Trump?", "- Veeeeeeeeel, sier han."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4461ccd324989b1ab67f29db6dfcbb1e33710cafde02a265ff5af22a71b955e3"}, {"field": "createtime", "value": "2017-01-20T10:42:14.000Z"}, {"field": "description", "value": "Noen trassige sjeler i Tr\u00f8ndelag ser lysere p\u00e5 verden etter at Donald Trump ble president."}, {"field": "dominantimage", "value": "http://www.adressa.no/pluss/magasin/article14084761.ece/64sv7r/ALTERNATES/w980-default/D_Trumpelag__4.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/735387e9c702c6adc4dd59c4cb4b56945bce6c9b.jpg?59828044"}, {"field": "dominantthumbnaildimensions", "value": "300x169"}, {"field": "heading", "value": ["Velkommen til Trumpelag -adressa.no", "Konvoluttslikker", "Ren trass", "Ikke skikkelig nok", "Mot sine egne", "Ny kurs", "Korsfestet", "20 000 stemmer", "En enkel mann"]}, {"field": "id", "value": "735387e9c702c6adc4dd59c4cb4b56945bce6c9b"}, {"field": "keyword", "value": ["Ukeadressa", "Donald Trump", "Jan Guldahl", "USAvalg", "USA", "abort", "innvandring", "Russland"]}, {"field": "keywords", "value": "Ukeadressa,Donald Trump,Jan Guldahl,USAvalg,USA,abort,innvandring,Russland"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["statoil", "facebook"]}, {"field": "kw-concept", "value": ["valg", "fri presse", "h\u00e5p", "norsk presse", "presse", "mann", "kristne", "verden", "president"]}, {"field": "kw-entity", "value": ["a. tror", "vuddu valley", "allah", "trump", "lurven", "breitbart news", "sanders", "baltikum", "a. en", "kristent", "al qaida", "demokratene", "jan guldahl og adresseavisen", "forsvaret", "stortinget 2017", "krf", "brexit", "grease", "american honey", "frp", "madame tussauds", "franco", "l\u00f8vebakken", "midt\u00f8sten", "alternativ f\u00fcr deutschland", "hans olav brendberg", "arbeiderpartiet", "elihu", "bibelen", "geert wilders", "trondheim \u00f8yelegesenter", "haltdalen", "gud", "england og tyskland", "clinton og trump", "adresseavisen", "koranen", "adressa", "frankrike og alternativ f\u00fcr deutschland", "geert wilders og partij"]}, {"field": "kw-location", "value": ["obama", "tr\u00f8ndelag", "russland", "nord-tr\u00f8ndelag", "bern", "santo domingo", "serbia", "rissa", "nato", "fr\u00f8ya", "kl\u00e6bu", "europa", "irak", "kina", "nederland", "tyskland", "polen", "syria", "norge", "troms\u00f8", "libya", "levanger", "israel", "afghanistan", "skogn"]}, {"field": "kw-pageclass", "value": "article"}, {"field": "kw-person", "value": ["elisabeth sandvik", "hege storhaug", "johan eck-olsen", "jan guldahl", "anita apelthun s\u00e6le", "kristian kahrs", "donald j. trump", "angela merkel", "bj\u00f8rg elverum", "mike pence", "edward snowden", "hillary clinton", "bill clinton", "al nusra", "america great again", "b\u00f8rge brende", "donald trump", "andreas s\u00f8yseth"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14084761.ece/64sv7r/ALTERNATES/w980-default/D_Trumpelag__4.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Velkommen til Trumpelag"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/20/Velkommen-til-Trumpelag-14084769.ece"}, {"field": "pageclass", "value": ["article"]}, {"field": "publishtime", "value": "2017-01-20T10:36:38.000Z"}, {"field": "recs-articleid", "value": "14084769"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-20T10:36:38.000Z"}, {"field": "recs-rawtitle", "value": "Velkommen til Trumpelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Noen trassige sjeler i Tr\u00f8ndelag ser lysere p\u00e5 verden etter at Donald Trump ble president."}, {"field": "thumbnail", "value": "http://content-thumbnail.cxpublic.com/content/thumbnail200x150/735387e9c702c6adc4dd59c4cb4b56945bce6c9b.jpg?59828044"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-03T01:45:40.000Z"}, {"field": "title", "value": "Disse tr\u00f8ndere har trua p\u00e5 Trump"}, {"field": "url", "value": "http://www.adressa.no/pluss/magasin/2017/01/20/Velkommen-til-Trumpelag-14084769.ece"}, {"field": "urlhash", "value": "735387e9c702c6adc4dd59c4cb4b56945bce6c9b"}], "score": 0.3987286, "siteId": "9222270286501375973", "id": "735387e9c702c6adc4dd59c4cb4b56945bce6c9b"}

