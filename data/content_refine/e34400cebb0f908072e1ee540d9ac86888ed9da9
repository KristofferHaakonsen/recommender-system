{"fields": [{"field": "modifiedtime", "type": "time", "value": "2016-09-02T12:58:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Arkitektur", "Hjemme hos", "Bolig"]}, {"field": "author", "value": "geir flat\u00f8e"}, {"field": "body", "value": ["Saken oppdateres.", "Huset ligger ved Gandsfjorden, Rogaland, bygd i tegl og royalimpregnert kledning. Et hus du legger merke til.", "Rett som det er, er det noen som stopper og tar bilde av carporten ogs\u00e5.", "Inni huset finner du Kjell Reianes og Camilla Maria Myr\u00e5s, pluss hunden Nicco. Camilla er sanger. Nicco er en Welsh terrier. Kjell er en arkitekt som ble musiker i en alder da de fleste tenker p\u00e5 AFP.", "Innenfor d\u00f8ren er utsiden det f\u00f8rste du legger merke til. Det er slik han vil ha det.", "\u2014 P\u00e5 vei inn, skal du v\u00e6re p\u00e5 vei ut. Alt i huset leder mot utsikten, p\u00e5peker Kjell.", "Og utsikten mot Gandsfjorden er vel verd \u00e5 dvele ved. At takpanelet peker den veien, er en av detaljene som p\u00e5virker blikkretningen. Taket er i tillegg uten lister, noe som gj\u00f8r det nesten svevende.", "I 2016 ville mange falt for fristelsen til \u00e5 hvitmale taket, men Kjell vil at tingene viser tiden de stammer fra.", "Forandringer henviser han til det han kaller en moderne krok av stua.", "\u2014 Dette er et klassisk hus. Den st\u00f8rste feilen du kunne gjort, var \u00e5 male alt hvitt.", "Sm\u00e5 forandringer er derimot helt i orden, som \u00e5 legge inn en flatskjerm i fronten av kj\u00f8kken\u00f8ya.", "Helst skal tingene tegnes inn s\u00e5 logisk at du ikke tenker p\u00e5 at de er der, som trappa opp til den nye takterrassen.", "\u2014 Jeg vil ikke ha for mye designstash, sier Kjell mens han viser oss rundt.Noe har han likevel forelsket seg i, som spisebordet \u00abSuperellipse\u00bb fra Fritz Hansen. Det ble designet av Piet Hein og Bruno Mathsson i 1968. Rundt det st\u00e5r stolene \u00abRondo\u00bb fra Danerka, designet av Erik J\u00f8rgensen i 1986.", "De ligner den langt mer ber\u00f8mte \u00abSyver\u00bb-stolen til Arne Jacobsen, men Kjell mener \u00abRondo\u00bb er bedre \u00e5 sitte p\u00e5. F\u00e5r villaf\u00f8lelse uten villa:", "PH-lampene til Poul Henningsen er han svak for. St\u00e5lampen fant han merkelig nok p\u00e5 Bilka hypermarked i \u00c5lborg.", "\u2014 Det sto 2300 kroner p\u00e5 den, og jeg kunne ikke tro at det var sant. De koster mye mer p\u00e5 nettet.", "Men Bilka gj\u00f8r nettopp det som Kjell etterlyser p\u00e5 dagens boligmarked. De tar innkj\u00f8psprisen og legger p\u00e5 sin vanlige fortjeneste.\u2014 F\u00f8r s\u00e5 vi p\u00e5 hva det kostet \u00e5 bygge et hus. S\u00e5 la vi p\u00e5 20 prosent og h\u00e5pet at noen ville kj\u00f8pe det. N\u00e5 er veldig mye av utbyggingen entrepren\u00f8rstyrt. Man ser hva markedet er villig til \u00e5 betale og setter prisen ut fra det.", "Slikt oppr\u00f8rer en gutt oppvokst i trange k\u00e5r. Faren jobbet p\u00e5 Rosenberg verft, og familien bodde i et typisk arbeiderstr\u00f8k.", "Det er kanskje derfor han sier ja til \u00e5 synge under frokosten p\u00e5 Folkets Hus i Stavanger hver 1. mai.Dette har igjen f\u00f8rt til at han er p\u00e5 vei med en cd kalt \u00abArbeidsmann\u00bb 22. oktober.", "LO-leder Gerd Kristiansen likte hva hun h\u00f8rte p\u00e5 en privatkonsert, og LO har bestilt 5000 eksemplarer av platen. Et h\u00f8yt tall p\u00e5 dagens marked.", "Den veldig spesielle hestelampen:", "Kjell ble 61 \u00e5r f\u00f8r han ga ut sin f\u00f8rste plate, men det kunne skjedd tidligere. Han spilte i band i 16 \u00e5r, og tilbake i 1966 underholdt de i pausen da Bod\u00f8-bandet 1-2-6 spilte for 1200 mennesker i Giskehallen i Sandnes.", "\u2014 Vi fikk 400 kroner for jobben.", "I 1969 var han med p\u00e5 \u00e5 starte Stavanger vise\u2014 og lyrikklubb. Da han flyttet til Bryne noen \u00e5r, ble det Bryne Storband.P\u00e5 Bryne var han nabo med Rune Ottesen. Han hadde en s\u00f8nn som het Jan Ove, som senere dro navnet sammen til Janove.", "Nabogutten giftet seg med Kjells datter Susanne. Janove Ottesen ble frontfigur i Kaizers Orchestra, mens Kjell holdt musikken p\u00e5 et hobbyplan. Da Kjell fylte 60, mente Janove at n\u00e5 var det nok. En plate m\u00e5tte komme, og han kunne produsere den.", "Greit nok, Kjell hadde skrevet 300-400 sanger og kunne vel ta noen av dem, men Janove beordret ham til \u00e5 skrive 40 nye. S\u00e5 skulle han selv velge ti av dem.Slik ble det, og p\u00e5 ny\u00e5ret i 2012 kom \u00abAldri for seint\u00bb til en varm mottakelse. Anmeldelsene av \u00abRinger i vatn\u00bb tre \u00e5r senere var ikke noe d\u00e5rligere.", "Studentparet har p\u00e5 lavbudsjett skapt et hjem de stortrives i, med m\u00f8bler de vil beholde lenge:", "Tilbake i 1976 hadde Kjell startet firmaet Deltahus.", "\u2014 Den gang kj\u00f8pte man et kataloghus og tvang det ned p\u00e5 en tomt. Eller man gikk til en arkitekt som s\u00e5 p\u00e5 stjernene og kj\u00f8rte deg \u00abkonk\u00bb. Min tanke var \u00e5 gj\u00f8re en mellomting. Jeg ansatte t\u00f8mrere, tegnet husene selv og kalkulerte prisen. Den ble ikke h\u00f8yere enn for et typehus.", "Slik fortsatte han til Block Watne kj\u00f8pte Hetlandshus. Da fikk Kjell et l\u00f8nnstilbud han ikke kunne si nei til, og Deltahus ble nye Hetlandshus. I to \u00e5r reiste han rundt og presenterte husene.Derfra gikk han til Mesterhus, en landsomfattende kjede av frittst\u00e5ende byggmesterfirmaer.", "Gi meg fem \u00e5r p\u00e5 \u00e5 utvikle alle husene, sa Kjell.", "Han fikk det som han ville, og ved ti\u00e5rsjubileet i 2000 var alle husene i katalogen hans.", "Grunnkonseptet var ti hus, presentert i ulike varianter. Det \u00e5ret ble Mesterhus dobbelt s\u00e5 stort som Block Watne.", "Ga opp husdr\u00f8mmen, s\u00e5 kom dr\u00f8mmetomta for salg:", "Da De Sandvigske Samlinger p\u00e5 Maihaugen ville innlemme et hus fra hvert ti\u00e5r, ble Kjells \u00abTradisjon\u00bb for Hetlandshus plukket ut til \u00e5 representere 90-tallet.", "Det f\u00f8rte til at Kjetil Siem, i dag generalsekret\u00e6r i Norges Fotballforbund, s\u00e5 navnet hans p\u00e5 et skilt der.", "Han liker huset og ber Kjell tegne ett p\u00e5 Lillestr\u00f8m og ett i Romsdalen. Kjell sier ja.", "S\u00e5 ringer telefonen igjen. Siem forteller at kona til dav\u00e6rende Manchester United-proff Henning Berg skal flytte hjem til Norge med to barn. Hun trenger et hus. Kjell tegner det.", "Ny telefon. Denne gang fra den nye kona til Henning Berg. Hun har sett huset og ber Kjell komme til Manchester og tegne ett til. Kjell reiser.", "P\u00e5 den tiden er Henning Berg kaptein p\u00e5 det norske fotballandslaget.Ny telefon, fra Lars Bohinen i Derby. Han vil ogs\u00e5 ha et hus.", "Det samme vil Andr\u00e9 Bergd\u00f8lmo som spiller for Ajax i Amsterdam. Og Gunnar Halle i engelske Bradford.", "Nye reiser.", "N\u00e5 har de satt sitt eget preg p\u00e5 leiligheten:", "P\u00e5 90-tallet ville Stavanger kommune sette opp tre blokker p\u00e5 Gausel, ned mot Gandsfjorden. De sto fritt til \u00e5 ekspropriere eiendommen, og grunneieren inns\u00e5 at alternativet var \u00e5 presentere bedre planer for kommunen.", "Kjell Reianes ble kontaktet. Hva skulle han ha for \u00e5 g\u00e5 i gang?", "La meg velge en tomt, svarte Kjell uten s\u00e6rlig tro p\u00e5 et ja. Men det fikk han, og dermed dr\u00f8mmetomten han normalt kunne sett langt etter.Han gikk videre til arkitektene Sjo Fasting og Reier Carlsen. 170 boenheter ble tegnet inn.", "Kommunen godkjente planene, og i 1997 kunne Kjell flytte inn i et nytt hus.", "Det planla han selv, etter \u00e5 ha f\u00e5tt arkitektene Dag Fasting og Per Thygesen til \u00e5 tegne forslag som han kunne bruke elementer fra.", "Det f\u00f8rte til et stort hus, med 330 kvadrat fordelt p\u00e5 tre etasjer og et anneks.", "Kjell har v\u00e6rt bevisst p\u00e5 at alle husene i omr\u00e5det som kalles Fr\u00f8ystad G\u00e5rd, skal ha tilgang til sj\u00f8en.", "\u2014 Jeg er vel en av de f\u00e5 arkitekter som frivillig har tegnet inn en turvei foran egen eiendom, ler han.", "Klipte og limte for dr\u00f8mmehytta:", "Mens livsl\u00f8psboliger er et innarbeidet begrep, snakker Kjell om verdien av livslange omr\u00e5der.", "Steder med sm\u00e5 tomannsboliger, eneboliger og eldreboliger. Der du kan bo hele livet. Fr\u00f8ystad G\u00e5rd er blitt til dette.", "Den visjonen gjentar han n\u00e5 p\u00e5 Ski i Akershus. Da Mesterhus sa nei til prosjektet i 1999, pantsatte Kjell og Camilla det de hadde og kj\u00f8pte hele omr\u00e5det p\u00e5 50 m\u00e5l.Kjell satte i gang med \u00e5 tegne, og n\u00e5 st\u00e5r det 66 hus der. Igjen gjennom Deltahus.", "\u2014 Jeg savner arkitektstyrte utbygginger. Du kan ikke lage det samme over alt.", "Kjell har ogs\u00e5 en annen kjepphest: - Det snakkes om smarthus, men ikke om kvalitet. Hvordan blir energiregnskapet hvis du m\u00e5 bytte ut kledningen etter ti \u00e5r? Kommunen m\u00e5 ha en t\u00f8ffere styring, og kostnadene m\u00e5 tas av fortjenesten til entrepren\u00f8ren. N\u00e5 velges ofte billigste kj\u00f8kken, billigste parkett og billigste maling. Vi la inn en del ekstra da vi selv bygde og har sluppet \u00e5 gj\u00f8re noe p\u00e5 20 \u00e5r.", "N\u00e5r folk ringer og sp\u00f8r ham \u00e5 tegne et hus i dag, takker han nei. Bortsett fra et par venneprosjekter p\u00e5 Vaulen og Hinna, der han kaller seg r\u00e5dgiver.", "Kjell Reianes har 60-70 spillejobber i \u00e5ret og n\u00f8yer seg med det. Du skal ha tid til \u00e5 leve ogs\u00e5, ikke minst n\u00e5r 67-\u00e5rsdagen n\u00e6rmer seg.Et par r\u00e5d p\u00e5 tampen har han likevel \u00e5 komme med:", "\u2014 Sp\u00f8r deg selv om hvem du er om 20 \u00e5r. Gi deg selv en utviklingsmulighet i ditt eget hus.Og: - Alle hus skal egentlig v\u00e6re en kulisse for den som bor der. Du m\u00e5 passe p\u00e5 at huset ikke tar over deg.", "Interessert i bolig og interi\u00f8r? F\u00f8lg oss p\u00e5 Instagram, @boligoghjem"]}, {"field": "category0", "value": "bolig"}, {"field": "contenthash", "value": "0ae6ddf6317e9c68261d6378bcf52584a0c852a99ecbf901378a7b1c741e454d"}, {"field": "createtime", "value": "2017-03-04T16:26:41.000Z"}, {"field": "description", "value": "\u2014 Alle hus skal egentlig v\u00e6re en kulisse for den som bor der. Du m\u00e5 passe p\u00e5 at huset ikke tar over deg."}, {"field": "heading", "value": ["Kjell Reianes har fylt huskatalogene med sine hus -adressa.no", "Skal v\u00e6re tidstypisk", "Kost, ikke markedspris", "Svigerfar til Janove", "Startet Deltahus", "Hus for fotballproffene", "Fr\u00f8ystad G\u00e5rd", "Livslange omr\u00e5der", "Artist p\u00e5 heltid"]}, {"field": "id", "value": "e34400cebb0f908072e1ee540d9ac86888ed9da9"}, {"field": "keyword", "value": ["Arkitektur", "Hjemme hos", "Bolig"]}, {"field": "keywords", "value": "Arkitektur,Hjemme hos,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": ["manchester united", "instagram"]}, {"field": "kw-concept", "value": ["fylt huskatalogene", "legger merke", "livslange omr\u00e5der", "hus"]}, {"field": "kw-entity", "value": ["gandsfjorden", "bolig", "dag fasting og per thygesen", "nicco", "janove", "sjo fasting og reier carlsen", "bilka", "fr\u00f8ystad g\u00e5rd", "gausel", "kjell reianes og camilla maria myr\u00e5s", "block watne", "giskehallen", "sjo fasting", "piet hein", "ringer", "maihaugen", "susanne", "folkets hus", "bryne storband", "rondo", "danerka", "arbeidsmann", "per thygesen", "deltahus", "kaizers orchestra", "piet hein og bruno mathsson", "vaulen og hinna", "norges fotballforbund", "syver", "de sandvigske samlinger", "tradisjon", "hetlandshus", "romsdalen", "superellipse", "mesterhus", "kjell og camilla", "hjemme"]}, {"field": "kw-location", "value": ["rogaland", "amsterdam", "camilla", "akershus", "rosenberg", "\u00e5lborg", "ajax", "bod\u00f8", "lillestr\u00f8m", "welsh", "ski", "sandnes", "derby", "stavanger", "bradford"]}, {"field": "kw-pageclass", "value": "article"}, {"field": "kw-person", "value": ["poul henningsen", "andr\u00e9 bergd\u00f8lmo", "henning berg", "rune ottesen", "jan ove", "gerd kristiansen", "dag fasting", "kjell reianes", "arne jacobsen", "camilla maria myr\u00e5s", "lars bohinen", "kjetil siem", "bruno mathsson", "reier carlsen", "gunnar halle", "erik j\u00f8rgensen", "fritz hansen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/e64d7f4e-64b3-4bae-a6cb-4d23d6b7ace8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjell Reianes har fylt huskatalogene med sine hus"}, {"field": "og-type", "value": "article"}, {"field": "og-url", "value": "http://www.adressa.no/bolig/Kjell-Reianes-har-fylt-huskatalogene-med-sine-hus-9358b.html"}, {"field": "pageclass", "value": ["article"]}, {"field": "publishtime", "value": "2016-09-04T09:00:00.000Z"}, {"field": "recs-articleid", "value": "9358"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-09-04T09:00:00.000Z"}, {"field": "recs-rawtitle", "value": "Kjell Reianes har fylt huskatalogene med sine hus -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2014 Alle hus skal egentlig v\u00e6re en kulisse for den som bor der. Du m\u00e5 passe p\u00e5 at huset ikke tar over deg."}, {"field": "thumbnail", "value": "http://content-thumbnail.cxpublic.com/content/thumbnail200x150/e34400cebb0f908072e1ee540d9ac86888ed9da9.jpg?5970f5b9"}, {"field": "thumbnailfullheightdimensions", "value": "200x3076"}, {"field": "timestamp", "value": "2017-07-20T18:26:01.000Z"}, {"field": "title", "value": "Kjell Reianes har fylt huskatalogene med sine hus"}, {"field": "url", "value": "http://www.adressa.no/bolig/Kjell-Reianes-har-fylt-huskatalogene-med-sine-hus-9358b.html"}, {"field": "urlhash", "value": "e34400cebb0f908072e1ee540d9ac86888ed9da9"}], "score": 1.0923374, "siteId": "9222270286501375973", "id": "e34400cebb0f908072e1ee540d9ac86888ed9da9"}

