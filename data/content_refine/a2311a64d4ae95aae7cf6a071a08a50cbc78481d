{"fields": [{"field": "modifiedtime", "type": "time", "value": "2016-10-17T14:51:38.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "\u00d8konomi"}, {"field": "author", "value": "fr\u00f8ydis braathen"}, {"field": "body", "value": ["Saken oppdateres.", "Det er ikke alltid lett \u00e5 f\u00e5 barna til \u00e5 hjelpe til hjemme, selv om foreldre lokker med lommepenger.", "Forbruker\u00f8konom Silje Sandm\u00e6l tror det kommer av at mange barn og ungdom i dag ikke har et konkret forhold til penger.", "\u2014 For det f\u00f8rste ser ikke barn kontanter, de ser bare at foreldrene drar bankkortet. Da f\u00e5r de ikke med seg hva ting koster. For det andre f\u00e5r barn mer av foreldre i dag enn f\u00f8r, sier Sandm\u00e6l til Aftenposten.", "Hun mener lommepenger er det viktigeste virkemiddelet for \u00e5 l\u00e6re barna om penger og det \u00e5 jobbe for penger.", "Men en unders\u00f8kelse gjennomf\u00f8rt av Ipsos MMI for DNB viser at bare 24 prosent av barn mellom \u00e5tte og elleve \u00e5r f\u00e5r lommepenger. I aldersgruppen 16-19 \u00e5r er andelen som f\u00e5r lommepenger 45 prosent.\u2014 Barn som gj\u00f8r noen oppgaver i huset for \u00e5 f\u00e5 lommepenger, og i tillegg har ansvar for noen utgifter selv, l\u00e6rer seg \u00e5 disponere pengene. Det er veldig viktig for senere i livet, sier Sandm\u00e6l.", "Sandm\u00e6l mener foreldre m\u00e5 snakke med barna om hvor mye ting koster. Da kan apper og digitale spill v\u00e6re et godt utgangspunkt for \u00e5 snakke med barna.", "Med den nye lommepenge-appen kalt Gimi kan foreldre og barn legge inn oppgaver som barna skal utf\u00f8re hjemme og bestemme et bel\u00f8p som barnet skal f\u00e5 i lommepenger. Barna kan sette seg sparem\u00e5l, og foreldrene kan velge \u00e5 legge p\u00e5 en sparerente, slik at barna ser at pengene vokser jo lenger de sparer.", "Appen er utviklet i Sverige, og det er den svenske fotballstjernen Philip Haglund som fikk id\u00e9en da han sto i en butikk og overh\u00f8rte en jente som ville ha et nytt mobildeksel. \u00abJeg vil ha denne\u00bb, sa hun. \u00abDessverre har vi ikke r\u00e5d\u00bb, svarte mammaen. \u00abMen mamma, det er vel bare \u00e5 dra kortet?\u00bb, svarte jenta.", "\u2014 Jenta forsto ikke at pengene i bankkortet kunne ta slutt, og det var en vekker for meg. Jeg inns\u00e5 at barn ikke l\u00e6rer seg om penger p\u00e5 samme m\u00e5te som da jeg var liten. Jeg hadde ukepenger, en sparegris og ofte lite kontanter i lommeboken. Det l\u00e6rte meg \u00e5 ta ansvar, beslutte om jeg skulle kj\u00f8pe en ting eller spare pengene til noe jeg virkelig ville ha, forteller Haglund.Dermed hadde han f\u00e5tt id\u00e9en til \u00abGimi\u00bb-appen, som ble lansert i Sverige i fjor og n\u00e5 har kommet til Norge. Der har 100.000 foreldre og barn allerede opprettet en \u00abkonto\u00bb.", "Ogs\u00e5 Sparebank1 har en lignende lommepenge-app, som ble lansert i 2012. Den er lastet ned av 60.000 og er i disse dager under oppgradering. Magne Gundersen, forbruker\u00f8konom i Sparebank1, sier at barn m\u00e5 l\u00e6re om penger p\u00e5 en annen m\u00e5te i dag enn tidligere.", "\u2014 I dag har vi sjelden kontanter p\u00e5 oss og dermed blir penger usynlige og bare noen tall som overf\u00f8res hit og dit. Jeg tror lommepenge-apper kan hjelpe til med \u00e5 synliggj\u00f8re pengenes verdi for barn, sier Gundersen.", "Ellen Katrine Nyhus, professor ved Universitetet i Agder, tror den beste effekten slike apper kan ha er at barn og foreldre snakker sammen om penger.", "\u2013 Det er en god start. Ellers vil slike apper kreve endel oppf\u00f8lging av b\u00e5de foreldre og barn, s\u00e5 effekten vil avhenge av at den brukes aktivt over tid. En app kan gj\u00f8re det lettere og mer morsomt \u00e5 se sammenheng mellom inntekt og utgifter, men det er en jevnlig dialog og diskusjon om \u00f8konomi som barna kan l\u00e6re av, sier Nyhus.", "Gimi", "En app som gj\u00f8r at foreldre og barn sammen kan legge inn oppgaver, hvor mye lommepenger barnet skal f\u00e5 for utf\u00f8rte oppgaver og hvor ofte. Som barn kan du spare penger i den digitale sparegrisen og sette opp sparem\u00e5l. Foreldre kan velge \u00e5 legge til en sparerente p\u00e5 pengene som barnet sparer. Barnet kan sende bilde av en utf\u00f8rt oppgave til foreldrene, og foreldre blir varslet n\u00e5r det er tid for \u00e5 gj\u00f8re oppgaver og utbetale lommepenger.", "Ukepenger (Sparebank 1)", "Appen Ukepenger, utviklet av Sparebank, fungerer ganske likt som Gimi. Foreldre og barn kan sammen sette opp arbeidsoppgaver og sparem\u00e5l via appen, og den er et godt utgangspunkt for diskusjon mellom foreldre og barn om \u00f8konomi, arbeidsoppgaver og sparing. Forhandling om bel\u00f8p og purring p\u00e5 oppgaver kan gj\u00f8res i appen.", "Pengeby (Danske Bank)", "Med spillet Pengeby kan barn i alderen 5-9 \u00e5r l\u00e6re om verdien av penger, om \u00e5 tjene penger, spare og prioritere. Barna utf\u00f8rer oppgaver for \u00e5 tjene penger og tar egne beslutninger om hvordan de vil bruke eller spare pengene sinde. Foreldre b\u00f8r forklare barna om spillet i starten. Pengeby har ogs\u00e5 tips til foreldre om hvordan man kan l\u00e6re barna om penger.", "L\u00e6repenger (DNB)", "Et undervisningsopplegg som skal gi barn en forst\u00e5else for penger, inntekt og forbruk, egne \u00f8konomiske rettigheter og gode sparevaner. Tilrettelagt for barn mellom 10 og 12 \u00e5r. Barna f\u00e5r konkrete oppgaver der de blant annet skal kjenne igjen ulike pengeverdier, finne ut hvor mye de f\u00e5r igjen n\u00e5r de handler i butikken og oppgaver som handler om valuta.", "Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "04d19fde0a08b17aca69491e714bea43565384d12a63626e08477662cc03780e"}, {"field": "createtime", "value": "2017-03-23T19:10:49.000Z"}, {"field": "description", "value": "Er det vanskelig \u00e5 f\u00e5 poden til \u00e5 ta ut av oppvaskmaskinen? Lommepenge-apper kan motivere barna til \u00e5 bidra hjemme."}, {"field": "heading", "value": ["Lommepenge-appene som f\u00e5r barna til \u00e5 jobbe -adressa.no", "S\u00e5 mange barn f\u00e5r lommepenger", "Digital sparegris", "\u00abEr det ikke bare \u00e5 dra kortet?\u00bb", "Usynlige penger", "\u2014 Det viktigste er dialog", "Apper og spill som l\u00e6rer barn om penger:"]}, {"field": "id", "value": "a2311a64d4ae95aae7cf6a071a08a50cbc78481d"}, {"field": "keyword", "value": "\u00d8konomi"}, {"field": "keywords", "value": "\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["utf\u00f8rt oppgave", "penger", "l\u00e6re barna", "spare penger", "barn"]}, {"field": "kw-entity", "value": ["ukepenger", "twitter", "familie", "aftenposten", "sparebank 1", "ipsos mmi", "universitetet", "gimi", "pengeby"]}, {"field": "kw-location", "value": ["agder", "norge", "sverige"]}, {"field": "kw-pageclass", "value": "article"}, {"field": "kw-person", "value": ["ellen katrine nyhus", "magne gundersen", "silje sandm\u00e6l", "philip haglund"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/a083d2c9-ffde-4a52-9016-6fb685e235b5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lommepenge-appene som f\u00e5r barna til \u00e5 jobbe"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Lommepenge-appene-som-far-barna-til-a-jobbe-394b.html"}, {"field": "pageclass", "value": ["article"]}, {"field": "publishtime", "value": "2016-10-17T11:57:49.000Z"}, {"field": "recs-articleid", "value": "394"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-10-17T11:57:49.000Z"}, {"field": "recs-rawtitle", "value": "Lommepenge-appene som f\u00e5r barna til \u00e5 jobbe -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Er det vanskelig \u00e5 f\u00e5 poden til \u00e5 ta ut av oppvaskmaskinen? Lommepenge-apper kan motivere barna til \u00e5 bidra hjemme."}, {"field": "thumbnail", "value": "http://content-thumbnail.cxpublic.com/content/thumbnail200x150/a2311a64d4ae95aae7cf6a071a08a50cbc78481d.jpg?599b004a"}, {"field": "thumbnailfullheightdimensions", "value": "200x1595"}, {"field": "timestamp", "value": "2017-08-21T15:46:18.000Z"}, {"field": "title", "value": "Lommepenge-appene som f\u00e5r barna til \u00e5 jobbe"}, {"field": "url", "value": "http://www.adressa.no/familieogoppvekst/Lommepenge-appene-som-far-barna-til-a-jobbe-394b.html"}, {"field": "urlhash", "value": "a2311a64d4ae95aae7cf6a071a08a50cbc78481d"}], "score": 0.84992856, "siteId": "9222270286501375973", "id": "a2311a64d4ae95aae7cf6a071a08a50cbc78481d"}

