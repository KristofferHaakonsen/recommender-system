{"fields": [{"field": "modifiedtime", "type": "time", "value": "2013-10-28T09:33:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["dag kittang professor", "ntnu"]}, {"field": "body", "value": ["Saken oppdateres.", "Ikke uventet f\u00e5r de kraftig motb\u00f8r av Fremskrittspartiet som ikke akkurat er kjent for \u00e5 sette kollektivtransporten h\u00f8yt p\u00e5 den politiske dagsorden. Kristian Dahlberg Hauge (Frp) hevder at det ikke finnes \u00ab et eneste holdepunkt for at en satsing p\u00e5 bybane framfor buss vil svare seg i Trondheim\u00bb . Jeg mener at dette ikke er riktig.", "Siden det er forventet at ettersp\u00f8rselen etter kollektivtransport vil fordobles i en periode fram til 2040 p\u00e5 grunn av befolkningsvekst, men ogs\u00e5 p\u00e5 grunn av et \u00f8nske om \u00e5 overf\u00f8re trafikk fra privatbil til kollektivtransport, ba bystyret i Trondheim om en vurdering av bybane eller fortsatt satsing p\u00e5 buss i kollektivsystemet i Trondheim. Sommeren 2010 presenterte konsulentfirmaene Ramb\u00f8ll og Asplan Viak mulighetsstudier av en bybane eller et superbusskonsept i Trondheim. B\u00e5de bybane- og superbusskonseptet skulle operere i reserverte kollektivtraseer, med h\u00f8y frekvens, god komfort og med tilstrekkelig kapasitet slik at man fant det attraktivt \u00e5 bruke kollektivtransport framfor bil. En viktig del av dette konseptet var dessuten at det skulle st\u00f8tte en \u00f8nsket byutvikling der kollektivtransporten er ryggraden i bym\u00f8nsteret. I utredningen til Ramb\u00f8ll ble det ogs\u00e5 gjort vurderinger av en bybane innenfor Kollektvibuen med omstigningsterminaler der busslinjer mates inn i banesystemet, tilsvarende det som gj\u00f8res i Bergen.", "Ramb\u00f8ll m ente at konseptet med tvungen omstigning fra buss til bane medf\u00f8rer betydelige ulemper i form av omstigning. \u00d8kning av reisetid og ulemper i form av omstigning vil f\u00f8re til svekket ettersp\u00f8rsel etter kollektivtrafikk og \u00f8kt biltrafikk. Rapporten peker ogs\u00e5 p\u00e5 at trafikkgrunnlaget for en bybane i Trondheim er vesentlig svakere enn i de fleste byer med nyetablerte bybaner i Europa. Rapporten konkluderer derfor med \u00e5 anbefale et superbussystem i kollektivbuen, riktig nok uten at Ramb\u00f8ll hadde utredet superbussalternativet. De st\u00f8ttet seg til Asplan Viak sin utredning som hovedsaklig er en vegteknisk mulighetsstudie. Bystyret sluttet seg til denne konklusjonen og gikk inn for bussalternativet.", "Det som imidlertid ikke kom fram f\u00f8r konsulentene og bystyret konkluderte, var at de innvendinger som nevnes mot bybane med hensyn til omstigning og \u00f8kt reisetid, ogs\u00e5 m\u00e5 gjelde for superbusskonseptet. Med tanke p\u00e5 den forventa veksten i kollektivtransporten, s\u00e6rlig i Kollektvibuen, er det vanskelig \u00e5 se for seg at alle bussene gjennom Midtbyen i framtida skal sluses inn i superbusstras\u00e9en uten omstigning til et mer effektivt og kapasitetssterkt system. Med et s\u00e5 h\u00f8yt antall busser i supersbusstras\u00e9en vil det bli uholdbare milj\u00f8- og trafikkavviklingsproblemer i Midtbyen. Det er ikke tvil i de faglige milj\u00f8ene at et bybanealternativ er mer effektivt, mer milj\u00f8vennlig og gir vesentlig bedre komfort enn en bussl\u00f8sning. De gir ogs\u00e5 tydeligere f\u00f8ringer for byutviklingen, noe som vi ser gir viktige og gode effekter i Bergen.", "N\u00e5r det gjelder trafikkgrunnlaget for en bybane er det interessant \u00e5 merke seg at 3 trikkelinjer under krigen fraktet \u00e5rlig mer enn dobbelt s\u00e5 mange passasjerer som alle AtBs bylinjer gj\u00f8r i dag! Trafikkgrunnlaget vil naturligvis v\u00e6re avhengig av hvor mange passasjerer man kan overf\u00f8re fra bil til kollektivtransport gjennom kapasiteten i vegnettet, vegprising, parkeringsrestriksjoner, hvor man lokaliserer virksomheter og ikke minst hvor attraktivt man kan gj\u00f8re kollektivtilbudet.", "Ramb\u00f8ll \u2013 rapporten tar imidlertid til orde for at man kan ombestemme seg p\u00e5 et senere tidspunkt og gj\u00f8re superbussystemet om til et bybanesystem. Dette vil ikke akkurat redusere kostnadene med \u00e5 bygge ut en bybane i Trondheim.", "Det er interessant \u00e5 merke seg at mange av de innvendinger vi i dag registrerer mot bybane i Trondheim, ogs\u00e5 var tungt til stede i diskusjonen i Bergen, s\u00e6rlig fra de trafikkfaglige milj\u00f8ene. Fremskrittspartiet stemte konsekvent i mot utbyggingen av bybane i Bergen. I dag er det f\u00e5 som nekter for at dette har v\u00e6rt en ubetinget suksess. Bybanen sprenger alle prognoser for forventet passasjertall. Andre byggetrinn ble \u00e5pnet i sommer og en videre utbygging til Flesland og \u00c5sane er i dag under planlegging.", "Det er derfor positivt at H\u00f8yre i Trondheim n\u00e5 tar til orde for en ny vurdering av kollektivtransportsystemet i Trondheim og \u00f8nsker \u00e5 g\u00e5 inn for et mer framtidsrettet og b\u00e6rekraftig kollektivtransportsystem og byutviklingsm\u00f8nster."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9f4ca254483949784bddda81b16e1d0d82cff94cf29a38a475c8b359f842e6f3"}, {"field": "createtime", "value": "2016-02-02T14:32:57.000Z"}, {"field": "description", "value": "Trondheim H\u00f8yre har i en kronikk i Adresseavisen tatt til orde for en ny vurdering av det framtidige kollektivtransportsystemet i Trondheim og \u00f8nsker \u00e5 g\u00e5 inn for utbygging av bybane."}, {"field": "dominantimage", "value": "http://www.adressa.no/meninger/article8522083.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9db5751f46a05e9622b16a81a17cfa58d151a3e9.jpg?594c3031"}, {"field": "dominantthumbnaildimensions", "value": "300x169"}, {"field": "heading", "value": "Bybane eller superbuss? -adressa.no"}, {"field": "id", "value": "9db5751f46a05e9622b16a81a17cfa58d151a3e9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["kollektivtransport", "bybane"]}, {"field": "kw-entity", "value": ["flesland og \u00e5sane", "h\u00f8yre", "asplan viak", "frp", "ramb\u00f8ll og asplan viak", "ramb\u00f8ll", "midtbyen", "atbs", "kollektvibuen", "adresseavisen", "fremskrittspartiet"]}, {"field": "kw-location", "value": ["europa", "bergen", "trondheim"]}, {"field": "kw-pageclass", "value": "article"}, {"field": "kw-person", "value": "kristian dahlberg hauge"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8522083.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bybane eller superbuss?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8522087.ece"}, {"field": "pageclass", "value": ["article"]}, {"field": "publishtime", "value": "2013-10-30T04:00:00.000Z"}, {"field": "recs-articleid", "value": "8522087"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-10-30T04:00:00.000Z"}, {"field": "recs-rawtitle", "value": "Bybane eller superbuss? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Trondheim H\u00f8yre har i en kronikk i Adresseavisen tatt til orde for en ny vurdering av det framtidige kollektivtransportsystemet i Trondheim og \u00f8nsker \u00e5 g\u00e5 inn for utbygging av bybane."}, {"field": "thumbnail", "value": "http://content-thumbnail.cxpublic.com/content/thumbnail200x150/9db5751f46a05e9622b16a81a17cfa58d151a3e9.jpg?594c3031"}, {"field": "thumbnailfullheightdimensions", "value": "200x1111"}, {"field": "timestamp", "value": "2017-06-22T21:01:37.000Z"}, {"field": "title", "value": "Bybane eller superbuss?"}, {"field": "url", "value": "http://www.adressa.no/meninger/kronikker/article8522087.ece"}, {"field": "urlhash", "value": "9db5751f46a05e9622b16a81a17cfa58d151a3e9"}], "score": 0.9525163, "siteId": "9222270286501375973", "id": "9db5751f46a05e9622b16a81a17cfa58d151a3e9"}

