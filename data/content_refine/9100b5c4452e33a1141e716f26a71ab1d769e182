{"fields": [{"field": "modifiedtime", "type": "time", "value": "2014-02-22T06:40:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Skredet kom til samme tid i \u00e5r. Som i fjor og i forfjor var det stille til midt i februar, men n\u00e5 rauser krimb\u00f8kene inn i redaksjonen. Raskt blir de fordelt til oss som i l\u00f8pet av den neste m\u00e5neden skal lese og anmelde svensk sm\u00e5byhat, danske drapsfinesser og norsk natteangst. Den skandinaviske blodt\u00f8rsten, nordic noir, er en merkevare p\u00e5 linje med H&M, Lego og Nokia, men burde kanskje heller sammenliknes med Sellafield, kinesiske kullkraftverk og annen alvorlig forurensning.", "Silje Bekeng, redaksjonssekret\u00e6r i Bokmagasinet til Klassekampen, satte ord p\u00e5 ubehaget i en kommentar torsdag: Hvorfor handler s\u00e5 mange av disse b\u00f8kene om grov vold mot kvinner? \u00abP\u00e5 stranda, i skogen, i s\u00f8pla. Partert, partert, partert (...) Ingenting pirrer lesegleden til landets stolte borgere mer enn tanken p\u00e5 at en ung, forsvarsl\u00f8s kvinne mishandles til d\u00f8de.\u00bb", "Noen Harry Hole er jeg s\u00e5 visst ikke, men litt etterforskning viser at Bekeng har sine ord i behold. Her er et lite utdrag fra forlagenes v\u00e5rkataloger: \u00abEn blind kvinne blir funnet drept og partert i Marseille\u00bb (\u00abDen tredje stemmen\u00bb av Cilla og Rolf B\u00f6rjlind). \u00abTretti \u00e5r senere forsvinner to nye kvinner fra samme distrikt; en av dem blir funnet d\u00f8d og ille tilredt i skj\u00e6rg\u00e5rden\u00bb (\u00abJernjomfruen\u00bb av A. C. Gjers\u00f8e). \u00abF\u00f8rst dukker det blodige liket av en ung jente opp i et skogholt utenfor byen\u00bb (\u00abDoktor Fredrikis kabinett\u00bb av J\u00f8rgen Brekke).", "Nettopp J\u00f8rgen Brekke var en av de ivrigste forsvarerne av den overveldende vold sist gang vi hadde denne debatten, og det er bare to p\u00e5sker siden. Den gang var det Gert Nyg\u00e5rdshaug, konstrukt\u00f8r av intrikate g\u00e5ter og finurlige, men noks\u00e5 fredelige mysterier, som hadde f\u00e5tt nok.", "\u00abJeg har vel sjelden lest s\u00e5 mye \u2013 unnskyld uttrykket \u2013 s\u00f8ppel som det som utgis mellom to permer i dag, benevnt som krim. Det hjelper lite \u00e5 skrive om bukspretting, avhogde lemmer og avflekking av hud n\u00e5r spr\u00e5k og komposisjon, for ikke \u00e5 si plottets troverdighet, er under lavm\u00e5l\u00bb, skrev Nyg\u00e5rdshaug i Dagbladet.", "J\u00f8rgen Brekke, som selv har benyttet seg nettopp av hudavflekking som litter\u00e6rt grep, mente at volden var der med god grunn. Hvilken grunn dette m\u00e5tte v\u00e6re, fortonet seg fortsatt uklart idet v\u00e5rsolen tok tak og debatten ebbet ut.", "Blant utenlandske observat\u00f8rer av den nordiske forkj\u00e6rlighet for avsk\u00e5rne lemmer, detaljerte torturscener og oppspretting av kvinner fra vagina til hakespiss, er det vanlig \u00e5 se volden som en kontrast til den unike idyllen i det skandinaviske folkehjemmet. Det blir ikke dramatisk nok \u00e5 skildre regjeringens nye produktivitetskommisjon, som er en mer reell trussel, derfor flokkes vi i stedet rundt kvinnedrapene.", "Den britiske forfatteren Barry Forshaw har i h\u00e5ndboken \u00abIn a Cold Climate. A Guide to Scandinavian Crime\u00bb laget en tipunkts liste for den som vil lykkes i sjangeren. I tillegg til en sosialt skadet detektiv, b\u00f8r b\u00f8kene skildre alvorlige problem for den sosialdemokratiske velferdsstaten \u2013 og inneholde vold av \u00abindustriell styrke\u00bb. Han siterer sekvenser med utpressing av \u00f8yne, masselemlestinger og tortur med dildoer som muntre eksempler.", "Det er blitt slik fordi ogs\u00e5 litter\u00e6r vold avler vold. For hver grense som overskrides, rykker den neste n\u00e6rmere. Der Agatha Christie kunne n\u00f8ye seg med litt cyanid i kveldspjolteren til en spesielt mislikt godseier, for s\u00e5 \u00e5 bruke resten av boken til samtaler i biblioteket, m\u00e5 en nordisk krim \u00e5pne med bestialitet og s\u00e5 trappe opp derfra. Alle nordiske mordere er seriemordere, urovekkende mange av dem hater kvinner.", "Men siden den gysende effekt av maltrakterte lik av unge jenter er i ferd med \u00e5 forta seg, g\u00e5r forfatterne n\u00e5 l\u00f8s p\u00e5 barna. Barnedrap har hittil v\u00e6rt noe i n\u00e6rheten av et tabu i underholdningslitteraturen (legg til de ironiske anf\u00f8rselstegnene selv), og en skulle tro at Ut\u00f8ya ikke gjorde dem mer akseptable. Men det er dit vi skal n\u00e5.", "Karin Fossums \u00abHelvetesilden\u00bb blir markedsf\u00f8rt slik av Cappelen Damm: \u00abRett innenfor d\u00f8ra l\u00e5 barnet, en unge p\u00e5 fire-fem \u00e5r. P\u00e5 en smal sofa under vinduet, en voksen kvinne. I munnviken hadde hun en stor flenge, der blodet hadde silt nedover haken.\u00bb", "Det er meningsl\u00f8st \u00e5 beskylde Karin Fossum for kvinnehat, men ogs\u00e5 de beste i sjangeren blir drevet videre av voldens innebygde og automatiske devaluering. Jo Nesb\u00f8 ble spurt p\u00e5 en festival i Zagreb hvorfor b\u00f8kene hans blir stadig mer voldelige. Han aksepterte ikke uten videre premisset, men innr\u00f8mmet at han angret p\u00e5 noen av de mest brutale scenene i \u00abPanserhjerte\u00bb.", "All kriminalitet er angrep p\u00e5 tryggheten. Men vi oppr\u00f8res sterkere jo tydeligere kontrasten mellom uskyld og ondskap blir. Lekende barn og joggende ungjenter er personifisert trygghet. Derfor sitter drapene i Baneheia fast som et nasjonalt traume, derfor f\u00f8lger vi detaljene i drapssaken fra \u00c5lesund p\u00e5 en helt annen m\u00e5te enn det rettslige oppgj\u00f8ret etter et drap i rusmilj\u00f8et i Oslo.", "Kanskje er det en avsporing \u00e5 tillegge den raskt voksende bestand av krimforfattere intensjoner om \u00e5 si noe subtilt om at globalisering og nyliberalisme gjemmer seg bak grantr\u00e6rne for \u00e5 overfalle og partere troskyldige nordiske sosialdemokrater. Sannsynligvis er de bare deltakere i et kommersielt kappl\u00f8p der den mest bestialske vinner.", "Silje Bekeng argumenterer med at nettopp fordi verden f\u00f8lger den nordiske krimmen s\u00e5 n\u00f8ye, har forfatterne en unik mulighet til \u00e5 forbedre sjangeren. \u00abEn virkelig cutting edge krim kunne rommet s\u00e5 mye annet enn v\u00e5r kulturs underliggende fetisjering av vold mot kvinner\u00bb, skriver hun.", "Ja, kanskje vi skal snu n\u00e5, f\u00f8r seriemord p\u00e5 barn blir den nye, kule trenden, som gir plass i bokhandlervinduene og invitasjoner til Skavlan. Langfredag tar ogs\u00e5 slutt. Nordic noir er blitt m\u00f8rk nok, det er p\u00e5 tide \u00e5 tenne lyset.", "sven.egil.omdal@aftenbladet.no"]}, {"field": "category0", "value": "meninger"}, {"field": "contenthash", "value": "6fd398c89e84487bba98d7a7c956a0c7187191f1e16104098ad88b238cdcbae1"}, {"field": "createtime", "value": "2016-09-08T11:09:05.000Z"}, {"field": "description", "value": "P\u00e5sken er de trivelige ritualenes tid. Eggel\u00f8p og langtidsstekt lammel\u00e5r for noen, partering av kvinner og barnedrap for andre."}, {"field": "dominantimage", "value": "http://www.adressa.no/meninger/article9198929.ece/ALTERNATES/w980-default/bilde_jpg196.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9100b5c4452e33a1141e716f26a71ab1d769e182.jpg?58b04433"}, {"field": "dominantthumbnaildimensions", "value": "300x169"}, {"field": "heading", "value": "D\u00f8d og nordisk fordervelse -adressa.no"}, {"field": "id", "value": "9100b5c4452e33a1141e716f26a71ab1d769e182"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "cappelen damm"}, {"field": "kw-concept", "value": ["kvinne", "nordisk", "nordisk fordervelse", "barn", "vold", "partert", "ung jente", "nordic noir", "boken"]}, {"field": "kw-entity", "value": ["cold climate", "panserhjerte", "ut\u00f8ya", "jernjomfruen", "klassekampen", "cilla og rolf b\u00f6rjlind", "dagbladet", "baneheia", "lego og nokia", "doktor fredrikis", "scandinavian crime", "sellafield", "bokmagasinet", "helvetesilden", "skavlan", "guide", "jo nesb\u00f8"]}, {"field": "kw-location", "value": ["zagreb", "oslo", "\u00e5lesund", "marseille"]}, {"field": "kw-pageclass", "value": "article"}, {"field": "kw-person", "value": ["j\u00f8rgen brekke", "silje bekeng", "rolf b\u00f6rjlind", "a. c. gjers\u00f8e", "karin fossum", "agatha christie", "barry forshaw", "gert nyg\u00e5rdshaug", "harry hole"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article9198929.ece/ALTERNATES/w980-default/bilde_jpg196.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8d og nordisk fordervelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article9193177.ece"}, {"field": "pageclass", "value": null}, {"field": "publishtime", "value": "2014-02-22T04:00:00.000Z"}, {"field": "recs-articleid", "value": "9193177"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2014-02-22T04:00:00.000Z"}, {"field": "recs-rawtitle", "value": "D\u00f8d og nordisk fordervelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5sken er de trivelige ritualenes tid. Eggel\u00f8p og langtidsstekt lammel\u00e5r for noen, partering av kvinner og barnedrap for andre."}, {"field": "thumbnail", "value": "http://content-thumbnail.cxpublic.com/content/thumbnail200x150/9100b5c4452e33a1141e716f26a71ab1d769e182.jpg?58b04433"}, {"field": "thumbnailfullheightdimensions", "value": "200x1901"}, {"field": "timestamp", "value": "2017-02-24T14:33:23.000Z"}, {"field": "title", "value": "D\u00f8d og nordisk fordervelse"}, {"field": "url", "value": "http://www.adressa.no/meninger/article9193177.ece"}, {"field": "urlhash", "value": "9100b5c4452e33a1141e716f26a71ab1d769e182"}], "score": 0.775821, "siteId": "9222270286501375973", "id": "9100b5c4452e33a1141e716f26a71ab1d769e182"}

