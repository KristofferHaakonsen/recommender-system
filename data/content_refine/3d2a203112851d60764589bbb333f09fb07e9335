{"fields": [{"field": "modifiedtime", "type": "time", "value": "2016-11-30T13:54:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "svanhild naterstad"}, {"field": "body", "value": ["Saken oppdateres.", "\u2013 I stedet for \u00e5 bli tatt h\u00e5nd om, ble jeg straks oppfattet som en motpart til St. Olavs, forteller \u00abSolveig\u00bb, en kvinne i slutten av 30-\u00e5rene. Sammen med tre tidligere kolleger har hun etter sterke overveielser besluttet \u00e5 fortelle om det de anser som sterkt kritikkverdig personalbehandling.", "De fire tidligere ansatte har til sammen 50 \u00e5rs fartstid fra BUP-klinikk. Flere av dem har i lange perioder hatt lederstillinger.", "Saken som n\u00e5 har resultert i varsel om mobbing og langvarig sykmelding, startet med bekymring for at det d\u00e5rlige psykososiale milj\u00f8et gikk ut over det faglige tilbudet til barn og unge med psykiske problemer i regionen.", "\u2013 Det er helt klart at det g\u00e5r ut over det faglige tilbudet, n\u00e5r all energien brukes til \u00e5 berge seg selv, for \u00e5 unng\u00e5 \u00e5 bli det neste offeret, sier \u00abGunnar\u00bb.", "\u2013 N\u00e5r du g\u00e5r rundt og er redd, er det ikke lett \u00e5 v\u00e6re en trygg og god fagperson. Vi er for fokusert p\u00e5 v\u00e5rt eget til \u00e5 v\u00e6re ordentlig til stede i behandlingssituasjonen, supplerer de andre.", "15. oktober skrev Adresseavisen at 1500 av de ansatte i Helse Midt-Norge f\u00f8lte seg mobbet p\u00e5 jobb. Nesten 30 prosent sier de har lagt merke til mobbing eller trakassering det siste halv\u00e5ret.", "Organisasjonsdirekt\u00f8ren i Helse Midt sier han synes tallet er skremmende h\u00f8yt, og at det er rart de ikke f\u00e5r varsling om forholdene.", "De fire tidligere ansatte ved BUP-klinikk mener \u00e5 vite hvorfor.", "\u2013 Vi st\u00e5r midt oppe i en varslingssak, og opplever at det vi kommer med overhodet ikke blir tatt p\u00e5 alvor. Resultatet av \u00e5 varsle er at du havner i en absurd og vond situasjon som du ikke unner din verste fiende, sier en av de fire.", "Solveig har jobbet p\u00e5 BUP i 10 \u00e5r. Kollegene beskriver henne som en stor ressurs. En dyktig fagperson, som alle satte pris p\u00e5 og gjerne opps\u00f8kte dersom de trengte en \u00e5 snakke med, enten det var faglig eller privat: \u00abHun var en av grunnsteinene i avdelingen\u00bb.", "Sommeren 2005 f\u00e5r avdelingen en ny leder.", "De fire oppsummerer situasjonen slik: Den nye lederen ser at Solveig er godt likt, at folk gjerne henvender seg til henne og har en tillit lederen selv ikke klarer \u00e5 oppn\u00e5. Lederen g\u00e5r til Solveig for \u00e5 h\u00f8re hva de ansatte mener om henne.", "\u00c5 bli p\u00e5lagt en slik \u00absladderfunksjon\u00bb blir for Solveig vanskelig, og hun ber de ansatte slutte \u00e5 komme til henne. I referatet fra et personalm\u00f8te siteres den nye lederen: \u00abHvis stemningen ikke endrer seg, s\u00e5 slutter jeg\u00bb. Det gj\u00f8res samtidig klart at all informasjon som gis Solveig, automatisk vil bli gitt videre til lederen.", "\u2013 Arbeidsmilj\u00f8et har alltid v\u00e6rt et tema ved BUP. Det har v\u00e6rt preget av baksnakking, klikkdannelser og sladder. De siste \u00e5rene har det bestandig v\u00e6rt saker som har rullet og g\u00e5tt, oppsummerer de fire.", "H\u00f8sten 2007 besluttet Solveig og kollegaen \u00abKnut\u00bb at de ville ta problemet opp med ledelsen for avdelingen, fordi de mente forholdene gikk ut over det faglige tilbudet.", "\u2013 Vi fortalte om bekymringene til ledelsen. Resultatet var at jeg ble definert ut av saken, mens avdelingssjefen snudde det vi mente var et faglig problem om til \u00e5 v\u00e6re en personkonflikt mellom avdelingsleder og Solveig. Det kom sv\u00e6rt overraskende p\u00e5 oss begge, forteller Knut.", "\u2013 Alt du tar opp, vris til \u00e5 handle om person i stedet for sak, supplerer \u00abGudrun\u00bb som er den med aller lengst fartstid av de fire, ogs\u00e5 som del av ledelsen.", "Solveig ba gjentatte ganger om \u00e5 f\u00e5 en klargj\u00f8ring p\u00e5 hva konflikten egentlig handlet om, uten \u00e5 f\u00e5 svar. I stedet ble det besluttet at hun skulle settes til andre arbeidsoppgaver. 1. april 2008 skulle hun etter planen tilbake til sin gamle stilling.", "\u2013 Ettersom datoen n\u00e6rmet seg, ble det stadig mer klart for meg at jeg ikke var \u00f8nsket tilbake i stillingen. Jeg fikk ingen klare beskjeder om det, men vage signaler.", "Situasjonen begynte etter hvert \u00e5 p\u00e5virke helsa og hverdagen til tobarnsmoren. Hun ble st\u00e5ende mer og mer alene. Av avdelingslederens overordnede, avdelingssjef Odd Sverre Westbye, fikk hun tekstmeldinger og telefoner p\u00e5 kveldstid med beskjed om at hun ikke m\u00e5tte snakke med andre om konflikten. Avdelingsleder p\u00e5la henne \u00e5 ikke ha kontakt med kolleger p\u00e5 fritiden.", "\u2013 Jeg lurte til slutt p\u00e5 om det var greit at jeg snakket med min egen mann, sier hun.", "Mens Solveig hadde permisjon hadde avdelingslederen f\u00e5tt en ny person inn i hennes stilling. Vikaren fikk en l\u00f8nn som l\u00e5 langt over Solveigs.", "Den aktuelle avdelingen innenfor BUP-klinikk har hatt flere ulike ledere i l\u00f8pet av de siste sju \u00e5rene. Lederen gjorde det etter hvert klart at hvis Solveig insisterte p\u00e5 \u00e5 komme tilbake, ville ogs\u00e5 hun slutte.", "\u2013 Jeg f\u00f8lte det som et veldig press, og som en trussel om at jeg alene kunne \u00f8delegge hele avdelingen, forteller Solveig.", "Situasjonen eskalerte voldsomt:", "\u2013 Det var da truslene begynte \u00e5 komme, forteller Solveig.", "Westbye vekslet if\u00f8lge de fire mellom \u00e5 gi Solveig st\u00f8tte og \u00e5 ta avstand fra hele konflikten.", "\u2013 Han ringte meg p\u00e5 kveldstid og forsikret meg om at han st\u00f8ttet meg og skulle ordne opp i situasjonen. Han sa til og med at jeg skulle f\u00e5 tilbakebetalt mellomlegget l\u00f8nnsforskjellen utgjorde, dersom jeg tidde om konflikten, forteller Solveig.", "Men uka etter l\u00e5 lojaliteten igjen hos avdelingslederen.", "Likevel bestemte Solveig seg for at hun ville tilbake, til jobben hun hadde s\u00f8kt p\u00e5 og f\u00e5tt og fortsatt \u00f8nsket. Hun fikk etter hvert et \u00abja\u00bb til det.", "I en e-post like f\u00f8r hun skulle tilbake, fikk Solveig vite at de uansett ville beholde vikaren og at avdelingslederen skulle bestemme arbeidsdelingen mellom de to. Noen begrunnelse for hvorfor vikaren skulle fortsette, fikk hun ikke.", "\u2013 Ikke p\u00e5 noe tidspunkt ble Solveig h\u00f8rt eller spurt om hva hun tenkte om den nye situasjonen og om at hun i realiteten ble fratatt sine egne arbeidsoppgaver, sier Knut.", "I januar 2008 foreslo Gunnar at Solveig opps\u00f8kte Arbeidsmilj\u00f8seksjonen ved St. Olavs for \u00e5 f\u00e5 hjelp.", "I slutten av februar begynte frav\u00e6rsdagene \u00e5 komme. Solveig meldte fra p\u00e5 frav\u00e6rsskjemaene om at det var forholdene p\u00e5 jobb som var \u00e5rsak til frav\u00e6ret, uten at noen tok fatt i det.", "Solveig var tilbake i avdelingen i nesten en m\u00e5ned f\u00f8r hun ble sykmeldt.", "\u2013 Det var en regelrett utfrysning. Jeg ble for eksempel ikke invitert inn i samlinger det var naturlig at jeg var med i, forteller hun.", "\u2013 Utfrysningen var synlig for alle. Det ble verre og verre, men ingen tok tak i det, supplerer \u00abKnut\u00bb.", "Solveig ble fysisk syk av p\u00e5kjenningen.", "\u2013 Jeg begynte \u00e5 kaste opp, f\u00f8r jeg gikk p\u00e5 jobb og mens jeg var p\u00e5 jobb, forteller hun.", "T\u00e5rene renner n\u00e5r hun forteller om skulingen, beskyldningene og det \u00e5 bli oversett.", "Muntlig definerte Arbeidsmilj\u00f8seksjonen Solveigs opplevelser som mobbing, men foretok seg if\u00f8lge de fire ingenting. I slutten av april forfattet Solveig et brev til divisjonssjef for psykisk helsevern, Liv Sj\u00f8vold, der hun gjorde rede for situasjonen. Brevet var tydelig merket: \u00abVarsel om mobbing p\u00e5 BUP-klinikk, avdeling Lian\u00bb.", "\u2013 Divisjonssjefen sendte varselet rett til avdelingssjefen, som var utpekt som en av mobberne, fordi hun mente saken burde l\u00f8ses p\u00e5 \u00ablavest mulig niv\u00e5\u00bb, forteller de fire.", "\u2013 Hun overlot til en av mobberne \u00e5 iverksette tiltak og rapportere tilbake til henne, sier Solveig.", "Solveig fikk beskjed av divisjonssjefen at Westbye allerede hadde innkalt til mekling. Han gjorde det klart at han ville opprette personalsak dersom meklingen ikke lyktes.", "\u2013 Jeg var nedbrutt, knust, utslitt og sykmeldt. Jeg f\u00f8lte meg ikke i stand til \u00e5 stille til mekling. At han ville opprette personalsak, oppfattet jeg som en trussel, forteller hun.", "Til tross for at ogs\u00e5 fastlegen gjorde det klart at Solveig burde vente til hun f\u00f8lte seg frisk nok til det, insisterte avdelingssjefen p\u00e5 at hun skulle m\u00f8te. I tillegg mottok hun telefoner og tekstmeldinger fra Arbeidsmilj\u00f8seksjonen, som presset p\u00e5 for at hun skulle stille til mekling.", "Divisjonssjefen st\u00f8ttet forslaget om mekling, men understreker i brevet til Solveig at det er nulltoleranse for mobbing.", "\u2013 For meg opplevdes det som om hun likevel syntes det var greit med \u00ablitt\u00bb mobbing, sier Solveig.", "Solveig spurte divisjonssjefen om hun ikke forsto hvordan det virket p\u00e5 en ansatt \u00e5 bli behandlet p\u00e5 denne m\u00e5ten.", "\u2013 Hun svarte at, nei, det trodde hun ikke hun gjorde. Hun sa hun ikke kunne f\u00f8le s\u00e5 mye i sin jobb. At hun hadde v\u00e6rt sjef for lenge og var \u00abfor mye en del av arbeidsgiversiden\u00bb, forteller Solveig.", "Arbeidsmilj\u00f8seksjonen besluttet i midten av juni at det skulle utf\u00f8res en s\u00e5kalt faktaunders\u00f8kelse.", "\u2013 Da rapporten fra unders\u00f8kelsen forel\u00e5 i midten av oktober ga ledelsen signaler til de ansatte \u2013 i mitt frav\u00e6r \u2013 som antydet at Arbeidsmilj\u00f8seksjonen hadde konkludert, og framstilte det som om jeg ikke kom spesielt heldig ut, forteller hun.", "Arbeidsgiveransvaret ble p\u00e5 samme tid overf\u00f8rt til divisjonssjefen, for at Solveig skulle slippe \u00e5 forholde seg til de to n\u00e6rmeste lederne. Solveig har v\u00e6rt sykmeldt siden i v\u00e5r.", "\u2013 Siden da har jeg f\u00e5tt \u00e9n telefon og vi har hatt ett m\u00f8te om situasjonen.", "Hva konflikten egentlig handler om er aldri blitt definert.", "F\u00f8rst denne uken forel\u00e5 konklusjonen fra unders\u00f8kelsen. Divisjonssjefen konkluderer etter det Adresseavisen kjenner til med at kritikkverdige forhold har funnet sted, deriblant brudd p\u00e5 arbeidsmilj\u00f8loven.", "\u2013 Divisjonssjefen vegrer seg for \u00e5 bruke ordet mobbing, men det ligger implisitt i konklusjonen, sier de fire.", "If\u00f8lge de fire, er Solveigs historie bare \u00e9n av flere som har rullet og g\u00e5tt over flere \u00e5r p\u00e5 klinikken. De fire regner opp 13-14 personer av en stab p\u00e5 rundt 70 som de siste \u00e5rene enten har valgt \u00e5 slutte, er omplassert, sykmeldt eller under rehabilitering. Fem erfarne medarbeidere, blant dem tre ledere og assisterende avdelingsledere, har forsvunnet bare i l\u00f8pet av sommeren.", "Flere av de Adresseavisen har snakket med har hatt lederstillinger ved klinikken har v\u00e6rt del av lederteamet ved klinikken. De forundrer seg over holdningen i ledergruppa, og over hvordan de omtaler de ansatte. Holdningen er at \u00abpersonalet er h\u00e5pl\u00f8st, n\u00e5 m\u00e5 de begynne \u00e5 gj\u00f8re jobben sin og slutte \u00e5 klage\u00bb.", "\u00abSauphau\u00bb var et ord som gikk igjen i karakteristikken av ansatte.", "\u2013 Flere andre var til stede en av gangene den nye avdelingslederen brukte dette uttrykket, men ingen grep inn. Avdelingssjefen brukte selv ordet \u00abbr\u00f8nnpissere\u00bb n\u00e5r han la fram rapporten fra AMS\u2019 faktaunders\u00f8kelse for personalet p\u00e5 den ber\u00f8rte posten, forteller en av de fire.", "De opplever det som vanlig prosedyre i BUP at man flytter de som varsler til en annen stilling, framfor \u00e5 ordne opp:", "\u2013 Ingen p\u00e5 lederniv\u00e5 tar tak i noe. Varslene fragmenteres og de henger seg opp i detaljer p\u00e5 siden av det som er kjernen i saken, sier de fire."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "760cc27d93cd480f1cd4b60dfa571322cac8ed6d5e14a8e6592b1237889d922e"}, {"field": "createtime", "value": "2017-06-11T19:53:04.000Z"}, {"field": "description", "value": "Ansatte ved Barne- og ungdomspsykiatrisk klinikk (BUP) har varslet ledelsen om mobbing og et psykososialt milj\u00f8 som er s\u00e5 belastende at det g\u00e5r ut over pasientene de skal behandle. \u2013 Men problemet tas ikke tak i, sier de."}, {"field": "dominantimage", "value": "http://www.adressa.no/incoming/article1277530.ece5/ALTERNATES/w980-default/BUPvarslere01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3d2a203112851d60764589bbb333f09fb07e9335.jpg?593d9fa0"}, {"field": "dominantthumbnaildimensions", "value": "300x169"}, {"field": "heading", "value": ["\u2013 Varsel om mobbing feies under teppet -adressa.no", "Ingen hjelp i \u00e5 varsle", "Solveigs historie", "Klikkdannelser og sladder", "Ikke \u00f8nsket", "P\u00e5lagt munnkurv", "Fratatt arbeidsoppgaver", "Frosset ut", "Mobbing", "F\u00f8lges ikke opp", "\u00abSauphau\u00bb og \u00abbr\u00f8nnpissere\u00bb"]}, {"field": "id", "value": "3d2a203112851d60764589bbb333f09fb07e9335"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "dokument"]}, {"field": "kw-classification", "value": "careers"}, {"field": "kw-concept", "value": ["ledere", "faglige tilbudet", "faglig", "stille", "avdelingsleder", "ansatt", "jobb", "klart", "mobbet", "varsel", "avdeling", "sak", "konflikten egentlig handlet", "divisjonssjef", "situasjon"]}, {"field": "kw-entity", "value": ["st. olavs", "knut", "helse midt-norge", "p. det", "gudrun", "barne", "gunnar", "arbeidsmilj\u00f8seksjonen solveigs", "helse midt", "adresseavisen"]}, {"field": "kw-location", "value": "lian"}, {"field": "kw-pageclass", "value": "article"}, {"field": "kw-person", "value": ["liv sj\u00f8vold", "odd sverre westbye"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1277530.ece5/ALTERNATES/w980-default/BUPvarslere01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&ndash; Varsel om mobbing feies under teppet"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/2008/11/20/ndash-Varsel-om-mobbing-feies-under-teppet-1494420.ece"}, {"field": "pageclass", "value": ["article"]}, {"field": "publishtime", "value": "2008-11-20T15:30:07.000Z"}, {"field": "recs-articleid", "value": "1494420"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-11-20T15:30:07.000Z"}, {"field": "recs-rawtitle", "value": "&ndash; Varsel om mobbing feies under teppet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Ansatte ved Barne- og ungdomspsykiatrisk klinikk (BUP) har varslet ledelsen om mobbing og et psykososialt milj\u00f8 som er s\u00e5 belastende at det g\u00e5r ut over pasientene de skal behandle. \u2013 Men problemet tas ikke tak i, sier de."}, {"field": "thumbnail", "value": "http://content-thumbnail.cxpublic.com/content/thumbnail200x150/3d2a203112851d60764589bbb333f09fb07e9335.jpg?593d9fa0"}, {"field": "thumbnailfullheightdimensions", "value": "200x2597"}, {"field": "timestamp", "value": "2017-06-11T19:53:04.000Z"}, {"field": "title", "value": "&ndash; Varsel om mobbing feies under teppet"}, {"field": "url", "value": "http://www.adressa.no/nyheter/dokument/2008/11/20/ndash-Varsel-om-mobbing-feies-under-teppet-1494420.ece"}, {"field": "urlhash", "value": "3d2a203112851d60764589bbb333f09fb07e9335"}], "score": 0.6264911, "siteId": "9222270286501375973", "id": "3d2a203112851d60764589bbb333f09fb07e9335"}

