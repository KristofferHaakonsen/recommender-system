{"fields": [{"field": "modifiedtime", "type": "time", "value": "2013-05-14T06:44:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["merethe baustad ranum", "kommunalr\u00e5d", "henrik kierulf", "leder i trondheim h\u00f8yre"]}, {"field": "body", "value": ["Saken oppdateres.", "Vi er vant til \u00e5 m\u00f8te en og annen narkoman som ber om penger, men n\u00e5 opplever vi ogs\u00e5 tilreisende romfolk som sitter p\u00e5 gaten med en kopp og kanskje et bilde av et barn foran seg. Dette er fattige mennesker som ber om hjelp, uten noen form for gjenytelse. Noen av oss legger en tier i koppen, noen av oss vifter avvisende til dem som tar kontakt, mens andre av oss snur oss bort og haster forbi.", "De fleste opplever det nok som ubehagelig \u00e5 se mennesker i en slik situasjon p\u00e5 n\u00e6rt hold. Kanskje f\u00e5r vi ogs\u00e5 et snev av d\u00e5rlig samvittighet. Noen har ogs\u00e5 opplevd truende og plagsomme situasjoner eller h\u00f8rt om andre som har det. Sp\u00f8rsm\u00e5let er imidlertid om det er s\u00e5 problematisk og st\u00f8tende at vi b\u00f8r straffe dem som ber om hjelp p\u00e5 en slik m\u00e5te? Eller skal vi som er s\u00e5 heldig stilt m\u00e5tte t\u00e5le \u00e5 se fattigdom komme n\u00e6rmere inn p\u00e5 oss?", "Motstanden mot tigging og tiggere er gammel. P\u00e5 1600-1700 tallet skilte man mellom verdige og uverdige trengende. De verdige, fikk en viss hjelp, mens de uverdige ble straffet og noen ganger jaget ut av byen. Ogs\u00e5 i den gamle l\u00f8sgjengerloven skilte man mellom dem som hadde aktverdig grunn til \u00e5 be om hjelp og dem som ikke hadde det. Og kanskje er det slik mange av oss ogs\u00e5 ubevisst tenker i dag? For det er liksom litt greiere \u00e5 gi noen slanter eller kj\u00f8pe et magasin av den slitne narkomane tr\u00f8nderen? Kanskje tenker vi at han sikkert er noens bror eller s\u00f8nn? Den fillete rom-kvinnen, derimot, er oss langt mer fremmed.", "Det er ingen som mener at tigging er bra, eller at det er en verdig m\u00e5te \u00e5 \u00abtjene\u00bb penger p\u00e5. De fleste som tigger, enten de er utenlandske eller norske, opplever nok ogs\u00e5 tiggingen som uverdig. Det m\u00e5 selvsagt v\u00e6re opp til den enkelte om man vil gi eller ikke. Og det er forst\u00e5elig at en del ikke liker \u00e5 se tiggere i bybildet. Men det er likevel et langt skritt \u00e5 skulle gjeninnf\u00f8re straffesanksjoner overfor mennesker som ber om hjelp.", "Og hva skal defineres som tigging? Et menneske som sitter med en kopp foran seg vil de fleste definere som en tigger. Men hva med Redd Barna sine innsamlingsb\u00f8sser? Hva med den \u00e5rlige TV-aksjonen eller hva med idrettslaget som kommer p\u00e5 d\u00f8ren og ber om dine tomflasker for at man skal kunne dra p\u00e5 fotballcup i Danmark? Felles for dem alle er at man ber om penger. Hvor g\u00e5r grensen mellom innsamling og tigging? Skal vi igjen tilbake til verdige og uverdige trengende?", "Det har blitt sagt at det er en kobling mellom tigging og vinningskriminalitet. Det er meget mulig at mennesker som kommer til Norge for \u00e5 tigge beg\u00e5r annen type kriminalitet som for eksempel tyveri. Men det er meningsl\u00f8st \u00e5 hevde at det skulle bli mindre attraktivt \u00e5 komme til Norge for \u00e5 stjele dersom tyven ikke fikk anledning til \u00e5 tigge.", "Straff er i teori og rettspraksis definert som \u00abet onde staten p\u00e5f\u00f8rer en lovovertreder p\u00e5 grunn av lovovertredelsen i den hensikt at det skal f\u00f8les som et onde\u00bb. Men er det virkelig en straffverdig handling \u00e5 be om penger? Politiet argumenterer med at de \u00f8nsker \u00e5 forby tigging fordi de vil annen kriminalitet til livs. Ja vel. Da b\u00f8r kanskje politiet konsentrere sin innsats mot denne kriminaliteten istedenfor \u00e5 argumentere for nye straffebud?", "Plagsom, st\u00f8tende og aggressiv adferd er i dag straffbart, og m\u00e5 h\u00e5ndteres av politiet helt uavhengig av hvem som utf\u00f8rer handlingene. Dette gjelder enten det er tiggere, selgere, organisasjoner eller andre, helt uavhengig av hvor de m\u00e5tte komme fra. Organisert kriminalitet og menneskehandel er alvorlig kriminalitet som m\u00e5 bekjempes. Dersom tiggere beg\u00e5r straffbare handlinger skal de straffes for det, p\u00e5 lik linje med alle andre som beg\u00e5r kriminalitet, men ikke fordi de er fattige. Det er et viktig rettsprinsipp at vi mennesker skal d\u00f8mmes for det vi gj\u00f8r, ikke for det vi er.", "Vi mener samfunnet m\u00e5 akseptere at mennesker s\u00f8ker til Norge blant annet for \u00e5 tigge s\u00e5 lenge man ikke krenker andre. Som et av verdens rikeste land vil vi alltid v\u00e6re attraktive for mennesker fra andre deler av verden. Vi som nordmenn nyter godt av et \u00e5pnere samfunn og en \u00abmindre\u00bb verden hvor det mulig \u00e5 forflytte seg over landegrenser. Retten til \u00e5 reise til andre land som vi tar for gitt m\u00e5 gjelde alle mennesker. Det inneb\u00e6rer ogs\u00e5 at denne typen synlig fattigdom kommer til oss.", "Det er mye i v\u00e5rt samfunn som oppleves som b\u00e5de irriterende, ubehagelig og problematisk. I en liten, trygg by, i et lite, trygt land blir tiggere et fremmedelement. Men \u00e5 straffeforf\u00f8lge mennesker som velger \u00e5 be om hjelp ved \u00e5 tigge er ikke en \u00e5pen liberal rettstat verdig. Fattigdom kan ikke forbys, og m\u00e5 bekjempes p\u00e5 andre m\u00e5ter. Menneskers rett til \u00e5 s\u00f8ke lykken for seg og sine er en naturlig drivkraft i oss alle. Kriminelle handlinger skal straffes, men mennesker skal alltid behandles som enkeltindivider, ikke som en del av en gruppe.", "\u00c5 gjeninnf\u00f8re straff for \u00e5 be om hjelp, er \u00e5 g\u00e5 i feil retning."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "c6b7b0d786ae3561b5eae539fc682d201ef31b4179c2728ed422fdbb71cb911b"}, {"field": "createtime", "value": "2017-01-26T18:38:21.000Z"}, {"field": "description", "value": "Flere byer i Norge har de siste \u00e5rene opplevd en tilstr\u00f8mning av tiggere. Mange ivrer derfor etter et nasjonalt tiggerforbud. Et forbud reiser flere etiske s\u00e5 vel som justispolitiske sp\u00f8rsm\u00e5l."}, {"field": "dominantimage", "value": "http://www.adressa.no/meninger/article7553491.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd8d25c4fa497149ced96cee56f8022e2742f3d2.jpg?59142b0e"}, {"field": "dominantthumbnaildimensions", "value": "300x169"}, {"field": "heading", "value": "Skal vi forby mennesker \u00e5 be om hjelp? -adressa.no"}, {"field": "id", "value": "cd8d25c4fa497149ced96cee56f8022e2742f3d2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["uverdige trengende", "tigge", "straff", "tigge beg\u00e5r", "menneske", "forby mennesker", "verdig"]}, {"field": "kw-entity", "value": "redd barna"}, {"field": "kw-location", "value": ["danmark", "norge"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article7553491.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skal vi forby mennesker \u00e5 be om hjelp?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7553493.ece"}, {"field": "pageclass", "value": ["article"]}, {"field": "publishtime", "value": "2013-05-14T04:00:00.000Z"}, {"field": "recs-articleid", "value": "7553493"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-05-14T04:00:00.000Z"}, {"field": "recs-rawtitle", "value": "Skal vi forby mennesker \u00e5 be om hjelp? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Flere byer i Norge har de siste \u00e5rene opplevd en tilstr\u00f8mning av tiggere. Mange ivrer derfor etter et nasjonalt tiggerforbud. Et forbud reiser flere etiske s\u00e5 vel som justispolitiske sp\u00f8rsm\u00e5l."}, {"field": "thumbnail", "value": "http://content-thumbnail.cxpublic.com/content/thumbnail200x150/cd8d25c4fa497149ced96cee56f8022e2742f3d2.jpg?59142b0e"}, {"field": "thumbnailfullheightdimensions", "value": "200x1266"}, {"field": "timestamp", "value": "2017-05-11T09:12:46.000Z"}, {"field": "title", "value": "Skal vi forby mennesker \u00e5 be om hjelp?"}, {"field": "url", "value": "http://www.adressa.no/meninger/kronikker/article7553493.ece"}, {"field": "urlhash", "value": "cd8d25c4fa497149ced96cee56f8022e2742f3d2"}], "score": 0.7888766, "siteId": "9222270286501375973", "id": "cd8d25c4fa497149ced96cee56f8022e2742f3d2"}

