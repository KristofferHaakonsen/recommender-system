{"fields": [{"field": "modifiedtime", "type": "time", "value": "2017-03-25T09:03:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Martin Andresen", "Trond Mohn", "Mons Ivar Mjelde", "SK Brann", "Lars Arne Nilsen", "Nicklas Bendtner"]}, {"field": "author", "value": "\u00f8ystein vik"}, {"field": "body", "value": ["\u2013 Rosenborg har r\u00e5d til \u00e5 ta en slik signering som Nicklas Bendtner. De g\u00e5r ikke over ende om de satser h\u00f8yt p\u00e5 ham og taper.", "Ordene kommer fra Eivind Lunde, Branns styreformann. Han har nettopp \u00f8nsket BT velkommen til lokalene til shippingselskapet Seven Seas Carriers, der han er arbeidende styreformann. Intervjuet handler om Brann, og hvordan klubben kan bygges videre etter s\u00f8lvet i fjor. Regjerende mester Rosenborg, og eliteseriens st\u00f8rste signering f\u00f8r den kommende sesongen, blir kjapt et tema.", "\u2013 Bendtner-signeringen truer ikke Rosenborgs eksistens, det viser bare at de t\u00f8r \u00e5 satse h\u00f8yt og at \u00f8konomien deres er sunn og sterk. Slik skal det v\u00e6re p\u00e5 det niv\u00e5et RBK er, de er gode, har penger og vil hevde seg i Europa. Da m\u00e5 de t\u00f8rre \u00e5 satse. Det blir spennende \u00e5 se ham i Rosenborg, sier Lunde om den tidligere Arsenal-spilleren.", "\u2013 Kunne Brann ha gjort en slik signering?", "\u2013 Nei, nei, nei, sier Lunde og drar pusten.", "\u2013 Jeg hadde aldri turt det. Jeg h\u00e5per at vi kommer dit at vi kan ta imot en slik spiller. Han er kontroversiell og jeg vet ikke alt han har gjort, men han har i alle fall f\u00e5tt et kontroversielt omd\u00f8mme. Rosenborg, slik Nils Arne Eggen sa, har kultur til \u00e5 takle ham, jeg er ikke sikker p\u00e5 om Brann har det.", "\u2013 Hvorfor ikke?", "\u2013 Jeg er ikke sikker p\u00e5 om vi har rammene til \u00e5 takle alle mulige feilskj\u00e6r. Har du en sterk \u00f8konomi og en sterk tro p\u00e5 at du skal klare det, s\u00e5 har du ogs\u00e5 ryggdekning for \u00e5 irettesette en spiller som ikke passer inn. En slik pondus f\u00e5r du som klubb med god \u00f8konomi. Skulle ting virkelig skj\u00e6re seg, kan du si \u00abOK, lykke p\u00e5 reisen\u00bb. Det er der vi i Brann m\u00e5 komme \u00f8konomisk. Vi m\u00e5 f\u00e5 den styrken i klubbkulturen, sier Lunde.", "For ordens skyld: I fjor omsatte Brann-konsernet for 122 millioner kroner. Rosenborgs tilsvarende tall var 241 millioner kroner.", "Det \u00e5 fors\u00f8ke \u00e5 tette luken opp til Rosenborg har lenge v\u00e6rt en favorittgeskjeft for Eivind Lunde. Han var en av de grunnleggende fedrene for Hardball i 2003. Investorselskapet som pumpet penger inn i Brann og hentet folk som Martin Andresen, Jan Gunnar Solli og Petter Vaagan Moen til klubben. Den gangen for 10\u201312 \u00e5r siden da det var Brann som sto for de feiteste signeringene. Ikke Rosenborg.", "\u2013 Vi var villige til \u00e5 ta risiko, og vi regnet i utgangspunktet pengene som tapt, noe de ogs\u00e5 var. S\u00e5 langt er ikke noe utbetalt til aksjon\u00e6rene i Hardball, sier Lunde, som trakk seg helt ut av investorselskapet da han ble styreleder i Brann for to \u00e5r siden.", "Satsingen ga seriegull \u2013 for ti \u00e5r siden i \u00e5r. Men s\u00e5 kom en \u00f8konomisk baksmell av dimensjoner. F\u00f8rst mislyktes klubben med \u00e5 forsvare seriegullet i 2008, suksesstreneren Mons Ivar Mjelde m\u00e5tte g\u00e5, profilene forsvant som bosmanspillere og i 2014 kulminerte alt med det fatale nedrykket.", "\u2013 De siste ti \u00e5rene i Brann har l\u00e6rt oss at det ikke g\u00e5r an \u00e5 satse h\u00f8yt gang p\u00e5 gang, og s\u00e5 tape. Da m\u00e5 noen andre ta regningen, eller s\u00e5 g\u00e5r du konkurs. Det preger min holdning inn i Brann n\u00e5.", "Den som har tatt regningen har v\u00e6rt Trond Mohn, byens klart rikeste mann. Da Lunde tok over som formann i Brann, fikk han sjokk. Som leder av Hardball hadde han hatt et visst innsyn i Branns \u00f8konomi. Men da han satte seg ned med finansb\u00f8kene inns\u00e5 han at klubben, som nylig hadde rykket ned, hadde behov for \u00f8yeblikkelig n\u00f8dhjelp.", "\u2013 Jeg tenkte med en gang p\u00e5 Lyn som hadde g\u00e5tt konkurs, forteller Lunde.", "Men Brann fikk n\u00f8dhjelp. Trond Mohn ga 20 millioner kroner til Brann i 2015 og 10 millioner kroner i 2016. Lunde mener det reddet Brann fra avgrunnen.", "\u2013 Vi hadde faktisk ikke hatt penger til \u00e5 betale ut l\u00f8nn uten gavene fra Mohn. det var egentlig game over. Men han ga 10 millioner med en gang, sier Lunde.", "\u2013 Hadde Bergen sittet og sett p\u00e5 at Brann gikk konkurs, tror du?", "Lunde trenger lang betenkningstid her.", "\u2013 Det \u00e5 samle mye penger p\u00e5 kort tid er veldig vanskelig n\u00e5r det er gammel moro du skal betale for. Jeg er redd for at svaret hadde blitt at vi ikke hadde klart det. Det gj\u00f8r meg veldig ydmyk med tanke p\u00e5 gavene fra Trond Mohn.", "Det er fredag ettermiddag, og Branns styreformann byr p\u00e5 b\u00e5de kaffe og kaker. Intervjuet kommer inn p\u00e5 Branns stall som er blitt hevdet \u00e5 v\u00e6re noe profill\u00f8s. Den f\u00f8rste Lunde nevner da er trener Lars Arne Nilsen.", "\u2013 Vi har jo ingen kjedelig trener!", "Lundes tro p\u00e5 Nilsen er urokkelig. F\u00f8r jul bel\u00f8nnet Brann-styret treneren med en forlenget kontrakt.", "\u2013 Kontrakten gikk ut 2018, og det er jo neste \u00e5r.", "If\u00f8lge formannen mente Brann-styret at det var viktig \u00e5 se lengre frem i tid. B\u00e5de for klubbens del og trenerens.", "\u2013 Lars Arne har en forretning som han forlot for \u00e5 komme til Brann, og vi ville ikke at han skulle tvile p\u00e5 hvor han skulle v\u00e6re. Da vi luftet det med Lars Arne, viste det seg at han tenkte p\u00e5 samme m\u00e5ten, og da var det lett \u00e5 bli enige, sier Lunde.", "Under Lunde er mange n\u00f8kkelposisjoner i Brann blitt besatt. Daglig leder Vibeke Johannesen, sportssjef Rune Soltvedt og trener Lars Arne Nilsen, for \u00e5 nevne noen. Lunde er sv\u00e6rt forn\u00f8yd med det de har levert.", "\u2013 De har v\u00e6rt flinke til \u00e5 peke p\u00e5 retningen videre og kvier seg ikke for \u00e5 ansette folk med en annen kompetanse enn dem selv.", "Brann budsjetterer med 107 millioner kroner i inntekter i 2017. Viktige endringer fra i fjor er at man forventer mindre penger fra medieavtalen (som betales ut basert p\u00e5 tabellposisjon) og at alle kostnader er kuttet, deriblant l\u00f8nnskostnadene. Brann skal kunne bli drevet for egen maskin i \u00e5r. Bare dersom det kommer gaver vil kostbare spillersigneringer bli gjort.", "Et eksempel p\u00e5 det er hentingen av den nye kapteinen Vito Wormgoor. Han g\u00e5r if\u00f8lge Lunde inn i Branns l\u00f8nnssystem (der den maksimale grunnl\u00f8nnen er rundt en million kroner), men f\u00e5r signeringsbonus betalt av Trond Mohn.", "\u2013 Det \u00e5 ta \u00f8konomiske l\u00f8ft som du egentlig ikke har r\u00e5d til blir som \u00e5 kj\u00f8pe en bunke lottokuponger for pengene du skal kj\u00f8pe mat for. Hvis du ikke vinner sitter du der, i v\u00e5rt tilfelle uten penger til \u00e5 betale ut l\u00f8nn. Vi kan ikke drive slik.", "Lunde h\u00e5per Brann klarer \u00e5 igjen kvalifisere seg til Europa denne sesongen. Det vil si at laget m\u00e5 bli blant de fire beste. Styreformannen f\u00e5r sp\u00f8rsm\u00e5l fra BT om \u00e5rets sesong fort kan bli en nedtur etter det overraskende s\u00f8lvet, og om klubben t\u00f8r finne andre parametere \u00e5 m\u00e5le suksess p\u00e5 enn ligatabellen.", "\u2013 Alle leter etter en slik backupplan dersom ting blir vanskelig. Men fasiten er tabellen. Det g\u00e5r ikke an \u00e5 sl\u00e5ss mot den. Under alle omstendigheter er det \u00e5 vinne fotballkamper veien til videre suksess, sl\u00e5r Lunde fast.", "68-\u00e5ringen er ekte Brann-gutt. Han vokste opp i Hagerups vei, bare et lite kvarter \u00e5 g\u00e5 fra Stadion. Som syv-\u00e5tte-\u00e5ring begynte han \u00e5 g\u00e5 p\u00e5 Stadion med sin far. Konen, som han m\u00f8tte i 1971, bodde bare 150 meter fra Sprinteren.", "Lunde var Brann-tilhenger, n\u00e5 beskriver han forholdet til klubben mer som en \u00abtilstand\u00bb. Noe varig. Et ekteskap som ikke kan brytes. Men i England ser han annerledes p\u00e5 det. H\u00f8r bare her:", "\u2013 Jeg var svoren Manchester United-fan og holdt The Pink Final (sportsseksjon i Manchester Evening News), men da Brann var p\u00e5 Anfield i 1997, skiftet jeg til Liverpool.", "Lunde ser nesten litt skamfull ut. Dette er ikke noe han egentlig v\u00e5ger \u00e5 snakke med noen om.", "\u2013 Jeg var i Eindhoven med Brann og s\u00e5 kom vi jo videre til \u00e5 m\u00f8te Liverpool (kvartfinalen i cupvinnercupen). Da vi kom dit og sang Bergenssangen og alle andre Brann-sanger p\u00e5 Anfield, tenkte vi at engelskmennene m\u00e5tte v\u00e6re helt begeistret for dette laget fra Norge. Og det var de jo. Men s\u00e5 mot slutten av kampen begynte The Kop \u00e5 synge \u00abYou\u2019ll never walk alone\u00bb. H\u00e5rene reiste seg ikke bare, de forsvant! Da tenkte jeg at Liverpool var sv\u00e6re greier og skiftet til dem, forteller Lunde.", "Han sier supporterforholdet til den engelske klubben stikker \u00abganske\u00bb dypt.", "\u2013 Men jeg blir ikke like skuffet n\u00e5r Liverpool taper som n\u00e5r Brann taper!", "Intervjuet g\u00e5r mot slutten. Lunde venter p\u00e5 en viktig telefon om en \u00abdeal\u00bb han h\u00e5per g\u00e5r bra. Brann-formannen har mange ulike forretningsengasjement, ikke minst som eiendomsutvikler. Men det er enklere \u00e5 skape suksess i forretningslivet enn i fotballen, synes han.", "\u2013 Alt avhenger jo av at vi vinner disse forbannede fotballkampene!"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "688a4e538adbe7510525a0c853a3716d85e27d7c15dfc9848b204553d248ebef"}, {"field": "createtime", "value": "2017-03-25T09:18:41.000Z"}, {"field": "description", "value": "Evind Lunde er tydelig p\u00e5 hvorfor Brann aldri kunne ha gjort som Rosenborg."}, {"field": "heading", "value": ["\u2013 Jeg hadde aldri turt \u00e5 hente Nicklas Bendtner til Brann -adressa.no", "Regnet pengene som tapt", "Kunne g\u00e5tt konkurs", "Skryter av Nilsen", "\u2013 Kan ikke sl\u00e5ss mot tabellen", "Byttet til Liverpool"]}, {"field": "id", "value": "5dd67d8fcacad2945ea9db16aa928233cc1f04c6"}, {"field": "keyword", "value": ["Martin Andresen", "Trond Mohn", "Mons Ivar Mjelde", "SK Brann", "Lars Arne Nilsen", "Nicklas Bendtner"]}, {"field": "keywords", "value": "Martin Andresen,Trond Mohn,Mons Ivar Mjelde,SK Brann,Lars Arne Nilsen,Nicklas Bendtner"}, {"field": "kw-category", "value": ["fotball", "100sport"]}, {"field": "kw-company", "value": "manchester united"}, {"field": "kw-concept", "value": ["tro", "kroner", "klubb", "million", "\u00f8konomi", "tapt", "million kroner", "betale", "penger"]}, {"field": "kw-entity", "value": ["lyn", "stadion", "hagerups", "hardball", "the pink final", "brann", "seven seas carriers", "anfield", "jan gunnar solli og petter vaagan moen", "the kop", "manchester evening news", "bergenssangen", "sprinteren", "you", "rosenborg"]}, {"field": "kw-location", "value": ["england", "europa", "eindhoven", "liverpool", "norge", "bergen", "arsenal"]}, {"field": "kw-pageclass", "value": "article"}, {"field": "kw-person", "value": ["martin andresen", "mons ivar mjelde", "nicklas bendtner", "trond mohn", "lars arne nilsen", "vibeke johannesen", "eivind lunde", "vito wormgoor", "lars arne", "petter vaagan moen", "rune soltvedt", "nils arne eggen", "jan gunnar solli"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/92f70da2-0a39-40ff-be59-0c00179b6759?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Branns styreformann: \u2013 Jeg hadde aldri turt \u00e5 hente Nicklas Bendtner til Brann"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Branns-styreformann--Jeg-hadde-aldri-turt-a-hente-Nicklas-Bendtner-til-Brann-232762b.html"}, {"field": "pageclass", "value": ["article"]}, {"field": "publishtime", "value": "2017-03-25T09:03:16.000Z"}, {"field": "recs-articleid", "value": "232762"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-25T09:03:16.000Z"}, {"field": "recs-rawtitle", "value": "Branns styreformann: \u2013 Jeg hadde aldri turt \u00e5 hente Nicklas Bendtner til Brann -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Evind Lunde er tydelig p\u00e5 hvorfor Brann aldri kunne ha gjort som Rosenborg."}, {"field": "thumbnail", "value": "http://content-thumbnail.cxpublic.com/content/thumbnail200x150/5dd67d8fcacad2945ea9db16aa928233cc1f04c6.jpg?58d63ee8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-25T09:56:56.000Z"}, {"field": "title", "value": "Branns styreformann: \u2013 Jeg hadde aldri turt \u00e5 hente Nicklas Bendtner til Brann"}, {"field": "url", "value": "http://www.adressa.no/100Sport/fotball/Branns-styreformann--Jeg-hadde-aldri-turt-a-hente-Nicklas-Bendtner-til-Brann-232762b.html"}, {"field": "urlhash", "value": "5dd67d8fcacad2945ea9db16aa928233cc1f04c6"}], "score": 0.94866884, "siteId": "9222270286501375973", "id": "5dd67d8fcacad2945ea9db16aa928233cc1f04c6"}

