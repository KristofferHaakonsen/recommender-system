{"fields": [{"field": "modifiedtime", "type": "time", "value": "2016-06-03T08:33:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Juba Juba", "Spelet p\u00e5 Stiklestad", "Olavsfestdagene", "Bruce Springsteen", "Festival", "Tr\u00f8ndersk matfestival", "Pstereo"]}, {"field": "author", "value": ["kai kristiansen", "norunn bergesen", "trygve lundemo"]}, {"field": "body", "value": ["Saken oppdateres.", "En uoffisiell opptelling Adresseavisen har foretatt viser at det aldri f\u00f8r er blitt solgt flere spel-, konsert- og festivalbilletter i Tr\u00f8ndelag enn denne sommeren.", "Det kan bety \u00f8konomiske ringvirkninger som er verdt 400-500 millioner kroner.", "\u2013 Det er fantastisk at kulturen i Tr\u00f8ndelag er s\u00e5 attraktiv og at s\u00e5 mange velger \u00e5 legge feriedagene hjemme for \u00e5 f\u00e5 dette til. Det viser at det er et h\u00f8yt niv\u00e5 p\u00e5 det kulturtilbudet landsdelen har. I tillegg genererer det mer. Det skaper arbeidsplasser, verdier og en fantastisk reklame for regionen, sier kulturminister Linda Hofstad Helleland (H).", "Bruce Springsteens opptreden for 35 000 publikummere i Gran\u00e5sen er den st\u00f8rste enkeltbegivenheten. Men en rekke andre arrangementer setter ogs\u00e5 rekorder.", "Olavsfestdagene har aldri tidligere solgt s\u00e5 mange billetter nesten to m\u00e5neder f\u00f8r festivalstart som i \u00e5r. Pstereofestivalen, som i \u00e5r g\u00e5r over tre dager, ser ut til \u00e5 bli rekordtidlig utsolgt.", "LES MER: - Tr\u00f8nderne er blitt flinkere til \u00e5 kj\u00f8pe billetter", "Noen av de best bes\u00f8kte kultur-arrangementene er gratis, og de har vi ikke regnet med her. Eksempelvis er mellom 200 000 og 250 000 innom Olavsfestdagene i l\u00f8pet av festivalen, mens Rennebumartnan har om lag 20 000 bes\u00f8kende hvert \u00e5r. I tillegg har vi Musikkfest Trondheim, Trondheim Matfestival og mange flere.", "Tar man med alle gratisarrangementene rundt om i Tr\u00f8ndelag, er publikumsantallet p\u00e5 godt over en halv million mennesker.", "LES OGS\u00c5: Bruce i byen kan bety 50 millioner for n\u00e6ringslivet", "I tillegg til at arrangementene gir store billettinntekter, er de ogs\u00e5 av uvurderlig verdi for tr\u00f8ndersk n\u00e6ringsliv. Det er umulig \u00e5 regne ut eksakt hvor store ekstrainntektene blir, men det er snakk om flere hundre millioner kroner.", "Da Adresseavisen i fjor sommer regnet ut de \u00f8konomiske ringvirkningene av tr\u00f8nderske spel, Spelet p\u00e5 Stiklestad, Elden p\u00e5 R\u00f8ros og mange andre, kom vi til tallet 70 millioner kroner. Tallet er basert p\u00e5 at 55 000 publikummere bes\u00f8kte tr\u00f8nderske spel i fjor.", "LES OGS\u00c5: Mimrefest til gamle hitter", "Dette er penger som publikum la igjen p\u00e5 restauranter og hoteller, i forretninger og p\u00e5 bensinstasjoner. Enkelte av spelene tiltrekker seg mange overnattingsgjester, som legger igjen adskillig st\u00f8rre summer enn de som bor hjemme.", "Andelen overnattingsgjester er mindre p\u00e5 sommerens konserter, slik at de \u00f8konomiske ringvirkningene per solgte billett blir noe mindre p\u00e5 konserter og enkelte festivaler enn p\u00e5 spelene. Mange som skal p\u00e5 konsert med Springsteen bor hjemme. Det samme gjelder Olavsfestdagene. Likevel kan ekstrainntektene som kultursektoren tilf\u00f8rer n\u00e6ringslivet bli p\u00e5 400 millioner kroner eller mer.", "LES KOMMENTAREN: Gammelrussens melodi", "At kulturlivet i Tr\u00f8ndelag f\u00e5r til mer i \u00e5r enn f\u00f8r, skyldes systematisk jobbing, mener kultur-ministeren.", "\u2013 Trondheim har jobbet med \u00e5 bygge seg stor som konsertarena i mange \u00e5r. Flere milj\u00f8 har samlet seg og satt byen p\u00e5 det norske konsertkartet. De viser at de kan levere. Og dessuten er vi et knallbra publikum som kj\u00f8per billetter, sier hun.", "\u2013 Jeg er opptatt av at det skal v\u00e6re h\u00f8y kvalitet p\u00e5 kulturen. Dessuten at kulturen skal skape verdier utover seg selv. Kulturn\u00e6ringa er et av de beina vi kan st\u00e5 p\u00e5 etter oljen. Det handler om \u00e5 satse riktig.", "LES OGS\u00c5: Her er Astrid S sine festivaltips", "Seniorforsker Oddveig Storstad hos Norsk institutt for bio\u00f8konomi (NIBIO) har forsket p\u00e5 festivaler. Hun mener vi generelt er for opptatt av kultursektorens \u00f8konomiske ringvirkninger.", "\u2013 Det har v\u00e6rt en tendens at man m\u00e5 argumentere for at kulturarrangement har \u00f8konomiske ringvirkninger. Det viktigste er at folk har det artig og f\u00e5r en kulturell opplevelse, sier hun.", "Forskeren synes det er synd at kulturopplevelsen i seg selv ikke blir verdsatt nok.", "\u2013 Det er ingen tvil om at kultur har ringvirkninger. Hotellene i Trondheim kommer til \u00e5 v\u00e6re stappfulle under Springsteen-konserten. Jo st\u00f8rre arrangement, desto st\u00f8rre ringvirkninger. Jeg synes bare det overdrives som argument, sier Storstad.", "At de 35 000 billettene til konserten med Bruce Springsteen i Gran\u00e5sen solgte ut p\u00e5 21 minutter kaller forskeren for \u00abhinsides\u00bb.", "\u2013 Det viser at dette er viktig for folk. Det skaper opplevelsesmessige ringvirkninger. Jeg vil oppfordre festivalarrang\u00f8rene til \u00e5 argumentere ut fra egenverdien som kulturen har. Den m\u00e5 anerkjennes og verdsettes i st\u00f8rre grad, sier Storstad.", "Kulturministeren starter festivalsommeren p\u00e5 Juba Juba i helga.", "\u2013 Jeg og barna gleder oss veldig til det. S\u00e5 blir det Olavsfestdager og matfestival, Stiklestadspelet, og s\u00e5 h\u00e5per jeg \u00e5 kunne f\u00e5 med meg Pstereo. Springsteen fikk jeg ikke billetter til, men jeg lurer p\u00e5 om det er billetter igjen til Van Morrison?", "NB! I festivalmagasinet i dagens avis kan du blant annet lese om hvorfor \u00c5ge Aleksandersen gleder seg til Bruce Springsteen-konserten i Gran\u00e5sen."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ac8d3d4bdc219d973aa95e2ef387023aa653ebc4a4e89a2477a69e5100aa33f4"}, {"field": "createtime", "value": "2017-05-01T07:52:49.000Z"}, {"field": "description", "value": "Konserter, festivaler og spel i Tr\u00f8ndelag trekker n\u00e6rmere 350 000 publikummere i sommer. Det gir flere hundre millioner kroner i ekstrainntekter. \u2013 Skyldes systematisk jobbing, sier kulturministeren."}, {"field": "dominantimage", "value": "http://www.adressa.no/pluss/kultur/article12829116.ece/i4mh09/ALTERNATES/w980-default/nhtLindaH7H6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/744ad7fd5089f34d8501de2b51d47644ffe0f404.jpg?593fe33a"}, {"field": "dominantthumbnaildimensions", "value": "300x169"}, {"field": "heading", "value": ["Tidenes kultur-sommer i Tr\u00f8ndelag -adressa.no", "Totalt over en halv million", "Godt for n\u00e6ringslivet", "400 mill. i ringvirkninger", "Skyldes systematisk jobbing", "- Overdrives som argument", "Kulturens egenverdi viktigst"]}, {"field": "id", "value": "744ad7fd5089f34d8501de2b51d47644ffe0f404"}, {"field": "keyword", "value": ["Juba Juba", "Spelet p\u00e5 Stiklestad", "Olavsfestdagene", "Bruce Springsteen", "Festival", "Tr\u00f8ndersk matfestival", "Pstereo"]}, {"field": "keywords", "value": "Juba Juba,Spelet p\u00e5 Stiklestad,Olavsfestdagene,Bruce Springsteen,Festival,Tr\u00f8ndersk matfestival,Pstereo"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["spel", "publikum", "million", "skyldes systematisk jobbing", "kultur", "\u00f8konomiske ringvirkninger", "festival", "konsert", "ringvirkninger", "billett", "\u00f8konomiske", "millioner kroner"]}, {"field": "kw-entity", "value": ["stiklestadspelet", "pstereo", "spelet", "elden", "olavsfestdager", "trondheim matfestival", "norsk", "rennebumartnan", "gran\u00e5sen", "olavsfestdagene", "oddveig storstad", "adresseavisen", "juba juba", "musikkfest trondheim"]}, {"field": "kw-location", "value": ["r\u00f8ros", "tr\u00f8ndelag", "trondheim", "stiklestad"]}, {"field": "kw-pageclass", "value": "article"}, {"field": "kw-person", "value": ["van morrison", "linda hofstad helleland", "bruce springsteen", "\u00e5ge aleksandersen", "astrid s"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12829116.ece/i4mh09/ALTERNATES/w980-default/nhtLindaH7H6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidenes kultur-sommer i Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/06/02/Tidenes-kultur-sommer-i-Tr%C3%B8ndelag-12829117.ece"}, {"field": "pageclass", "value": ["article"]}, {"field": "publishtime", "value": "2016-06-02T20:58:36.000Z"}, {"field": "recs-articleid", "value": "12829117"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-06-02T20:58:36.000Z"}, {"field": "recs-rawtitle", "value": "Tidenes kultur-sommer i Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Konserter, festivaler og spel i Tr\u00f8ndelag trekker n\u00e6rmere 350 000 publikummere i sommer. Det gir flere hundre millioner kroner i ekstrainntekter. \u2013 Skyldes systematisk jobbing, sier kulturministeren."}, {"field": "thumbnail", "value": "http://content-thumbnail.cxpublic.com/content/thumbnail200x150/744ad7fd5089f34d8501de2b51d47644ffe0f404.jpg?593fe33a"}, {"field": "thumbnailfullheightdimensions", "value": "200x2308"}, {"field": "timestamp", "value": "2017-06-13T13:06:02.000Z"}, {"field": "title", "value": "Tidenes kultur-sommer i Tr\u00f8ndelag"}, {"field": "url", "value": "http://www.adressa.no/pluss/kultur/2016/06/02/Tidenes-kultur-sommer-i-Tr%c3%b8ndelag-12829117.ece"}, {"field": "urlhash", "value": "744ad7fd5089f34d8501de2b51d47644ffe0f404"}], "score": 0.6716936, "siteId": "9222270286501375973", "id": "744ad7fd5089f34d8501de2b51d47644ffe0f404"}

