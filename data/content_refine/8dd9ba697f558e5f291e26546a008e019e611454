{"fields": [{"field": "modifiedtime", "type": "time", "value": "2012-08-23T09:12:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ET MUSIKALSK FENOMEN, en begavet sanger og perfekt skuespiller, - en av de st\u00f8rste personligheter i v\u00e5r tid.\u00bb Sitatet er hentet fra en anerkjent musikkskribent p\u00e5 1950-tallet. S\u00e5 stor anerkjennelse ble alts\u00e5 negergutten fra tvilsomme omgivelser i New Orleans til del.", "Men netto i disse tvilsomme omgivelsene fantes ogs\u00e5 de elementene som skulle lede Louis Armstrong til ber\u00f8mmelse. Da han ble f\u00f8dt den 4. juli 1900 hadde allerede den f\u00f8rste jazzkongen, Buddy Bolden, besteget tronen. Storyville, bydelen i New Orleans som rommet alt man m\u00e5tte begj\u00e6re av forlystelse fra bordeller til spillebuler og hele skalaen av restauranter sydet av musikk.", "HVITE OG FARGEDE musikere bes\u00f8rget musikk for enhver anledning, fra vogge til grav. Ved begravelser var det for eksempel vanlig at et orkester med s\u00f8rgelige toner ledsaget skaren til gravstedet, og s\u00e5 snart kisten var senket slo orkesteret om friske takter og minnet forsamlingen p\u00e5 hvor herlig det var \u00e5 leve.", "Det at jazzen vokste ut av et slikt milj\u00f8 kan v\u00e6re \u00e5rsaken til at foreldregenerasjonen for oss som var ten\u00e5ringer i \u00ab50-\u00e5rene\u00bb var en smule skeptisk: \u00abDen forferdelige negermusikken.\u00bb Men det var v\u00e5r musikk; p\u00e5 skoledansen og i Studentersamfundet var det jazz vi danset til, og det var jazzplater vi kj\u00f8pte.", "VIA AMERICAN FORCES NETWORK i Tyskland ble vi oppdatert p\u00e5 de siste nye innspillingene med de store stjernene. Randi i platekjelleren hos Olaf T. Ranum kunne fortelle oss at vi dessverre m\u00e5tte vente i ukevis, ja kanskje m\u00e5neder, f\u00f8r platene kom til Trondheim. S\u00e5 lenge var det vondt \u00e5 vente, s\u00e5 ved ett tilfelle syklet tre av oss til \u00d6stersund for \u00e5 f\u00e5 noen plater vi m\u00e5tte ha; fort!", "Av en eller annen grunn kom nemlig de nye platene temmelig raskt i salg i Sverige. Kanskje ogs\u00e5 i Oslo. I hovedstaden var de i hvert fall velsignet med konsertbes\u00f8k av kjente jazzmusikere. Selv Olaf T. greide ikke \u00e5 f\u00e5 dem hit p\u00e5 den tiden.", "SKULLE VI F\u00c5 N\u00c6RKONTAKT med idolene m\u00e5tte alts\u00e5 andre tiltak til. Tre av oss unge jazzentusiaster var s\u00e5 heldige at vi hadde foreldre som var ansatt i NSB, og dermed var vi berettiget til fri reise med jernbanen til vi fylte 18 \u00e5r. Gjett om vi reiste! Vi fikk oppleve konserter med storfolk i jazz. Utbyttet var Philharmonic i Colosseum og Stan Kentons orkester i Nordstrandshallen, pluss medlemskap i Penguin Club.", "VI F\u00d8LTE OSS LYKKELIGE og ganske privilegerte! Hellbillies synger om \u00aben neger p\u00e5 \u00c5l stasjon\u00bb som en sensasjon i v\u00e5re dager. Vi tre privilegerte m\u00f8tte v\u00e5r f\u00f8rste neger i begynnelsen av 1950-\u00e5rene: Vi satt ved et kaf\u00e9bord p\u00e5 \u00d8stbanen en tidlig morgenstund da en vaskeekte neger kom g\u00e5ende mot oss. Jeg tror vi glodde. Opplevelsen fikk sensasjonspreg da den m\u00f8rkhudede stanset like ved oss, snudde seg mot det bordet han kom fra og snakket til den som satt der. P\u00e5 Oslodialekt! Det var Pete Brown, bosatt og virksom som trommeslager i jazzmilj\u00f8et i Oslo.", "Senere p\u00e5 dagen n\u00e6rmet ekstasen seg da vi sikret oss autografen til selveste Louis Armstrong. Det var selvsagt stort, men det ville ikke v\u00e6rt det samme uten bakgrunnen i det milj\u00f8et vi hadde i Trondheim. Jazz Society og Harry V\u00e5gens orkester var hj\u00f8rnesteinene, og vi fikk ogs\u00e5 med Asmund Bj\u00f8rkens debut i Trondheim. (Asmund Bj\u00f8rkens orkester ble ogs\u00e5 foretrukket til \u00ab55 - russens\u00bb jubileum fordi det var den slags vi var vant til, og Bj\u00f8rken selv uttrykte sin tilfredshet ved \u00e5 kunne sette p\u00e5 \u00absvensktoppfilteret.\u00bb)", "EN UNG TROMPETER fra 1950-tallet m\u00e5 nevnes: Thor Lind. Hans evne til \u00e5 \u00abplukke\u00bb repertoar fra radioen (og s\u00e6rlig AFN) f\u00f8rte til at hans orkester stadig lot oss h\u00f8re de nyeste jazzl\u00e5tene fra USA. En av Thor Linds store forbilder var selvsagt Louis Armstrong, og han brukte som kjenningmelodi en sang han hadde hentet fra en Armstrongplate: \u00abThings ain`t what they used to be.\u00bb", "Denne tittelen kan kanskje v\u00e6re dekkende for Louis Armstrongs plass p\u00e5 stjernehimmelen i den siste del av karrieren hans. Hans versjon av for eksempel \u00abHello Dolly\u00bb og \u00abWhat a wonderful World\u00bb f\u00f8rte til at han tilegnet seg nye beundrerskarer i kretser som ikke sto jazzen n\u00e6rmest.", "Selv om denne type virksomhet \u00f8kte tilhengertallet, s\u00e5 var det ikke dette som l\u00e5 til grunn for uttalelsene i startsitatet i denne kronikken. Det st\u00e5r ikke til \u00e5 nekte at den kvaliteten som gjorde ham til konge i 1920-\u00e5rene hadde bleknet noe, men jeg vil hevde at selv i det noen vil karakterisere som \u00abbanale\u00bb innspillinger, gjorde han aldri noe som var direkte d\u00e5rlig.", "HAN VAR hele tiden tro mot sine r\u00f8tter, og det kan her v\u00e6re opportunt \u00e5 minne om hva hva han selv sa: \u00abUten jazzen som bakgrunn ville ikke dagens popmusikk v\u00e6rt mulig.\u00bb", "Han var godt etablert i jazzmilj\u00f8et i f\u00f8debyen New Orleans da den dav\u00e6rende \u00abkongen,\u00bb Joe King Oliver, i juli 1922 telegraferte fra Chicago og tilb\u00f8d ham \u00e5 spille 2.-kornett i orkesteret. Louis grep sjansen og fikk dermed v\u00e6re med p\u00e5 sine f\u00f8rste plateinnspillinger med Oliver i 1923. \u00c5ret etter gikk turen videre til New York der han ble satt til \u00e5 v\u00e6re den ledende av tre trompetere i Fletsher Hendersons store orkester (som ogs\u00e5 rommet en saksofongruppe p\u00e5 tre mann.)", "I NEW ORLEANS-TIDEN hvor besetningene var sm\u00e5; klarinett, kornett/trompet og trombone pluss rytmegruppe, var den kollektive improvisasjonen idolet. Med st\u00f8rre besetninger fra nevnte Chicago - og New York-perioden (med sax og flere bl\u00e5sere) krevdes skrevne arrangementer for \u00e5 unng\u00e5 fullstendig kakofoni.", "Louis fant seg ikke helt til rette med slikt, selv om han hadde den n\u00f8dvendige notekunnskapen. I 1925-1929 var han i platestudio med sine Hot Five og Hot Seven-grupper og det er med disse innspillingene han etablerer seg som fornyer og setter trenden med soloimprovisasjon. Med melodien \u00abHeebie Jeehies\u00bb opptrer han for f\u00f8rste gang som sangartist. Ingen kan p\u00e5st\u00e5 at han hadde en vakker stemme om man legger for eksempel Jussi Bj\u00f8rling-normen til grunn.", "HAN HAR LIKEVEL f\u00e5tt ry som den beste og mest ekte jazz-vokalist gjennom tidene. Det er nok f\u00f8rst og fremst fraseringen og f\u00f8lelsene han legger i sine soloer b\u00e5de med stemme og instrument som gj\u00f8r ham til den st\u00f8rste jazzkongen. Mange har pr\u00f8vd \u00e5 kopiere Louis Armstrong-soloen tone for tone, og har selvsagt lykkes med det. Likevel lyder det ikke som Louis, rett og slett fordi hans s\u00e6regne tonedannelse og frasering er for personlig og ikke kan gjentas av andre."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "8dbd1af77c42260796b88e6a79319598e38db0bae8ae8b35ff76e52ef69e239b"}, {"field": "createtime", "value": "2017-04-30T10:20:42.000Z"}, {"field": "description", "value": "I disse dager er det 80 \u00e5r siden legendariske Louis Armstrong slapp til som andrekornettist i King Oliver Creole Jazzband. 20 \u00e5r den gang, f\u00f8dt i New Orleans, kanskje en beskjeden start, men han ble etter hvert den store jazz-kongen. I Trondheim var det en ihuga gjeng som satset det meste p\u00e5 \u00e5 sikre seg Armstrongs ferskeste plater. Da t\u00e5lte man en sykkeltur til \u00d6stersund. . ."}, {"field": "dominantimage", "value": "http://www.adressa.no/incoming/article1042489.ece5/ALTERNATES/w980-default/ver2%20KRONIKK2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8dd9ba697f558e5f291e26546a008e019e611454.jpg?5905ba7a"}, {"field": "dominantthumbnaildimensions", "value": "300x169"}, {"field": "heading", "value": "Den st\u00f8rste \u00abKing of Jazz\u00bb -adressa.no"}, {"field": "id", "value": "8dd9ba697f558e5f291e26546a008e019e611454"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "arts-and-entertainment"}, {"field": "kw-concept", "value": ["neger", "tvilsomme omgivelser", "plater", "jazz", "of jazz", "musikk", "trondheim", "orkester"]}, {"field": "kw-entity", "value": ["penguin club", "society og harry v\u00e5gens", "hello dolly", "armstrongs", "\u00f8stbanen", "hot five og hot seven", "studentersamfundet", "heebie jeehies", "randi", "a. en", "armstrongplate", "colosseum og stan kentons", "world", "what", "hot five", "king of jazz", "oslodialekt", "philharmonic", "nordstrandshallen", "hot seven", "fletsher hendersons"]}, {"field": "kw-location", "value": ["oslo", "tyskland", "sverige", "oliver", "trondheim", "new orleans", "chicago", "new york", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["thor lind", "asmund bj\u00f8rkens", "joe king oliver", "king oliver creole jazzband", "pete brown", "buddy bolden", "stan kentons", "louis armstrong", "jussi bj\u00f8rling", "olaf t.", "harry v\u00e5gens", "olaf t. ranum"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1042489.ece5/ALTERNATES/w980-default/ver2%20KRONIKK2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den st\u00f8rste &laquo;King of Jazz&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article115956.ece"}, {"field": "pageclass", "value": ["article"]}, {"field": "publishtime", "value": "2002-07-04T08:13:37.000Z"}, {"field": "recs-articleid", "value": "907429"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2002-07-04T08:13:37.000Z"}, {"field": "recs-rawtitle", "value": "Den st\u00f8rste &laquo;King of Jazz&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "I disse dager er det 80 \u00e5r siden legendariske Louis Armstrong slapp til som andrekornettist i King Oliver Creole Jazzband. 20 \u00e5r den gang, f\u00f8dt i New Orleans, kanskje en beskjeden start, men han ble etter hvert den store jazz-kongen. I Trondheim var det en ihuga gjeng som satset det meste p\u00e5 \u00e5 sikre seg Armstrongs ferskeste plater. Da t\u00e5lte man en sykkeltur til \u00d6stersund. . ."}, {"field": "thumbnail", "value": "http://content-thumbnail.cxpublic.com/content/thumbnail200x150/8dd9ba697f558e5f291e26546a008e019e611454.jpg?5905ba7a"}, {"field": "thumbnailfullheightdimensions", "value": "200x1506"}, {"field": "timestamp", "value": "2017-04-30T10:20:42.000Z"}, {"field": "title", "value": "Den st\u00f8rste &laquo;King of Jazz&raquo;"}, {"field": "url", "value": "http://www.adressa.no/nyheter/innenriks/article115956.ece"}, {"field": "urlhash", "value": "8dd9ba697f558e5f291e26546a008e019e611454"}], "score": 0.8177062, "siteId": "9222270286501375973", "id": "8dd9ba697f558e5f291e26546a008e019e611454"}

