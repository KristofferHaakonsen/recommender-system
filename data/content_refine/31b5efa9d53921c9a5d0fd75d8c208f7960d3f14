{"fields": [{"field": "modifiedtime", "type": "time", "value": "2012-04-17T10:23:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sigrid anna eggen"}, {"field": "body", "value": ["Saken oppdateres.", "Skrittene hans var upresise, og blikket sl\u00f8ret. Han s\u00e5 rett og slett kraftig beruset ut. I desperasjon og mangel p\u00e5 en bedre l\u00f8sning br\u00f8t jeg ut i et h\u00f8yfrekvent hyl, i fors\u00f8k p\u00e5 \u00e5 etterligne en ulv. Eller et hvilket som helst annet rovdyr i grunn. B\u00f8rre stoppet opp og sperret opp de tidligere halvveis lukkede \u00f8yelokkene. Han sto lammet p\u00e5 stedet hvil i full forvirring i noe som for meg fortonet seg som en evighet, men endte opp med \u00e5 gj\u00f8re en helomvending og listet seg raskt mot boligen sin igjen. Jeg pustet lettet ut og priset meg lykkelig for at B\u00f8rre var s\u00e5 glad i \u00f8l. Hadde det ikke v\u00e6rt for at han var dritings den kvelden, hadde neppe min noks\u00e5 tvilsomme plan virket.", "Men kvelden var slett ikke reddet av den grunn. Per l\u00e5 fortsatt bevisstl\u00f8s ved siden av meg uten noen synlige tegn til \u00e5 skulle v\u00e5kne igjen i n\u00e6rmeste framtid, og Lars l\u00e5 fortsatt i livsfare p\u00e5 sykehuset. Nei, kvelden var s\u00e5 langt ifra reddet. Mora til Lars sto sikkert ved sykesenga hans om f\u00e5 sekunder. Skulle det v\u00e6re h\u00e5p om i det hele tatt \u00e5 komme fram til sykehuset og finne han levende, var jeg n\u00f8dt til \u00e5 gj\u00f8re noe. Fort. Jeg m\u00e5tte f\u00e5 Per v\u00e5ken. Men aller f\u00f8rst var det n\u00f8dvendig \u00e5 f\u00e5 b\u00e5de han og meg selv til helvete bort derifra. Det f\u00f8ltes langt ifra trygt i skogholtet, kun f\u00e5 meter fra B\u00f8rre Svenssons hus.", "Jeg dro Per etter armene langs den ujevne overflaten i skogbunnen. Det ble tungt etter hvert, og kroppen min var allerede klar til \u00e5 legge seg rett ned og sove p\u00e5 den fuktige bakken etter dagens tidligere anstrengelser. Men frykten og vissheten om at Lars sannsynligvis l\u00e5 f\u00e5 klokketikk unna d\u00f8den, holdt meg g\u00e5ende. Jeg h\u00f8rte sildring fra en bekk i n\u00e6rheten og navigerte etter den. Trygt framme gikk jeg bort til den, hentet vann, som var isende kaldt etter alt regnet, og kastet det i ansiktet p\u00e5 Per. Han s\u00e5 omsider ut til \u00e5 kvikne til. F\u00f8rst s\u00e5 han ikke ut til \u00e5 engang huske hvordan han hadde kommet seg dit, men plutselig reiste han seg raskt opp og konstaterte \u2013 \u201dVi m\u00e5 til sykehuset!\u201d Som p\u00e5 kommando begynte begge \u00e5 l\u00f8pe. Gjennom den m\u00f8rke skogen, de humpete landeveiene og inn til byen. Til slutt s\u00e5 vi sykehuset et par hundre meter unna. F\u00f8rst da gikk det opp for oss at vi ikke hadde en fjern anelse om hva vi skulle gj\u00f8re n\u00e5r vi endelig hadde kommet oss hit. Vi stoppet opp og s\u00e5 p\u00e5 hverandre ei stund, imens pusten gikk hurtig fra oss begge. \u201dVi vet ikke engang om han fortsatt er i live,\u201d sa jeg fortvilet mellom sm\u00e5 hikst etter luft. Per svarte kontant \u201dNei. Det er akkurat det vi m\u00e5 finne ut. Ikke bare st\u00e5 der \u00e5 glo, kom for faen\u201d. Det s\u00e5 ut til at den lille luren han fikk i skogen, dog ufrivillig, hadde kviknet han opp.", "Vi sto i korridoren der vi visste rommet til Lars l\u00e5. Fargene var sterile, og lukten karakteristisk. Det var helt stille. Om min ekstreme sykehusfobi i voksen alder kan spores tilbake til akkurat denne dagen, vet jeg ikke. Men en ting kan jeg med sikkerhet utelukke, jeg utviklet i alle fall ikke et mer lystbetont forhold til sykehus. Per og jeg beveget oss sakte mot d\u00f8ra Lars l\u00e5 bak. I det vi kom fram la Per handa p\u00e5 d\u00f8rh\u00e5ndtaket og ventet litt, som om han forberedte seg p\u00e5 det han kom til \u00e5 f\u00e5 se, f\u00f8r han bestemt \u00e5pnet d\u00f8ra.", "Det vi skuet der inne var til stor lettelse. Lars l\u00e5 fredfullt og intetanende i sykehussenga. Bortsett fra han var det ikke en sjel \u00e5 se der inne. Vi tuslet forsiktig inn og stilte oss ved senga og bare s\u00e5 p\u00e5 han. Vi sto der som hypnotiserte i det jeg g\u00e5r ut ifra var et par minutter, men det kan like godt ha v\u00e6rt ti sekunder eller en halvtime. Det som til slutt vekket oss fra transen, var en svak rumling av dempede menneskestemmer som etter alt \u00e5 d\u00f8mme var p\u00e5 vei mot nettopp dette rommet. Jeg syntes \u00e5 gjenkjenne mora til Lars sin stemme, men den andre var ukjent.", "Vi hadde ikke noe sted \u00e5 l\u00f8pe, og sto vi her n\u00e5r hun kom inn, ble vi helt sikkert jagd hjem. Jeg listet meg fort bak gardinen som skilte senga til Lars fra ei tom seng. Per fulgte fort eksempelet mitt. Vi fikk s\u00e5 vidt tid til \u00e5 blunke, f\u00f8r mora til Lars \u00e5pnet d\u00f8ra til rommet. Vi h\u00f8rte henne si med gr\u00e5tkvalt stemme til en mann vi gikk ut ifra var en lege, at hun ville ha litt tid alene med s\u00f8nnen sin. S\u00e5 klart skulle hun f\u00e5 det, var det forst\u00e5elsesfulle svaret. Legen gikk, og mora til Lars gikk sakte bort til senga hans p\u00e5 sine djevelske geitlegger.", "Hun s\u00e5 rolig og kald ut, f\u00f8r hun plutselig br\u00f8t ut i en massiv kjeftekule. Hun hvisket, av \u00e5penbare grunner, men hun framsto ikke som mindre truende av den grunn. \u201dS\u00e5 du lever enda\u201d, var \u00e5pningsreplikken. Stemmen hennes var fylt med avsky. \u201dDu f\u00e5r nyte det mens du varer, din ubrukelige drittunge. Fra den dagen jeg fant deg nyf\u00f8dt, spinkel og stakkarslig p\u00e5 et j\u00e6vla dogulv har jeg gitt deg mat, et sted og sove og kl\u00e6r, i den tro du en dag kom til nytte p\u00e5 et eller annet vis. Men du har bare vist deg \u00e5 v\u00e6re en satans stor byrde og utgiftspost, som i tillegg har begynt \u00e5 stikke nesa di opp i ting du ikke har noe med. Du h\u00f8rer meg kanskje ikke, men om du gj\u00f8r det, er jeg sikker p\u00e5 at du angrer p\u00e5 alt du gr\u00e5dig har tyvlyttet og snoket deg til \u00e5 f\u00e5 vite, eller hva?!\u201d", "Akkurat i det vi trodde vi skulle f\u00e5 vite hva som var grunnen til alt det uforst\u00e5elige vi befant oss midt oppi, stoppet mora til Lars opp. Som om det gikk opp for henne at hun hadde d\u00e5rlig tid. Vi forsto at hun var i ferd med \u00e5 avslutte det hun kom hit for. Hun l\u00f8ftet hodet til Lars, hentet ei pute og holdt den foran ansiktet hans. Jeg visste at hun hadde med seg et v\u00e5pen som p\u00e5 en br\u00f8kdel av et sekund kunne tatt livet av meg. Men allikevel bykset jeg fram og trykket p\u00e5 knappen som tilkalte sykepleieren.", "Mora til Lars var i fullstendig sjokktilstand, men kviknet fort til igjen. Uten \u00e5 n\u00f8le fyrte hun av to skudd. Ett mot Lars, ett mot meg. Etter det husker jeg ikke noe.", "Per har fortalt meg at hun pr\u00f8vde \u00e5 komme seg vekk fra sykehuset, men uten hell. Hun m\u00f8tte sykepleieren som var p\u00e5 vei til Lars i gangen. Da gikk det tydeligvis opp for henne at slaget var tapt, for hun snudde v\u00e5penet hun hadde i handa mot seg selv.", "Lars d\u00f8de umiddelbart, men jeg overlevde etter en rekke operasjoner. Presten s\u00e5 vi aldri mer, og dermed var alle som visste meningen med alt som hadde skjedd, borte. Vi fikk alts\u00e5 aldri vite hvorfor. Men ingen av oss hadde noe s\u00e6rlig behov for det p\u00e5 det tidspunktet heller. I ettertid har jeg ogs\u00e5 skj\u00f8nt at Per hadde sitt \u00e5 stri med p\u00e5 hjemmefronten i den tiden. Vi s\u00f8rget over Lars, som vi s\u00e5 vidt kjente, men allikevel hadde for\u00e5rsaket en ekstrem omveltning i livene v\u00e5re. Vi hadde nok med \u00e5 komme oss gjennom hverdagen, og angsten sitter fortsatt i oss den dag i dag.", "N\u00e5, n\u00e5r jeg ser tilbake, hadde det hjulpet enormt om jeg visste hvorfor jeg opplevde s\u00e5 mye j\u00e6vlig den sommeren. Hemmeligheten tok b\u00e5de Lars og mora med seg i graven."]}, {"field": "category0", "value": "nyheter"}, {"field": "category1", "value": "nyheter|sainntja"}, {"field": "contenthash", "value": "7418e3a00284ca923bf5c2ae24bbdec0558d9d0bda22692656e966e89ea2fd08"}, {"field": "createtime", "value": "2017-04-29T02:23:58.000Z"}, {"field": "description", "value": "Ho hadde geitlegg under kneet Kapittel 6 Av Hanne Aune Hansen"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/31b5efa9d53921c9a5d0fd75d8c208f7960d3f14.jpg?5903f93e"}, {"field": "dominantthumbnaildimensions", "value": "256x256"}, {"field": "heading", "value": "Kapittel 6 -adressa.no"}, {"field": "id", "value": "31b5efa9d53921c9a5d0fd75d8c208f7960d3f14"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sainntja"]}, {"field": "kw-classification", "value": "pets"}, {"field": "kw-concept", "value": ["mora", "dag", "sykehus", "visste", "ifra", "\u00e5pnet d\u00f8ra", "seng", "sto"]}, {"field": "kw-entity", "value": ["kapittel 6", "nei", "lars", "av hanne aune hansen"]}, {"field": "kw-pageclass", "value": "article"}, {"field": "kw-person", "value": "b\u00f8rre svenssons"}, {"field": "kw-taxonomy", "value": ["nyheter", "nyheter/sainntja"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kapittel 6"}, {"field": "og-type", "value": "article"}, {"field": "og-url", "value": "http://www.adressa.no/nyheter/sainntja/article1212042.ece"}, {"field": "pageclass", "value": ["article"]}, {"field": "publishtime", "value": "2008-12-18T09:26:11.000Z"}, {"field": "recs-articleid", "value": "1496140"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sainntja"}, {"field": "recs-publishtime", "value": "2008-12-18T09:26:11.000Z"}, {"field": "recs-rawtitle", "value": "Kapittel 6 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sainntja"]}, {"field": "teaser", "value": "Ho hadde geitlegg under kneet Kapittel 6 Av Hanne Aune Hansen"}, {"field": "thumbnail", "value": "http://content-thumbnail.cxpublic.com/content/thumbnail200x150/31b5efa9d53921c9a5d0fd75d8c208f7960d3f14.jpg?5903f93e"}, {"field": "thumbnailfullheightdimensions", "value": "200x1296"}, {"field": "timestamp", "value": "2017-04-29T02:23:58.000Z"}, {"field": "title", "value": "Kapittel 6"}, {"field": "url", "value": "http://www.adressa.no/nyheter/sainntja/article1212042.ece"}, {"field": "urlhash", "value": "31b5efa9d53921c9a5d0fd75d8c208f7960d3f14"}], "score": 0.4342727, "siteId": "9222270286501375973", "id": "31b5efa9d53921c9a5d0fd75d8c208f7960d3f14"}

