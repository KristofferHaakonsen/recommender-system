{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Aalesund FK"}, {"field": "author", "value": "eirik nesset hjelvik"}, {"field": "body", "value": ["Saken oppdateres.", "Sommeren 2013: Sverige overrasker alle i U17-VM. I bronsefinalen mot Argentina gj\u00f8r Valmir Berisha det store, banker inn tre scoringer og sikrer svensk bronse.", "Han blir turneringens toppscorer og er plutselig ettertraktet i hele Europa. Alt fra engelske til italienske storklubber er ute etter ham. Berisha velger til slutt \u00e5 skrive under for Roma.", "\u2013 I et intervju jeg gjorde som 13-\u00e5ring sa jeg at jeg skulle spille i Italia om fire \u00e5r. Det hadde v\u00e6rt en guttedr\u00f8m for meg hele livet. S\u00e5 da jeg fikk sjansen som 17-\u00e5ring til \u00e5 spille i lag med Totti i Roma var det veldig vanskelig \u00e5 si nei, sier Valmir Berisha.", "Gjennom hele oppveksten hadde Berisha v\u00e6rt et stort talent. Han banket som regel inn m\u00e5l og var p\u00e5 alle de aldersbestemte landslagene til Sverige.", "Han var derfor vant med \u00e5 f\u00e5 skryt. Men etter VM og Roma-overgangen, tok det helt av rundt den svenske unggutten.", "\u2013 Overalt sto det at jeg var den nye Zlatan eller den nye Van Persie. Jeg ble jo fylt opp av det og tenkte \u00abshit, det er jo sant\u00bb. Jeg leste altfor mye aviser om meg selv p\u00e5 den tida. Jeg trodde jo verden l\u00e5 for mine f\u00f8tter, minnes Berisha.", "\u2013 Du trodde selv du skulle bli en verdensstjerne?", "\u2013 Ja, i den situasjonen jeg var i s\u00e5 trodde jeg det. Men i ettertid ser jeg jo at ting gikk for kjapt og at det var for bra til \u00e5 v\u00e6re sant, sier han.", "For faktum er at Valmir Berisha stort sett bare hadde spilt juniorfotball f\u00f8r han skrev under for italienske Roma. Han merket kjapt at spranget var enormt.", "\u2013 Jeg fikk jo knapt trene med A-laget til Halmstad, s\u00e5 satt jeg plutselig der mellom Totti og De Rossi. Det var jo helt sjukt, sier Berisha.", "Han spilte stort sett kamper for Romas andrelag. Etter et halvt \u00e5r ble han derfor leid ut til greske Panathinaikos. Her gjorde Berisha det godt i oppkj\u00f8ringen, men da serien begynte ventet benketilv\u00e6relsen.", "Etter hvert ble b\u00e5de l\u00e5neoppholdet i Hellas og Roma-kontrakten avsluttet. I stedet gikk Valmir Berisha til nederlandske SC Cambuur.", "Heller ikke det oppholdet ble en voldsom suksess. En klausul han hadde i kontrakten gjorde at Berisha valgte \u00e5 avbryte kontrakten da klubben rykket ned.", "Siden i fjor sommer har Valmir Berisha v\u00e6rt klubbl\u00f8s.", "\u2013 Jeg har v\u00e6rt n\u00e6r ved \u00e5 signere for flere klubber, blant annet en sveitsisk og en svensk klubb. Rett f\u00f8r jeg skrev under for Aalesund reiste jeg faktisk til Tyrkia for \u00e5 skrive under for en russisk klubb som var der. Et par-tre timer f\u00f8r jeg skulle forhandle om kontrakten h\u00f8rte jeg om Aalesund-interessen. Da ville jeg bare sette meg p\u00e5 f\u00f8rste fly, sier Valmir Berisha.", "\u2013 Hvorfor det?", "\u2013 Jeg er fortsatt bare 20 \u00e5r gammel. For min del handler det om \u00e5 f\u00e5 i gang karrieren igjen. Alle vet at om jeg hadde g\u00e5tt til Russland, s\u00e5 hadde det ikke v\u00e6rt det rette steget for utviklingen, sier Berisha.", "\u2013 Men kanskje for lommeboken?", "\u2013 Ja, det er klart. Men n\u00e5r man har v\u00e6rt i Roma og Panathinaikos s\u00e5 trenger man ikke \u00e5 tenke p\u00e5 penger. Jeg sa til min agent at det ikke spiller noen rolle hva de tilbyr meg. Jeg vil bare starte karrieren min igjen i en stabil klubb som kan gi meg trygghet, sier Berisha.", "\u2013 Hvordan har du taklet \u00e5 g\u00e5 fra \u00e5 v\u00e6re et av de st\u00f8rste talentene til \u00e5 f\u00e5 en del motgang?", "\u2013 Jeg har tenkt veldig mye p\u00e5 det disse sju m\u00e5nedene jeg har v\u00e6rt klubbl\u00f8s. I ettertid skulle jeg taklet alt p\u00e5 en helt annen m\u00e5te. Jeg burde vist mer t\u00e5lmodighet, ydmykhet og pratet mer med familien min. Jeg oppf\u00f8rte meg som om jeg kunne alt. Men i realiteten var jeg bare en 17-\u00e5ring som ikke visste s\u00e5 mye, sier Berisha.", "Han hevder at han har en helt annen inngang til det hele n\u00e5. At han har l\u00e6rt mye. Samtidig er det liten tvil om at han tar med seg en stor dose revansjelyst til Aalesund.", "\u2013 Du frykter ikke at \u00ablille\u00bb \u00c5lesund skal bli en liten nedtur?", "\u2013 For meg er ikke dette noe steg tilbake. For meg er dette et steg opp. Jeg skal bruke denne muligheten til \u00e5 bygge meg opp og vise alle som ikke har trodd p\u00e5 meg. Jeg er veldig takknemlig for at Aalesund har gitt meg denne muligheten og skal gj\u00f8re det jeg kan for \u00e5 gripe den, sier Valmir Berisha"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "a18797c95e2954147ae9d7d4d048ac905ec02ff933a738e1b22647370f8aef81"}, {"field": "createtime", "value": "2017-02-14T20:30:34.000Z"}, {"field": "description", "value": "Valmir Berisha (20) var jaktet av hele Europa og signerte for Roma allerede som 17-\u00e5ring. Dette er historien om stortalentet som endte opp i AaFK."}, {"field": "heading", "value": ["Trodde han skulle bli en av verdens beste -adressa.no", "Spilte juniorfotball i Halmstad", "Vraket russisk klubb", "Vil f\u00e5 fart p\u00e5 karrieren igjen"]}, {"field": "id", "value": "41875a6620a2c5357246c9607a5baff94a5462b0"}, {"field": "keyword", "value": "Aalesund FK"}, {"field": "keywords", "value": "Aalesund FK"}, {"field": "kw-category", "value": ["fotball", "100sport"]}, {"field": "kw-concept", "value": ["spilt juniorfotball", "trodde", "klubb", "stort", "russisk klubb", "spilt"]}, {"field": "kw-entity", "value": ["cambuur", "a-laget", "hellas og roma", "aafk", "totti", "panathinaikos", "totti og de rossi", "roma og panathinaikos", "zlatan", "de rossi", "aalesund"]}, {"field": "kw-location", "value": ["europa", "italia", "argentina", "roma", "\u00e5lesund", "halmstad", "tyrkia", "sverige", "russland"]}, {"field": "kw-pageclass", "value": "article"}, {"field": "kw-person", "value": ["valmir berisha", "van persie"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/c09bb442-c66b-4cb0-b6c0-fbdd830ab944?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "AaFKs nysignering var sp\u00e5dd til \u00e5 bli den nye Zlatan: Trodde han skulle bli en av verdens beste"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/AaFKs-nysignering-var-spadd-til-a-bli-den-nye-Zlatan-Trodde-han-skulle-bli-en-av-verdens-beste-230554b.html"}, {"field": "pageclass", "value": null}, {"field": "publishtime", "value": "2017-02-14T19:58:48.000Z"}, {"field": "recs-articleid", "value": "230554"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-02-14T19:58:48.000Z"}, {"field": "recs-rawtitle", "value": "AaFKs nysignering var sp\u00e5dd til \u00e5 bli den nye Zlatan: Trodde han skulle bli en av verdens beste -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Valmir Berisha (20) var jaktet av hele Europa og signerte for Roma allerede som 17-\u00e5ring. Dette er historien om stortalentet som endte opp i AaFK."}, {"field": "thumbnail", "value": "http://content-thumbnail.cxpublic.com/content/thumbnail200x150/41875a6620a2c5357246c9607a5baff94a5462b0.jpg?58a368ea"}, {"field": "thumbnailfullheightdimensions", "value": "200x1716"}, {"field": "timestamp", "value": "2017-02-14T20:30:34.000Z"}, {"field": "title", "value": "AaFKs nysignering var sp\u00e5dd til \u00e5 bli den nye Zlatan: Trodde han skulle bli en av verdens beste"}, {"field": "url", "value": "http://www.adressa.no/100Sport/fotball/AaFKs-nysignering-var-spadd-til-a-bli-den-nye-Zlatan-Trodde-han-skulle-bli-en-av-verdens-beste-230554b.html"}, {"field": "urlhash", "value": "41875a6620a2c5357246c9607a5baff94a5462b0"}], "score": 1.1116334, "siteId": "9222270286501375973", "id": "41875a6620a2c5357246c9607a5baff94a5462b0"}

