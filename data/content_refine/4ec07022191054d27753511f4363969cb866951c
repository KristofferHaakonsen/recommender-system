{"fields": [{"field": "modifiedtime", "type": "time", "value": "2012-04-24T12:22:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En ting var at han m\u00e5tte ut p\u00e5 jobb for \u00e5 berge \u00abJohn R\u00bb, noe ganske annet at han aldri fikk anledning til \u00e5 gj\u00f8re jobben. Er det rart mannen leverer klar tale?", "F\u00f8rst fikk han ikke lov til \u00e5 ta \u00abJohn R\u00bb av grunn fordi hun skulle t\u00f8mmes for olje. Deretter somlet myndighetene s\u00e5 lenge med t\u00f8mmingen at v\u00e6ret slo om, og b\u00e5ten brakk i to. S\u00e5 fikk ikke Juul og karene hans, etter endelig \u00e5 ha f\u00e5tt boret den drivende forparten, g\u00e5 inn til land med den. I tillegg nektet myndighetene \u00e5 tro p\u00e5 Juul, da han p\u00e5pekte at det fortsatt var 100 kubikk olje igjen i maskinrommet.", "- De m\u00e5 l\u00e6re av dette n\u00e5.", "I femte etasje p\u00e5 Pir II, Trondheim havn, lengst inne i korridoren - p\u00e5 h\u00f8yre side, er d\u00f8ren \u00e5pen. Juul b\u00f8yer seg frem i stolen.", "- Det jeg etterlyser, er at det kommer en mann p\u00e5 en slik plass som er voksen nok til \u00e5 si \u00abvi tar b\u00e5ten\u00bb. Vi sto i Nordishavet og hadde ingen tid \u00e5 spille.", "SELV BLE JUUL (62) br\u00e5voksen 15 \u00e5r gammel. Siden har han f\u00e5tt brynet seg p\u00e5 en god del voksne utfordringer som har gjort ham til en gjenganger i avisspaltene lenge f\u00f8r romjuls-Norge fikk h\u00f8re det f\u00f8rste klarttalende \u00abJohn R\u00bb-intervjuet med ham.", "Det hele begynte med en tilfeldighet. Unggutten fra B\u00f8rsa skulle f\u00f8lge en kamerat til et hyrekontor inne i byen, kameraten skulle til sj\u00f8s, men var d\u00e5rlig kjent i Trondheim.", "- Skal du ikke bli med du ogs\u00e5, da, spurte mannen p\u00e5 hyrekontoret.", "- Da jeg kom hjem, spurte mor om Bj\u00f8rn fikk hyre. Da jeg fortalte at ogs\u00e5 jeg skulle ut, spurte hun n\u00e5r jeg skulle dra. Hun var fra Lofoten, og var vant til at de unge tidlig m\u00e5tte ut i arbeid.", "Alf smiler forsiktig. Femten \u00e5r m\u00f8nstret han p\u00e5 \u00e6rverdige S/S \u00abStavangerfjord\u00bb. Det ble et brutalt m\u00f8te med en hard mannsverden. Den vesle, spedbygde unggutten var nemlig avholdsmann, totalavholds.", "- Det var mye drikking, og du var ikke sj\u00f8mann, var ikke mannfolk, hvis du ikke drakk.", "Hakkingen p\u00e5 sk\u00e5rungen avtok etter hvert som spj\u00e6lingen ble den som m\u00e5tte tr\u00f8ste de store, t\u00f8ffe guttene n\u00e5r de gr\u00e5t, som bar dem om bord n\u00e5r de var d\u00f8ddrukne og i ferd med \u00e5 bli akterutseilt.", "- Jeg skal love deg, at gjorde du en tabbe, fikk du en overhaling. Jeg m\u00e5tte l\u00e6re meg \u00e5 bli voksen, v\u00e6re villig til \u00e5 ta ansvar. Hadde ikke mora mi \u00e5 g\u00e5 til, forteller Alf. - Jeg fikk selvtillit i tiden til sj\u00f8s, styrke til \u00e5 ha egne meninger og evnen til \u00e5 stole p\u00e5 meg selv.", "IKKE ALLE kom like heldig fra \u00e5rene p\u00e5 sj\u00f8en. Alf har m\u00f8tt igjen flere av sine sj\u00f8mannskolleger i rennesteinen eller p\u00e5 bommen hjemme i Trondheim.", "- N\u00e5r det ikke gikk s\u00e5 bra med dem, hang det mye sammen med alkohol, mener han.", "Selv var Alf innstilt p\u00e5 \u00e5 forbli sj\u00f8mann, men styrmann Andersen ville det annerledes. \u00abDette, Alf - dette er ikke noe liv, dette skal du ut av\u00bb, messet Andersen n\u00e5r de to sto sammen p\u00e5 vakt. Etter \u00e5 ha seilt p\u00e5 USA og Det fjerne \u00d8sten i atten m\u00e5neder, m\u00f8nstret derfor dekksgutten fra B\u00f8rsa av.", "Han hadde planene klare, elektrikerl\u00e6re, eller kanskje Televerket?", "Nok en gang ville skjebnen det annerledes. Han fikk ikke innpass der han \u00f8nsket seg og havnet i stedet p\u00e5 handelsskole. Deretter - etter to sm\u00e5sl\u00f8yfer i andre jobber - lagersjef.", "Alf{rsquo}en var lagersjef i \u00e5tte \u00e5r, men alt da han begynte hadde han firma p\u00e5 si - \u00abTrondheim Dykkerservice\u00bb. Og han s\u00f8rget for \u00e5 f\u00e5 en ordning med arbeidsgiveren om at han kunne ta seg fri n\u00e5r han m\u00e5tte dykke. Den store hobbyen var nemlig i ferd med \u00e5 bli en tidsslukende bijobb.", "- Det ble mer og mer kjent at jeg dykket. Det ble lett for b\u00e5de e-verket, kraftverk og politiet \u00e5 ringe.", "DET BEGYNTE alt i guttedagene med hobbybladet \u00abTeknikk for alle\u00bb og oppskriften p\u00e5 hvordan man skulle lage dykkermaske av gummist\u00f8vler. For Alf og bestekompisen Harald var dette midt i blinken - tolv\u00e5ringene som var i vannet fra seks om morgenen og som badet tyve ganger om dagen, konstruerte snart sin egen maske. Senere, til sj\u00f8s, ble sv\u00f8mmef\u00f8tter og ordentlig dykkermaske kj\u00f8pt inn. Da Alf hadde m\u00f8nstret av, fikk han kj\u00f8pt noe nytt fra England som het pusteventil. Mens to luftflasker etter tyskerne innkj\u00f8pt hos skraphandleren ble konstruert om til dykkerflasker. Mellomstykkene var hjemmedreiet.", "Hans dykkerhobby skulle med \u00e5rene bli viktig for mange. En gang reddet tolv \u00e5r gamle Alf kameraten Harald fra drukningsd\u00f8den. Men det vanlige skulle med \u00e5rene bli at Alf ble tilkalt f\u00f8rst n\u00e5r alt h\u00e5p var ute.", "Alf Johan Juul har ikke noen presis oversikt, men regner med at han til sammen har hentet opp mellom 20 og 25 personer etter drukningsulykker i Namsen, i Nidelva, i Nea, utenfor B\u00f8rsabergan, utenfor Hitra, utenfor Stokksund og andre steder.", "En fem \u00e5r gammel gutt var den f\u00f8rste. Etter fjorten dagers resultatl\u00f8st s\u00f8k i Nidelva ble det sendt bud p\u00e5 Alf. Han fant barnet p\u00e5 sin andre dag.", "Slik har det ofte v\u00e6rt - Alf er blitt tilkalt etter at andre letemannskaper har gitt opp, og de fleste gangene har Alf funnet de savnede.", "Som regel har han gjort jobben gratis.", "- Dykking er spesielt. N\u00e5r det ikke er noen ressurser, er det ingen ressurser. Dette er en veldig trasig sak \u00e5 gj\u00f8re penger p\u00e5, det er snakk om menneskeverd.", "Alf flytter urolig p\u00e5 seg i stolen, liker ikke \u00e5 snakke om dette. Men hva gj\u00f8r disse oppdragene med ham?", "- \u00c5 hente opp barn er det tyngste. Det var utrolig tungt \u00e5 overlevere den vesle fem\u00e5ringen til faren. Men samtidig er det godt. Det kommer et tidspunkt hvor alle er innforst\u00e5tt med at det ikke lenger er liv - det er godt for folk \u00e5 ha en grav \u00e5 g\u00e5 til.", "ALF GJORDE DYKKINGEN til heltidsgeskjeft i 1969 og slo sitt dykkerfirma sammen med Jens Otto Hoffs \u00abAqua Marine\u00bb. Selskapet drev alle slags typer undervannsarbeid. Men legging av sj\u00f8ledninger skulle med tiden bli spesialiteten.", "Det var blant annet Alf Johan Juul & Co. som sto for jobben - p\u00e5 102 meters dyp - da Kristiansund fikk ny vannforsyning midt p\u00e5 1970-tallet.", "Denne nye arbeidsdagen har brakt Alf til Syria, Malta og Malaysia, Benin, Portugal og Filippinene og mange andre land.", "I alt har han jobbet utaskj\u00e6rs i ti \u00e5r. Det lengste oppdraget - p\u00e5 Gran Canaria - varte i fire \u00e5r.", "Rundt 1976 kj\u00f8pte Alf Johan Juul ut kompanjong Hoff, i 1984 solgte han selv - til Taub\u00e5tkompaniet. Alf og hans kompetanse ble med p\u00e5 kj\u00f8pet.", "Taub\u00e5tkompaniet har med tiden g\u00e5tt ut av r\u00f8rledningsbransjen, taub\u00e5t- og bergingsvirksomhet er hovedvirksomheten for karene p\u00e5 Pir II i dag. Selskapet er blant annet av verdens aller st\u00f8rste p\u00e5 lektere.", "- Se her, sier Alf engasjert, og viser frem bilder fra den gang en lekter fraktet \u00e5tte russiske ub\u00e5ter p\u00e5 en gang. Og naturligvis, bildene av lekteren med tolv tr\u00e5lere p\u00e5 dekket.", "SOM BERGINGSMANN er Alf Johan Juul legendarisk.", "Det g\u00e5r fortsatt gjetord om den f\u00f8rste store bergingsjobben hans, den spektakul\u00e6re hevingen av et anleggslokomotiv som hadde rast ut i et vann p\u00e5 Hemnkj\u00f8len for snart 35 \u00e5r siden. Alf Johan brukte to kvelder og noen kreative grep for \u00e5 f\u00e5 lokomotivet opp fra vannet, en jobb andre hadde balet resultatl\u00f8st med i to-tre uker.", "Senere er det blitt endel\u00f8st mange hevinger og berginger, ofte med ukonvensjonelle metoder.", "- De viktigste stikkordene er luft, vann og trykk. Man m\u00e5 v\u00e6re veldig v\u00e5ken p\u00e5 de fysiske lovene, og man m\u00e5 kunne omsette dem i praksis, sier Alf.", "Da telefonen ringte f\u00f8rste juledag, og Alf Johan Juul f\u00e5 timer senere hadde f\u00e5tt gjennomg\u00e5tt den havarerte \u00abJohn R\u00bb, visste han selv snart at dette var en grei jobb. Det skulle godt la seg gj\u00f8re \u00e5 f\u00e5 skipet av grunn, uten fare for oljelekkasje.", "Men s\u00e5 grep myndighetene inn og forkludret det hele.", "Bergingsleder Juul leverte krystallklar tale n\u00e5r det kom sp\u00f8rsm\u00e5l om hva han syntes om det som skjedde - ogs\u00e5 etter at Sj\u00f8fartsdirektoratet hadde gitt Taub\u00e5tkompaniet munnkurv.", "- Folk har krav p\u00e5 \u00e5 f\u00e5 vite hva som skjer."]}, {"field": "category0", "value": "kultur"}, {"field": "contenthash", "value": "71d11acb920145b413cf0885487492647517c248a181bd9b69822e09a9fd1a5f"}, {"field": "createtime", "value": "2017-05-01T04:57:46.000Z"}, {"field": "description", "value": "Julen ble aldri som den skulle for Alf Johan Juul fra Taub\u00e5tkompaniet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4ec07022191054d27753511f4363969cb866951c.jpg?598a1ecb"}, {"field": "dominantthumbnaildimensions", "value": "256x256"}, {"field": "heading", "value": "Bergingsmannen -adressa.no"}, {"field": "id", "value": "4ec07022191054d27753511f4363969cb866951c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["lenge", "jobb", "sj\u00f8s", "mann", "kj\u00f8pt", "dag", "vann", "senere", "sto"]}, {"field": "kw-entity", "value": ["b\u00f8rsabergan", "harald", "nea", "dykkerservice", "stokksund", "andersen", "nidelva", "sj\u00f8fartsdirektoratet", "stavangerfjord", "nordishavet", "bj\u00f8rn", "malta og malaysia", "teknikk", "portugal og filippinene", "alf", "televerket", "taub\u00e5tkompaniet", "hemnkj\u00f8len", "pir ii", "namsen", "b\u00f8rsa", "\u00f8sten"]}, {"field": "kw-location", "value": ["england", "benin", "hitra", "syria", "trondheim", "gran canaria", "lofoten", "kristiansund"]}, {"field": "kw-pageclass", "value": "article"}, {"field": "kw-person", "value": ["aqua marine", "john r", "alf johan juul", "jens otto hoffs", "alf johan"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bergingsmannen"}, {"field": "og-type", "value": "article"}, {"field": "og-url", "value": "http://www.adressa.no/kultur/article305034.ece"}, {"field": "pageclass", "value": ["article"]}, {"field": "publishtime", "value": "2001-01-12T23:00:00.000Z"}, {"field": "recs-articleid", "value": "2999484"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-12T23:00:00.000Z"}, {"field": "recs-rawtitle", "value": "Bergingsmannen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Julen ble aldri som den skulle for Alf Johan Juul fra Taub\u00e5tkompaniet."}, {"field": "thumbnail", "value": "http://content-thumbnail.cxpublic.com/content/thumbnail200x150/4ec07022191054d27753511f4363969cb866951c.jpg?598a1ecb"}, {"field": "thumbnailfullheightdimensions", "value": "200x1623"}, {"field": "timestamp", "value": "2017-08-08T20:27:55.000Z"}, {"field": "title", "value": "Bergingsmannen"}, {"field": "url", "value": "http://www.adressa.no/kultur/article305034.ece"}, {"field": "urlhash", "value": "4ec07022191054d27753511f4363969cb866951c"}], "score": 0.49737275, "siteId": "9222270286501375973", "id": "4ec07022191054d27753511f4363969cb866951c"}

