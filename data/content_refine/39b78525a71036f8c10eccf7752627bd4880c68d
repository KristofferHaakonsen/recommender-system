{"fields": [{"field": "modifiedtime", "type": "time", "value": "2015-06-22T08:39:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Reisetrend", "Aktiv ferie", "Reise med barn"]}, {"field": "author", "value": "camilla flaatten"}, {"field": "body", "value": ["Saken oppdateres.", "\u2014 Det er s\u00e5 g\u00f8y! jubler Emilie Viveli (11) fra Eidfjord.", "Hun suser h\u00f8yt til v\u00e6rs langs en zip-line i klatreparken \u00abH\u00f8yt og Lavt\u00bb i Hallingdal Feriepark. Det er regn i luften, men det skremmer hverken barn eller voksne i parken som er k\u00e5ret til en av beste campingplassene i Norge og Europa.", "11-\u00e5ringen har kravlet, balansert, sklidd og \u00e5kt seg fremover i en stor hinderbane med over 50 apparater, klatrenett og zip-liner festet mellom store tr\u00e6r.Det g\u00e5r veldig fort i en 100 meter lang line 11 meter over elven.", "Sammen med mamma Anett Viveli, pappa Sveinung Tveit og br\u00f8drene Sander (8) og Jonas (3) er Emilie p\u00e5 bes\u00f8k i ferieparken for tredje sommeren p\u00e5 rad.", "\u2014 Vi startet campinglivet her for tre sesonger siden. Jeg trodde camping var harry, men jeg har forandret mening. N\u00e5r en f\u00e5r barn ser en annerledes p\u00e5 ting, og det er helt supert for ungene, sier Viveli.", "Familien p\u00e5 fem er blitt campingentusiaster. Ogs\u00e5 Vivelis bror og foreldre har skaffet seg vogn, og storfamilien ferierer med vogn i Norden. Om sommeren g\u00e5r turen til en stor campingplass utenfor Str\u00f6mstad, Daft\u00f6 Feriesenter.\u2014 Der har de en forn\u00f8yelsespark i tillegg. Vi synes det er viktig med gode fasiliteter, og at det er et godt tilbud for ungene der ogs\u00e5, sier Tveit.", "Det sosiale for b\u00e5de store og sm\u00e5 er en viktig \u00e5rsak til at de falt ned p\u00e5 akkurat den ferieformen.", "\u2014 Det er ingen problem \u00e5 finne lekekamerater, og det gir barna en frihet \u00e5 l\u00f8pe rundt p\u00e5 plassen, sier han.", "Har du et tips til reiseredaksjonen? Send oss gjerne en e-post!", "Camping er ikke hva det en gang var. B\u00e5de den norske og den svenske ferieparken har et helt annet tilbud enn standardcampingen fra 1980- og 90-tallet. Trange plasser, skitne toaletter og lite aktiviteter.", "Men norske campingbedrifter har investert cirka 400 millioner kroner i oppgraderinger og nybygg de siste fem \u00e5rene. Og ferieformen \u00f8ker i popularitet, b\u00e5de blant norske og utenlandske gjester.", "Fjor\u00e5rets campingsommer hadde en \u00f8kning p\u00e5 380.000 gjested\u00f8gn, det er ni prosent mer enn i 2013, viser en oversikt fra Statistisk sentralbyr\u00e5 (SSB). Totalt ble det registrert 7,1 millioner gjested\u00f8gn p\u00e5 camping i fjor.", "Vannparker, g\u00e5rdsliv med dyr, klatreparker og store lekeplasser er blant tilbudene som g\u00e5r igjen p\u00e5 norske campingplasser.", "\u2014 N\u00e5tidens krav om gode fasiliteter som sanit\u00e6ranlegg, god plassering og et bredt tilbud for den aktive turisten er viktig. Dagens turister, s\u00e6rlig de utenlandske, \u00f8nsker \u00e5 kunne v\u00e6re aktive hele tiden, sier reiselivsdirekt\u00f8r Per-Arne Tuftin i Innovasjon Norge.", "Hallingdal Feriepark \u00e5pnet for tre \u00e5r siden med inspirasjon hentet fra de beste feriesentrene rundt i Europa. De s\u00e5 blant annet til den anerkjente ferieparken Jambo i Danmark. Barnas opplevelser er et viktig fokus.\u2014 Vi registrerte sterk vekst i campingbransjen ute i Europa, hvor det var et klart forsprang til Norge mot h\u00f8yere kvalitet, b\u00e5de med hensyn til fasiliteter og opplevelsestilbud, sier styreleder Thorstein Berg i Hallingdal Feriepark.", "Les ogs\u00e5:", "Tilbake i ferieparken sl\u00e5r grillukten mot en. Tom Enersen snur biff, grillskiver og gr\u00f8nnsaker p\u00e5 gassgrillen utenfor campingvognen. En god, gammeldags spark st\u00e5r ved enden av vognen.", "\u2014 Den bruker vi p\u00e5 vinteren, som du skj\u00f8nner. Et veldig kjekt fremkomstmiddel bort til restauranten, eller rundt p\u00e5 omr\u00e5det, sier han.", "\u2014 Har du v\u00e6rt inne i et s\u00e5nt \u00abspikertelt\u00bb f\u00f8r forresten? Kom inn og ta en titt, sier han.Teltet ser ut som en liten hytte festet til campingvognen. Inni er det kj\u00f8kkenhj\u00f8rne, stue og et eget soverom bygget til datteren og hennes familie. Det er romslig, og de er veldig godt forn\u00f8yd med l\u00f8sningen, etter flere \u00e5r med \u00abvanlig\u00bb campingtelt.", "Tom og kona Bente Enersen fra Enebakk har campet i 37 \u00e5r, p\u00e5 forskjellige steder i landet. Men n\u00e5 har de satt vognen p\u00e5 fast plass i Hallingdal, derav spikerteltet med plass til barn og barnebarn. Nesten halvparten av alle med campingvogn er if\u00f8lge SSB s\u00e5kalte \u00abfastliggere\u00bb.", "Ekteparet camper vinter og sommer, s\u00e5 ofte de kan. Fra p\u00e5ske til pinse har de v\u00e6rt i vogna fire helger.", "\u2014 Det er et aktivt feriested, med fint turterreng rundt, sykkelstier og gode skimuligheter. For barnebarna er det gode lekemuligheter b\u00e5de ute og inne, helt i tr\u00e5d med tiden vi er i, sier Bente Enersen, og legger til at barna hennes ikke var vant med den type fasiliteter p\u00e5 80- og 90-tallet.", "\u2014 Vi merker godt at det trengs litt mer i dag enn f\u00f8r, det er ingen tvil om det, sier hun.", "Familien Enersen er ikke alene om \u00e5 bruke campingplassen ogs\u00e5 vinterstid. Sesongen for vintercamping strekker seg november til og med mars.", "I \u00e5rets vinterm\u00e5neder ble det registrert nesten 375.000 overnattinger p\u00e5 norske campingplasser, en \u00f8kning p\u00e5 fire prosent fra \u00e5ret f\u00f8r, viser tall fra SSB.", "\u2014 Fjor\u00e5rets campingtall var gledelige, med vekst i b\u00e5de det norske og det utenlandske markedet. H\u00f8ysesongen er juni til august, men vi ser ogs\u00e5 en \u00f8kning ogs\u00e5 vinterstid, sier Anne Anmarkrud Lier i Norsk Turistutvikling AS.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "NHO Reiseliv rangerer hvert \u00e5r landets campingplasser. I Norge er det fire campingplasser som har f\u00e5tt fem av fem mulig stjerner.", "Kristiansand Feriesenter \u2013 ligger p\u00e5 Dvergsnestangen. Plass til 250 telt eller campingvogner, og har ogs\u00e5 hytter og rom til leie. Har vannpark, badstu, ballspillbaner, og lekeplasser. Tilbyr bl.a. dykking, padling og b\u00e5tturer.", "Les mer: www.kristiansandferiesenter.no", "Moysand Familiecamping \u2013 etablert i 1929 i Grimstad, med kort vei til Dyreparken i Kristiansand. Har ca. 300 plasser, hytter og rom til leie. Har golfbane rett i n\u00e6rheten, natursti og utleie av en rekke ulike b\u00e5ter.", "Les mer: www.moysand.no", "S\u00f8lvgarden Hotell & Feriesenter \u2013 etablert i 2007 og ligger i Setesdalen. Har b\u00e5de hotell, hytter og campingplasser. Ligger i n\u00e6rheten av Lysefjorden og Stavanger, og kort vei til alpinbakker og fjellklatring.", "Les mer: www.solvgarden.no", "Hallingdal Feriepark \u2013 etablert i 2013 i \u00c5l. Er ogs\u00e5 tildelt \u00abtop spot\u00bb-status i ECC (Europa Camping and Caravaning). Har hytter til leie i tillegg til bobil- og campingplasser. Ski p\u00e5 vinteren i n\u00e6rheten av alpinbakken, aktiviteter i parken eller turomr\u00e5der rundt.", "Les mer: feriepark.no", "Les mer om norske campingplasser p\u00e5 camping.no.", "Kilde: Visit Norway og NHO Reiseliv", "Vis fakta", "Det er totalt 765 statistikkpliktige campingplasser i Norge. En av tre er vinter\u00e5pne.", "Totalt antall gjested\u00f8gn for norske campingplasser i 2014 var 7,1 millioner, av dem var det 5,6 millioner norske og 1,4 millioner utenlandske.", "Nordmenn er det st\u00f8rste markedet for norske campingplasser.", "Oppland er landets st\u00f8rste campingfylke m\u00e5lt i antall campingplasser, med 92 plasser. De hadde ogs\u00e5 flest gjester i 2014,med 824.459overnattinger.", "Tyskland, Nederland, Sverige og Danmark er de st\u00f8rste utenlandske markedene.", "Kilde: NHO Reiseliv og Statistisk Sentralbyr\u00e5 (SSB)", "Vis fakta"]}, {"field": "category0", "value": "reise"}, {"field": "contenthash", "value": "e446ed72b5c1c5efe74ba9a38406ee117b2c6e19725eb5bf0454ec4b49df9a45"}, {"field": "createtime", "value": "2017-05-01T23:21:14.000Z"}, {"field": "description", "value": "Rekordmange valgte camping i fjor. Men vi krever mer av ferieformen enn f\u00f8r."}, {"field": "heading", "value": ["Trodde du camping var harry? -adressa.no", "Trodde camping var harry", "Camping \u00f8ker \u00e5rlig", "Supercamperne", "Vintercamping er popul\u00e6rt"]}, {"field": "id", "value": "39b78525a71036f8c10eccf7752627bd4880c68d"}, {"field": "keyword", "value": ["Reiseguide", "Reisetrend", "Aktiv ferie", "Reise med barn"]}, {"field": "keywords", "value": "Reiseguide,Reisetrend,Aktiv ferie,Reise med barn"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["instagram", "norsk turistutvikling as"]}, {"field": "kw-concept", "value": ["norske campingplasser", "plass", "norsk", "barn", "campingplass", "camper"]}, {"field": "kw-entity", "value": ["viveli", "dvergsnestangen", "enersen", "hallingdal feriepark", "familiecamping", "norge og europa", "twitter", "dyreparken", "innovasjon norge", "statistisk", "reisetrend", "reise", "anett viveli", "europa camping", "jambo", "h\u00f8yt og lavt", "setesdalen", "lysefjorden og stavanger", "sverige og danmark", "jonas", "hotell", "daft\u00f6 feriesenter", "sander", "europa camping and caravaning", "reiseliv", "aktiv"]}, {"field": "kw-location", "value": ["grimstad", "europa", "kristiansand", "eidfjord", "nederland", "str\u00f6mstad", "danmark", "norway", "norden", "enebakk"]}, {"field": "kw-pageclass", "value": "article"}, {"field": "kw-person", "value": ["emilie viveli", "anne anmarkrud lier", "sveinung tveit", "thorstein berg", "tom enersen", "per-arne tuftin", "bente enersen"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/54ef9de6-427e-46c3-9955-24ac8ed5172b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trodde du camping var harry?"}, {"field": "og-type", "value": "article"}, {"field": "og-url", "value": "http://www.adressa.no/reise/Trodde-du-camping-var-harry-7689b.html"}, {"field": "pageclass", "value": ["article"]}, {"field": "publishtime", "value": "2015-06-09T07:00:00.000Z"}, {"field": "recs-articleid", "value": "7689"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-06-09T07:00:00.000Z"}, {"field": "recs-rawtitle", "value": "Trodde du camping var harry? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Rekordmange valgte camping i fjor. Men vi krever mer av ferieformen enn f\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/39b78525a71036f8c10eccf7752627bd4880c68d.jpg?596271ee"}, {"field": "thumbnailfullheightdimensions", "value": "200x1885"}, {"field": "timestamp", "value": "2017-07-09T18:11:58.000Z"}, {"field": "title", "value": "Trodde du camping var harry?"}, {"field": "url", "value": "http://www.adressa.no/reise/Trodde-du-camping-var-harry-7689b.html"}, {"field": "urlhash", "value": "39b78525a71036f8c10eccf7752627bd4880c68d"}], "score": 0.73697466, "siteId": "9222270286501375973", "id": "39b78525a71036f8c10eccf7752627bd4880c68d"}

