{"fields": [{"field": "modifiedtime", "type": "time", "value": "2012-04-17T19:42:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "levin nestvold jr. i berlin"}, {"field": "body", "value": ["Saken oppdateres.", "Med noen av Norges beste musikere p\u00e5 scenen i Tiergarten midt i Berlin, ga Wenche en totimers konsert med b\u00e5de nytt og gammelt stoff.", "Konserten var et ledd i markedsf\u00f8ringen av Norge i forbindelse med deltakelsen p\u00e5 Gr\u00fcne Woche, verdens st\u00f8rste messe for mat og landbruk i Berlin. Ambassad\u00f8r Sven Erik Svedman m\u00e5tte etterp\u00e5 bare innr\u00f8mme at hun var en mye st\u00f8rre ambassad\u00f8r for Norge i Tyskland enn han selv.", "- Det er veldig hyggelig \u00e5 h\u00f8re. Jeg synes det er en \u00e6re \u00e5 f\u00e5 markedsf\u00f8re Norge her nede, sa Wenche Myhre, som kvelden f\u00f8r ogs\u00e5 hadde v\u00e6rt med i et tysk talkshow p\u00e5 tv.", "Nytt show i Berlin", "Publikum reiste seg gang p\u00e5 gang under konserten i det store cirkusteltet for \u00e5 hylle idolet Wenche. For \u00e5 tilfresstille det norske og tyske publikummet hadde hun selvsagt med gamle slagere, men ogs\u00e5 helt nye l\u00e5ter kom p\u00e5 l\u00f8pende b\u00e5nd, som skal v\u00e6re med i det nye showet.", "Hun og det sju manns sterke orkesteret \u00e5pnet med Beatles og fortsatte med Rolling Stones, Sinatra og Abba-medley for \u00e5 nevne noe. Samtidig vekslet hun mellom engelsk, tysk og norsk b\u00e5de i sangene og de mange morsomme kommentarene. Wenche Myhre viste at hun fortsatt er en stor entertainer og at hun ikke ta seg selv alvorlig. Hun ga alt av seg selv.", "- Jeg har aldri sett henne med s\u00e5 mye tr\u00f8kk, var en av kommentarene som falt rett etter konserten. En av journalistene mente han var f\u00f8dt 30 \u00e5r for sent.", "- Jeg er glad kompisene ikke s\u00e5 meg n\u00e5. Det hadde v\u00e6rt flaut, sa han etter \u00e5 ha gitt Wenche st\u00e5ende applaus. Og den dama har slettes ikke tenkt \u00e5 avslutte karri\u00e8ren.", "- Jeg holder p\u00e5 til publikum ikke vil ha meg lenger, sier artisten, som har holdt det g\u00e5ende i Tyskland mer eller mindre siden hun var 16 \u00e5r. N\u00e5 planlegger hun et nytt show med 17-manns orkester.", "- Det blir premiere her i Berlin den 28. april. Det blir et sprekt show p\u00e5 to spr\u00e5k. Det blir ogs\u00e5 turn\u00e9 i Norge, sier Wenche Myhre.", "Fortsatt sulten", "Det var Innovasjon Norge som i samarbeid med landbruks- og matdepartementet hadde invitert tyske og norske mat- og reiselivsakt\u00f8rer til konserten i Tiergarten.", "- Det er hele tiden en kamp om oppmerksomheten, og for \u00e5 skape blest i tysk presse og blant tyske reiselivsakt\u00f8rer fant vi ut at Wenche Myhre var den rette. Hun er superstjerne og et fenomen i Tyskland og kanskje den mest kjente nordmannen her nede i tillegg til Mette-Marit. Det sier vel det meste, sier seniorr\u00e5dgiver Elin Hjortland i Invasjon Norge. Da Wenche Myhre etter konserten m\u00f8tte pressen var hun b\u00e5de sliten og forn\u00f8yd.", "- N\u00e5 gj\u00f8r jeg akkurat det jeg har lyst til \u00e5 gj\u00f8re p\u00e5 scenen og da blir det mer rockn'roll, slo hun fast, og signaliserte samtidig at hun har tenkt \u00e5 holde p\u00e5 lenge enn\u00e5.", "- Den dagen publikum svikter m\u00e5 man begynne \u00e5 tenke p\u00e5 hva man skal gj\u00f8re videre. Men jeg er slettes ikke mett enn\u00e5. Det handler om \u00e5 v\u00e6re leken og aldri miste spontaniteten og barnet i seg. Man m\u00e5 ha rynker, men ikke i sjelen, sa Wenche, som innr\u00f8mmet at \u00c5lesund og Lofoten var hennes favorittdestinasjoner i Norge.", "- Jeg tror tyskerne vil reise til Norge for \u00e5 oppleve friheten og stillheten. Dessuten har Norge f\u00e5tt en fantastisk matkultur. Dette vil tyskerne ha, mente Norges fremste Tysklands-ambassad\u00f8r."]}, {"field": "category0", "value": "kultur"}, {"field": "contenthash", "value": "b65c30c7020cf007a7dcfd6fef68b9e5d9039caeaf9d9465621bfcc5549b9688"}, {"field": "createtime", "value": "2016-07-15T11:13:44.000Z"}, {"field": "description", "value": "BERLIN: Selv om hun enn\u00e5 ikke er 66, kan Wenche Myhre endelig gj\u00f8re hva hun selv vil. Med b\u00e5de Rolling Stones og Beatles p\u00e5 repertoaret har hun aldri v\u00e6rt mer rockete enn n\u00e5 . . ."}, {"field": "dominantimage", "value": "http://www.adressa.no/incoming/article1231325.ece5/ALTERNATES/w980-default/wenckemyhre04"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/30ad1b4bfd7f1c56b52d440c995434b156f607c0.jpg?591498f0"}, {"field": "dominantthumbnaildimensions", "value": "300x169"}, {"field": "heading", "value": "Tr\u00e5kket til i Tiergarten -adressa.no"}, {"field": "id", "value": "30ad1b4bfd7f1c56b52d440c995434b156f607c0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["show", "nytt show", "publikum", "tysk", "konsert"]}, {"field": "kw-entity", "value": ["rolling stones og beatles", "rolling stones", "innovasjon norge", "sinatra og abba", "gr\u00fcne woche", "mette-marit", "invasjon norge", "beatles", "\u00e5lesund og lofoten"]}, {"field": "kw-location", "value": ["tiergarten", "berlin", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["elin hjortland", "wenche myhre", "sven erik svedman"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1231325.ece5/ALTERNATES/w980-default/wenckemyhre04"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tr\u00e5kket til i Tiergarten"}, {"field": "og-type", "value": "article"}, {"field": "og-url", "value": "http://www.adressa.no/kultur/article1014799.ece"}, {"field": "pageclass", "value": ["article"]}, {"field": "publishtime", "value": "2008-01-21T10:09:53.000Z"}, {"field": "recs-articleid", "value": "1706734"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-01-21T10:09:53.000Z"}, {"field": "recs-rawtitle", "value": "Tr\u00e5kket til i Tiergarten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "BERLIN: Selv om hun enn\u00e5 ikke er 66, kan Wenche Myhre endelig gj\u00f8re hva hun selv vil. Med b\u00e5de Rolling Stones og Beatles p\u00e5 repertoaret har hun aldri v\u00e6rt mer rockete enn n\u00e5 . . ."}, {"field": "thumbnail", "value": "http://content-thumbnail.cxpublic.com/content/thumbnail200x150/30ad1b4bfd7f1c56b52d440c995434b156f607c0.jpg?591498f0"}, {"field": "thumbnailfullheightdimensions", "value": "200x1594"}, {"field": "timestamp", "value": "2017-05-11T17:01:36.000Z"}, {"field": "title", "value": "Tr\u00e5kket til i Tiergarten"}, {"field": "url", "value": "http://www.adressa.no/kultur/article1014799.ece"}, {"field": "urlhash", "value": "30ad1b4bfd7f1c56b52d440c995434b156f607c0"}], "score": 0.9759923, "siteId": "9222270286501375973", "id": "30ad1b4bfd7f1c56b52d440c995434b156f607c0"}

