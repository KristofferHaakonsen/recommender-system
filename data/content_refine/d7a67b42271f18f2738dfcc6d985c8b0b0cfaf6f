{"fields": [{"field": "modifiedtime", "type": "time", "value": "2012-06-19T08:02:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["N\u00e5 har de gjort den lekker, gitt den navnet Husfrua og tilbyr overnatting og et m\u00e5ltid for den som m\u00e5tte stoppe p\u00e5 Inder\u00f8y.", "Prosjektet var b\u00e5de driftig og dristig, men ble vellykket gjennomf\u00f8rt. Galskap, vil vel noen si. Men i fjor flyttet Per Magnus V\u00e6rdal (26) og Lise Lyngsaunet Skrove (26) ei gammel tr\u00f8nderl\u00e5n. Atten meter lang, seks meter brei og 42 tonn. De fikk l\u00f8ftet den opp fra grunnmuren og fraktet den hel, fra g\u00e5rden Litj-Gran til g\u00e5rden Sakshaug-Berg. Opp de lange bakkene, s\u00e5 \u00e5 si opp til taket av Inder\u00f8y.", "Mor til Per Magnus, Kirsten Indgjerd V\u00e6rdal; landbruksdirekt\u00f8ren i Nord-Tr\u00f8ndelag, er fra Litj-Gran, men giftet seg til Sakshaug-Berg. S\u00f8nnen Per Magnus og Lise tok over g\u00e5rdsdriften for tre \u00e5r siden, etter studier i Trondheim. Og i oktober i fjor fikk de h\u00f8re at den gamle tr\u00f8nderl\u00e5na p\u00e5 moras opprinnelige hjemg\u00e5rd kunne bli revet. Den hadde st\u00e5tt tom i 15 \u00e5r, og ikke var den noe \u00e5 bo i heller - uten innlagt vann og med utedo sto den bare til forfalls.", "Fulltidsjobb", "-Men selve b\u00e6rekonstruksjonen var fortsatt solid, sier Per Magnus. Og i l\u00f8pet av \u00e9n kveld bestemte de seg: G\u00e5rden skulle flyttes. Og rehabiliteres. Bli s\u00e5 staselig som den var i 1867, men med dagens krav til fasiliteter. Deretter skulle de \u00e5pne d\u00f8rene for g\u00e5rdsturisme. Heldigvis ante de ikke hvor mye jobb som ventet. Og det er jo ikke slik at de er arbeidsledige heller; Per Magnus er fulltidsg\u00e5rdbruker med melkekyr og Lise er jurist hos Fylkesmannen i Nord-Tr\u00f8ndelag. Og attp\u00e5til; p\u00e5 ny\u00e5ret venter de sitt f\u00f8rste barn.", "Men de hadde bestemt seg. Og i oktober i fjor ble tr\u00f8nderl\u00e5na flyttet. Med hell. Og nesten like utrolig; allerede 20.juni i \u00e5r, kun \u00e5tte m\u00e5neder senere, hadde de \u00e5pning. Av Husfrua, som g\u00e5rden heter n\u00e5. 15 senger, i overnattingsrom kalt opp etter de tidligere husfruene som har bodd p\u00e5 g\u00e5rden: Jonetta, Kristine, Gudrun, Kjerstina, Jenny og Magnhild. Og med plass til servering. Fra 20. juni til 20. august serverte de b\u00e5de lunsj og middag til den som m\u00e5tte stoppe, men fra n\u00e5 og til neste sommer tar de imot gjester p\u00e5 bestilling.", "Gudruns suite", "-Ungdommelig overmot, det er vel det dette prosjektet er. Det er i alle fall det k\u00e5rfolket p\u00e5 g\u00e5rden har kalt det, flirer Per Magnus.", "-Det m\u00e5 ha g\u00e5tt med mange kveldstimer?", "-Ja, og nattetimer.", "For det er litt av en jobb det unge ekteparet n\u00e5 kan vise resultatet av. Og resultatet er lekkert. Holdt i gammel stil, men likevel med farger anno 2009. En bitteliten d\u00e6sj moderne i mest gammelt. De har lagt sin \u00e6re i \u00e5 bevare mest mulig av det originale, men noe m\u00e5tte skiftes, i tr\u00f8nderl\u00e5na som ble bygd av den eldste husfrua Jonetta, tipp-tipp oldemor til Per Magnus.", "-Gulvene i andre etasje og alt av panel er originalt, og ogs\u00e5 rominndelingen og skiferen p\u00e5 taket. Men gulvet i f\u00f8rste etasje m\u00e5tte dessverre skiftes, og vi har valgt \u00e5 legge inn vann og f\u00e5 inn bad, og \u00e5 isolere mellom soverommene, sier Lise og rister putene inne p\u00e5 suiten, som er oppkalt etter husfrua Gudrun. Leier du suiten p\u00e5 Husfrua, s\u00e5 f\u00e5r du med b\u00e5de soverom, eget bad og ei lita forstue. Og her er det som \u00e5 v\u00e5kne opp p\u00e5 1800-tallet. Sette f\u00f8ttene ned p\u00e5 tregulv som knirker og lever, etter \u00e5 ha strekt seg i den gamle senga som nok kunne hatt mang ei historie \u00e5 fortelle. Og s\u00e5, kanskje det beste; kikke ut vinduet og f\u00e5 \u00f8ye p\u00e5 et av Husfruas virkelige nye fordeler: En helt fantastisk utsikt!", "Storsl\u00e5tt utsikt", "Fra Husfrua og g\u00e5rden Sakshaug-Berg ser du rett og slett hele Inder\u00f8y og mer til. S\u00e5 er det da ogs\u00e5 her Vinjesteinen st\u00e5r, like foran den nyflyttede tr\u00f8nderl\u00e5na. Vinjesteinen p\u00e5 Sakshaugberg er til minne om dikteren Aasmund Olavsson Vinje som bes\u00f8kte Inder\u00f8y i 1860, og fra den samme utsikten som Husfrua i dag har skrev de kjente strofene: \"Her ser eg fagre fjord og bygder\u00bf\", fra \"Fedrane v\u00e5re\".", "-Det har alltid kommet masse folk oppom g\u00e5rden, for \u00e5 se steinen og utsikten. S\u00e5 farfar sa alltid at vi burde tatt oss betalt for \u00e5 servere kaffe til dem. Han sa det som en sp\u00f8k, men n\u00e5 har jeg gjort alvor av det, smiler barnebarnet Per Magnus. Men han har valgt \u00e5 tilby mye mer enn bare en kaffekopp.", "-I utgangspunktet gjorde vi dette mest for \u00e5 berge l\u00e5na, men samtidig s\u00e5 syns jeg det er en artig att\u00e5tn\u00e6ring. Bondeyrket kan lett bli ensomt, og derfor er g\u00e5rdsturisme noe som gj\u00f8r hverdagene mine mer allsidige, sier Per Magnus. Den f\u00f8rste sommeren har de selv jobbet, natt og dag. Men begge \u00f8nsker \u00e5 beholde jobbene sine, som jurist og g\u00e5rdbruker, og vil derfor leie inn mer hjelp etter hvert. I vinter h\u00e5per de p\u00e5 bes\u00f8k av bedrifter, og flere selskap er allerede bestilt, som for eksempel brylluper.", "Gjort p\u00e5 dugnad", "N\u00e5 gjenst\u00e5r bare sm\u00e5flikking, f\u00f8r de er helt ferdige med Husfrua. Som \u00e5 sote en peis, male en list. Men du verden, s\u00e5 mye de har rukket p\u00e5 kort tid. Og det uten innleid, profesjonell hjelp.", "-Det har blitt lagt ned masse dugnadstimer, av fedre og bestefedre. De har snekret, pusset og malt. Vi er dem evige takknemlige, sier Lise som i hui og hast har m\u00e5ttet bestemme seg for blant annet farger, noe som ikke bare er lett i et s\u00e5 gammelt g\u00e5rdshus.", "-Det har v\u00e6rt litt s\u00e5nn at jeg har f\u00e5tt beskjed om at i morgen maler vi, hvilken farge vil du ha? Og s\u00e5 har jeg bare m\u00e5ttet bestemme. Vi pr\u00f8vde \u00e5 finne tilbake til de opprinnelige fargene, men oppdaget at disse var sv\u00e6rt m\u00f8rke. Derfor har vi valgt \u00e5 male lysere, for \u00e5 gj\u00f8re romf\u00f8lelsene st\u00f8rre. Men noe av t\u00f8mmerveggene oppe er beholdt originalt, og heldigvis var noen av d\u00f8rene umalte, og det er de fortsatt, sier Lise. De fleste av m\u00f8blene er enten originale fra Litj-Gran, eller hentet fra Sakshaug-Berg.", "-Navnet Husfrua viser til de driftige kvinnene som har regjert i huset f\u00f8r oss, og i tillegg gir navnet gode assosiasjoner. Vi tilbyr tradisjonsrik mat, som de ogs\u00e5 gjorde, sier Per Magnus og sammen med kona Lise er han ogs\u00e5 like gjestfrie som de var i gode, gamle dager."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "2af298011592ecb9b15ff53b6694f1df2ce5fbed38d0675837dd54b50f95c66b"}, {"field": "createtime", "value": "2017-05-01T05:31:55.000Z"}, {"field": "description", "value": "Per Magnus og Lise tok over g\u00e5rden Sakshaug-Berg, og flyttet likes\u00e5 godt ei ekstra tr\u00f8nderl\u00e5n, fra 1867, til gards."}, {"field": "dominantimage", "value": "http://www.adressa.no/incoming/article1328129.ece5/ALTERNATES/w980-default/l%C3%A5n1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7a67b42271f18f2738dfcc6d985c8b0b0cfaf6f.jpg?59953dcf"}, {"field": "dominantthumbnaildimensions", "value": "300x169"}, {"field": "heading", "value": "Husfrua kom til gards -adressa.no"}, {"field": "id", "value": "d7a67b42271f18f2738dfcc6d985c8b0b0cfaf6f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["m\u00e5ttet bestemme", "g\u00e5rden", "husfrua", "lise", "navnet husfrua"]}, {"field": "kw-entity", "value": ["sakshaugberg", "jenny og magnhild", "kristine", "sakshaug-berg", "per magnus", "litj-gran", "husfrua", "kjerstina", "per magnus v\u00e6rdal", "vinjesteinen", "gudrun", "jonetta", "fylkesmannen", "per magnus og lise"]}, {"field": "kw-location", "value": ["nord-tr\u00f8ndelag", "inder\u00f8y", "trondheim"]}, {"field": "kw-pageclass", "value": "article"}, {"field": "kw-person", "value": ["aasmund olavsson vinje", "kirsten indgjerd v\u00e6rdal", "lise lyngsaunet skrove"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1328129.ece5/ALTERNATES/w980-default/l%C3%A5n1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Husfrua kom til gards"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1390964.ece"}, {"field": "pageclass", "value": ["article"]}, {"field": "publishtime", "value": "2009-09-28T07:48:55.000Z"}, {"field": "recs-articleid", "value": "1302073"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-09-28T07:48:55.000Z"}, {"field": "recs-rawtitle", "value": "Husfrua kom til gards -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Per Magnus og Lise tok over g\u00e5rden Sakshaug-Berg, og flyttet likes\u00e5 godt ei ekstra tr\u00f8nderl\u00e5n, fra 1867, til gards."}, {"field": "thumbnail", "value": "http://content-thumbnail.cxpublic.com/content/thumbnail200x150/d7a67b42271f18f2738dfcc6d985c8b0b0cfaf6f.jpg?59953dcf"}, {"field": "thumbnailfullheightdimensions", "value": "200x3634"}, {"field": "timestamp", "value": "2017-08-17T06:55:11.000Z"}, {"field": "title", "value": "Husfrua kom til gards"}, {"field": "url", "value": "http://www.adressa.no/forbruker/hjem/article1390964.ece"}, {"field": "urlhash", "value": "d7a67b42271f18f2738dfcc6d985c8b0b0cfaf6f"}], "score": 0.90889776, "siteId": "9222270286501375973", "id": "d7a67b42271f18f2738dfcc6d985c8b0b0cfaf6f"}

