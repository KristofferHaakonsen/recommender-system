{"fields": [{"field": "modifiedtime", "type": "time", "value": "2012-04-17T20:06:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tigeren er ikke aldeles typisk for Norges fauna. Men det er da heller ikke l\u00f8ven i v\u00e5rt riksv\u00e5pen, eller den vederstyggelige linnormen i Stj\u00f8rdals kommunev\u00e5pen. Eller for den saks skyld elefanten.as", "Tigeren ble brukt i reklamen for Vestlandske Petroleumscompagni med kontor i Bergen, mens s\u00f8sterselskapet \u00d8stlandske Petroleumscompagni i Oslo holdt seg til elefanten. Begge disse compagniene kom i gang i de f\u00f8rste \u00e5rene etter starten p\u00e5 landets f\u00f8rste oljeraffineri p\u00e5 Vall\u00f8 ved T\u00f8nsberg i 1899. Hovedproduktet var lenge parafin til innend\u00f8rs belysning.", "Klingende navn", "Da Vestlandske Petroleumscompagni i 1915 skulle satse p\u00e5 bensin, fikk drivstoffet det klingende navnet Tiger. Budskapet var lettfattelig: Bilen din blir sprek som en tiger hvis du bruker v\u00e5r bensin!", "B\u00e5de Vestlandske og \u00d8stlandske Petroleumscompagni kom under Esso-paraplyen, og de tungvinte norske navnene forsvant fra vanlig bruk. Men tigeren ble med p\u00e5 ferden videre. Den fant snart veien til utlandet, og ble i tredve\u00e5rene brukt i flere europeiske land, bl.a. av Esso-eide Ethyl Motor Oil i England. Under krigen gikk tigeren i hi, eller hvor den n\u00e5 sov.", "P\u00e5 jakt igjen", "Det er uklart n\u00e5r bensintigeren igjen gikk p\u00e5 jakt. I 1953 ble den i alle fall mobilisert i en europeisk kampanje som varte i seks \u00e5r.", "Men det var f\u00f8rst i 1959 at tigeren fra Norge virkelig tok av s\u00e5 voldsomt at den ble en legende i reklameverdenen. Da satt tekstforfatteren Emery Smith i sitt kontor i reklamehuset McCann Erickson i Chicago, og spekulerte p\u00e5 hvordan han skulle l\u00f8se et oppdrag han hadde f\u00e5tt fra Humble Oil, et av mange selskaper i Esso-konsernet. Smith visste ganske sikkert om tigeren som hadde jobbet s\u00e5 iherdig og s\u00e5 lenge for Esso i Europa. Den kunne kanskje brukes i USA ogs\u00e5?", "Plutselig slo slagordet ned i hodet p\u00e5 Smith: Putt en tiger p\u00e5 tanken! Et av reklamehistoriens best kjente uttrykk var f\u00f8dt.", "Tigerfeber", "For Esso-sjefene m\u00e5tte det v\u00e6re en forn\u00f8yelse \u00e5 registrere hvordan tigerfeberen spredte seg i 60-\u00e5rene, ikke bare i USA, men over store deler av verden. Tigeren dukket opp overalt, i avis- og tidsskriftannonser, i tv-reklame, p\u00e5 digre plakater, klistremerker og all verdens PR-effekter. Engelskproduserte tigerhaler dinglet fra bilantenner og barnesykler, fra Japan kom tigertr\u00f8yer, fra Danmark tigerbadebukser, fra England tigerfyrstikker, fra Tyskland tigerballonger. Det tok ingen ende. \u00abKan du fylle tiger'n p\u00e5 tankene?\u00bb ble en helt vanlig beskjed til servicemannen p\u00e5 Esso-stasjonen.", "Kronen p\u00e5 verket i USA var da Time Magazine erkl\u00e6rte 1964 som Esso-tigerens \u00e5r.", "Sikker suksess", "Det var en sikker suksess da tigeren kom tilbake til hjemlandet i 1965. Den nye bensinkvaliteten Esso Extra skulle lanseres i Norge, og tigeren fikk jobben som drahjelp. Den utf\u00f8rte oppdraget s\u00e5 godt at bensinsalget ble fordoblet p\u00e5 et eneste \u00e5r. St\u00f8dige nordmenn lot seg smilende forf\u00f8re av den spenstige tigeren. Alle skj\u00f8nte at bensinen m\u00e5tte v\u00e6re helt spesielt bra n\u00e5r det sto en slik urkraft bak.", "I 1969 ble tigerkampanjen trappet ned. Men i alle \u00e5r etterp\u00e5 har den dukket opp titt og ofte, og man skal ikke lete lenge p\u00e5 en Esso-stasjon f\u00f8r man finner en eller annen tigereffekt.", "Tigeren har endret fasong tre ganger. Vestlandske Petroleumscompagnis tiger var en aggressiv jeger med fryktinngytende kjeft. Etterf\u00f8lgerne lignet opphavet frem til 1969, da den plutselig ble en munter sjarm\u00f8r med glimt i \u00f8yet. I 1986 kom tredje genmanipulasjon. Tigeren ble mer realistisk og lignet mer p\u00e5 jungelens konge.", "Utrydningstruet", "Snart er bensintigeren hundre \u00e5r. I dette tidsrommet er antall virkelige tigere i verden redusert fra 100 000 til under en tidel, og World Wildlife Fund har erkl\u00e6rt tigeren som utrydningstruet art. Essos moderselskap Exxon Mobile st\u00f8tter arbeidet med \u00e5 bevare en av dyreverdenens mest fascinerende skapninger. Forh\u00e5pentlig vil den ikke overleve bare som en opprinnelig norsk reklamefigur."]}, {"field": "category0", "value": "bil"}, {"field": "contenthash", "value": "f7ac766d8309d26ad6c85501784dcbf2d8aa37d73f8fcb917e738882293fc4e9"}, {"field": "createtime", "value": "2017-04-30T19:49:47.000Z"}, {"field": "description", "value": "I generasjoner har Esso brukt tigeren som sin maskot over hele verden. Denne tigeren er faktisk norsk, unnfanget i bergenstraktene for snart hundre \u00e5r siden."}, {"field": "dominantimage", "value": "http://www.adressa.no/incoming/article1228890.ece5/ALTERNATES/w980-default/Verdens%20mest%20ber%C3%B8mte%20tiger-5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/85ac04c920cf1dbfe657976877ae084e1383c7ec.jpg?59862c7f"}, {"field": "dominantthumbnaildimensions", "value": "300x169"}, {"field": "heading", "value": "Verdens mest ber\u00f8mte tiger er fra Norge -adressa.no"}, {"field": "id", "value": "85ac04c920cf1dbfe657976877ae084e1383c7ec"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["humble oil", "ethyl motor oil"]}, {"field": "kw-concept", "value": ["klingende navn", "sikker suksess", "tiger", "ber\u00f8mte tiger"]}, {"field": "kw-entity", "value": ["vall\u00f8", "time magazine", "world wildlife fund", "stj\u00f8rdals", "vestlandske petroleumscompagni", "\u00f8stlandske petroleumscompagni", "vestlandske og \u00f8stlandske petroleumscompagni", "exxon mobile", "tiger", "esso extra"]}, {"field": "kw-location", "value": ["england", "europa", "oslo", "japan", "tyskland", "t\u00f8nsberg", "danmark", "chicago", "norge", "bergen"]}, {"field": "kw-pageclass", "value": "article"}, {"field": "kw-person", "value": ["emery smith", "mccann erickson"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1228890.ece5/ALTERNATES/w980-default/Verdens%20mest%20ber%C3%B8mte%20tiger-5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdens mest ber\u00f8mte tiger er fra Norge"}, {"field": "og-type", "value": "article"}, {"field": "og-url", "value": "http://www.adressa.no/bil/article1003584.ece"}, {"field": "pageclass", "value": ["article"]}, {"field": "publishtime", "value": "2008-01-02T09:28:00.000Z"}, {"field": "recs-articleid", "value": "1717108"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-01-02T09:28:00.000Z"}, {"field": "recs-rawtitle", "value": "Verdens mest ber\u00f8mte tiger er fra Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "I generasjoner har Esso brukt tigeren som sin maskot over hele verden. Denne tigeren er faktisk norsk, unnfanget i bergenstraktene for snart hundre \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/85ac04c920cf1dbfe657976877ae084e1383c7ec.jpg?59862c7f"}, {"field": "thumbnailfullheightdimensions", "value": "200x2098"}, {"field": "timestamp", "value": "2017-08-05T20:37:19.000Z"}, {"field": "title", "value": "Verdens mest ber\u00f8mte tiger er fra Norge"}, {"field": "url", "value": "http://www.adressa.no/bil/article1003584.ece"}, {"field": "urlhash", "value": "85ac04c920cf1dbfe657976877ae084e1383c7ec"}], "score": 1.2938883, "siteId": "9222270286501375973", "id": "85ac04c920cf1dbfe657976877ae084e1383c7ec"}

