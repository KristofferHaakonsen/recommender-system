{"fields": [{"field": "modifiedtime", "type": "time", "value": "2012-08-23T09:09:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann-inger borstad"}, {"field": "body", "value": ["Saken oppdateres.", "Det var etter Satyricons konsert p\u00e5 Samfundet tidligere denne m\u00e5neden at Frost skulle v\u00e6re med p\u00e5 \u00abSixpackpraten\u00bb, som er en fast \u00abtulle\u00bb-spalte i Under Dusken.", "- Vi plukker ut kjendiser som vi kj\u00f8rer en ironisk greie p\u00e5. Denne gangen valgt vi Satyricon, sier ansvarlig redakt\u00f8r S\u00e6ba Bajoghli i Under Dusken til adressa.no.", "Under Duskens journalister hadde p\u00e5 seg dyrekostymer da de intervjuet Kjetil \u00abFrost\u00bb Haraldstad, en sp\u00f8k rettet mot musikksjangeren black metal. Black metal-kostymer er en viktig del av sceneshowet n\u00e5r Satyricon og andre black metal-band opptrer p\u00e5 scenen. B\u00e5de Frost og band-kollega Sigurd \u00abSatyr\u00bb Wongraven er flittige brukere av svart og hvit sminke, l\u00e6r og naglebelter.", "Forlot intervjuet", "- Jeg ser ikke humoren i dette, sier Ane H\u00f8yem i EMI, som har Satyricon i sin stall.", "Humoren s\u00e5 heller ikke artisten selv, som forlot intervjuet etter ti minutter. Reaksjonen overrasket Under Duskens redakt\u00f8r.", "- Premissene var klarlagt p\u00e5 forh\u00e5nd. Vi ga beskjed om at dette skulle v\u00e6re et uh\u00f8ytidelig intervju over noen \u00f8l. Jeg synes det er overraskende at artisten reagerer p\u00e5 den m\u00e5ten i etterkant, sier S\u00e6ba Bajoghli.", "EMIs representant mener derimot at studentavisa har opptr\u00e5dt uprofesjonelt.", "- Frost ble spurt om \u00e5 gj\u00f8re et uformelt intervju. Det er et stykke fra \u00e5 si ja til det og \u00e5 bli m\u00f8tt av fulle studenter i elgkostyme som bare \u00f8nsker \u00e5 drite ham ut, sier H\u00f8yem. Hun mener dette er en uvanlig og respektl\u00f8s m\u00e5te \u00e5 m\u00f8te artister p\u00e5.", "Som navnet Sixpackpraten tilsier, er \u00f8l en del av settingen under intervjuet. Noen av reporterne var brisne, men Bajoghli \u00f8nsker \u00e5 presisere at den som ledet intervjuet var edru.", "Ville stoppe intervjuet", "- Vi ga beskjed om at vi ikke \u00f8nsket \u00e5 se intervjuet p\u00e5 trykk, men fra Under Dusken fikk vi beskjed om at det ikke var aktuelt \u00e5 la v\u00e6re \u00e5 trykke det, sier H\u00f8yem.", "I det siste nummeret av Under Dusken kan du lese intervjuet, som bare inneholder reporternes sp\u00f8rsm\u00e5l. Der Frosts sitater skulle ha st\u00e5tt, stod det at EMI hadde trukket tilbake sitatene.", "S\u00e6ba Bajoghli st\u00e5r fast p\u00e5 at avgj\u00f8relsen om \u00e5 trykke saken var riktig og sier at dette ble grundig diskutert i redaksjonen f\u00f8r avisa gikk i trykken.", "- Vi valgte \u00e5 ikke trykke sitatene fordi vi mener artisten har r\u00e5derett over sine sitater, sier Bajoghli.", "EMI har gjort det klart overfor Under Dusken at ingen av deres artister vil la seg intervjue av studentavisa lenger.", "- Gjelder dette ogs\u00e5 seri\u00f8se intervjuer, som ikke har noe \u00e5 gj\u00f8re med Sixpackpraten \u00e5 gj\u00f8re?", "- Det er ikke vits i \u00e5 samarbeide med redaksjoner som opptrer s\u00e5 lite profesjonelt. Hvorfor skal vi bruke tid p\u00e5 folk som bare er ute etter \u00e5 kj\u00f8re d\u00e5rlige studentsp\u00f8ker, sier H\u00f8yem.", "Hun har v\u00e6rt i kontakt med Satyricon i etterkant av intervjuet. Sammen vil de vurdere om saken skal klages inn for Pressens Faglige Utvalg (PFU).", "- En eventuell klage til PFU f\u00e5r vi ta n\u00e5r den kommer, hvis den kommer, sier S\u00e6ba Bajoghli. Hun har tatt kontakt med EMI for \u00e5 understreke at \u00e5 trykke intervjuet var en redaksjonell avgj\u00f8relse fra Under Duskens side, og at dette ikke m\u00e5 ramme resten av Studentersamfundet.", "Fl\u00f8gstad ble be\u00e6ret", "B\u00e5de akademikere og artister har v\u00e6rt med p\u00e5 Sixpackpraten tidligere. S\u00e5 vidt forskjellige folk som Anneli Drecker, Andrej Nebb og GP- general Jostein Pedersen har takket ja til \u00e5 v\u00e6re med og v\u00e6rt med p\u00e5 harselas fra reporterne. Forfatter Kjartan Fl\u00f8gstad var til og med be\u00e6ret over \u00e5 bli invitert.- S\u00e5pass har jeg v\u00e6rt i Tr\u00f8ndelag at jeg vet at dette er en \u00e6re, sa Fl\u00f8gstad da han ble intervjuet for to \u00e5r siden.", "I EMI hevder de at intervjuet med Frost skiller seg klart ut fra de andre Sixpackpratene som har v\u00e6rt p\u00e5 trykk tidligere.- Vi har sett p\u00e5 tidligere intervjuer og mener at de andre har blitt behandlet p\u00e5 en mer profesjonell m\u00e5te, sier H\u00f8yem.", "I intervjuet med Frost st\u00e5r det at han har \u00ablike mye selvironi som Paven\u00bb.", "- Har black metal- artister d\u00e5rligere selvironi enn andre artister?", "- Det jeg kan si er at jeg er overrasket over reaksjonen. Vi har hatt mindre medievante folk med i Sixpackpraten som har taklet denne intervjuformen bra. Jeg synes det er rart at Frost reagerer, sier S\u00e6ba Bajoghli i Under Dusken."]}, {"field": "category0", "value": "nyheter"}, {"field": "contenthash", "value": "b211b9d65be56ee45f494c3e48e680acd3c3891d90ae2ad15f525ccc63403702"}, {"field": "createtime", "value": "2016-01-12T08:33:35.000Z"}, {"field": "description", "value": "Da Frost fra Satyricon skulle intervjues av studentavisa Under Dusken, ble han m\u00f8tt av studenter i elgkostymer. Han t\u00e5lte ikke sp\u00f8ken, og n\u00e5 vurderer EMI \u00e5 melde saken inn til Pressens Faglige Utvalg."}, {"field": "dominantimage", "value": "http://www.adressa.no/incoming/article1048284.ece5/ALTERNATES/w980-default/ver2%20Satyricon250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5e227a58b6f100de1451f013a575b155b8754ac.jpg?598e2e20"}, {"field": "dominantthumbnaildimensions", "value": "300x169"}, {"field": "heading", "value": "Satyricon t\u00e5lte ikke studentenes dyresp\u00f8k -adressa.no"}, {"field": "id", "value": "a5e227a58b6f100de1451f013a575b155b8754ac"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-concept", "value": ["studentenes dyresp\u00f8k", "intervju", "ga beskjed", "forlot intervjuet", "black metal"]}, {"field": "kw-entity", "value": ["pressens faglige utvalg", "sigurd", "anneli drecker", "under dusken", "sixpackpraten", "sixpackpratene", "wongraven", "kjetil", "satyricon", "haraldstad", "studentersamfundet", "andrej nebb", "s\u00e6ba bajoghli", "frost", "paven", "samfundet", "satyr"]}, {"field": "kw-location", "value": "tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["ane h\u00f8yem", "kjartan fl\u00f8gstad", "jostein pedersen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1048284.ece5/ALTERNATES/w980-default/ver2%20Satyricon250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Satyricon t\u00e5lte ikke studentenes dyresp\u00f8k"}, {"field": "og-type", "value": "article"}, {"field": "og-url", "value": "http://www.adressa.no/nyheter/article85519.ece"}, {"field": "pageclass", "value": ["article"]}, {"field": "publishtime", "value": "2002-10-30T23:34:09.000Z"}, {"field": "recs-articleid", "value": "906641"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-10-30T23:34:09.000Z"}, {"field": "recs-rawtitle", "value": "Satyricon t\u00e5lte ikke studentenes dyresp\u00f8k -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Da Frost fra Satyricon skulle intervjues av studentavisa Under Dusken, ble han m\u00f8tt av studenter i elgkostymer. Han t\u00e5lte ikke sp\u00f8ken, og n\u00e5 vurderer EMI \u00e5 melde saken inn til Pressens Faglige Utvalg."}, {"field": "thumbnail", "value": "http://content-thumbnail.cxpublic.com/content/thumbnail200x150/a5e227a58b6f100de1451f013a575b155b8754ac.jpg?598e2e20"}, {"field": "thumbnailfullheightdimensions", "value": "200x1550"}, {"field": "timestamp", "value": "2017-08-11T22:22:24.000Z"}, {"field": "title", "value": "Satyricon t\u00e5lte ikke studentenes dyresp\u00f8k"}, {"field": "url", "value": "http://www.adressa.no/nyheter/article85519.ece"}, {"field": "urlhash", "value": "a5e227a58b6f100de1451f013a575b155b8754ac"}], "score": 1.3212007, "siteId": "9222270286501375973", "id": "a5e227a58b6f100de1451f013a575b155b8754ac"}

