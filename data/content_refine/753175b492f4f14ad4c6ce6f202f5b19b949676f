{"fields": [{"field": "modifiedtime", "type": "time", "value": "2012-04-18T17:21:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hans tore mog\u00e5rd stipendiat", "avdeling for sykepleie", "hist"]}, {"field": "body", "value": ["Saken oppdateres.", "I stortingsmelding nr. 20 (Vilje til forskning) ble det lagt sterke f\u00f8ringer for hvordan Norge skal bli en ledende forskningsnasjon. Universiteter og h\u00f8gskoler skal i st\u00f8rre grad satse p\u00e5 forskning og kompetanseoppbygging blant de ansatte. Stortingsmeldingen understreker at den offentlige forskningsinnsatsen skal \u00f8kes. Det poengteres videre at midlene til forskning skal finansieres av fortrinnsvis n\u00e6ringslivet og Forskningsfondene.", "De nye strategiene som kom i denne stortingsmeldingen p\u00e5virker inntektsgrunnlaget og forutsetningene for \u00e5 drive en utdanningsinstitusjon. Flere veldrevne institutter som har hatt klare strategier i tr\u00e5d med samfunnsmessige behov og drevet med forskning p\u00e5 internasjonalt niv\u00e5 har f\u00e5tt \u00f8konomiske problemer etter den nye finansieringen.", "Ett eksempel p\u00e5 dette er Geibrokks uttalelser om kjemisk institutt ved Universitetet i Oslo, hvor han antyder at spesielt realfagene sliter med \u00f8konomien. Enkelte institutt og deler av H\u00f8gskolene som har hatt jevn tilstr\u00f8mning til studieplassene har hatt mindre problemer. Bakgrunnen for denne situasjonen er ofte tilskrevet den nye finansieringen. Det er flere faktorer som virker inn p\u00e5 dette.", "Studentantallet ved de forskjellige institutter har variert mye. Vi ser ogs\u00e5 at enkelte utdanninger er sv\u00e6rt konjunkturavhengige. Ved h\u00f8ykonjunktur slik som vi har hatt de siste ti \u00e5rene har enkelte utdanninger hatt stor \u00f8kning i s\u00f8kermassen til utdanningene. Helse- og sosialfagene har hatt mindre endringer i s\u00f8kermassene enn teknologi og realfagene. Finansieringen er per i dag sterkt knyttet opp til studenttallet og hvor mange som blir tatt opp ved studiet. Samtidig er det ogs\u00e5 st\u00f8rre fokus p\u00e5 gjennomstr\u00f8mningen av studenter. Det vil si at fullf\u00f8rte studiepoeng gir penger til institusjonene.", "Ved store endringer i studentantallet ved utdanningene vil derfor inntektsgrunnlaget variere mye. Derfor er h\u00f8y s\u00f8kermasse og mange opptatte studenter en forutsetning for \u00e5 ha h\u00f8y aktivitet ved utdanningene. \u00d8kt aktivitet og flere penger vil igjen \u00f8ke mulighetene for mer forskning. Samtlige utdanninger har derfor st\u00f8rst forutsigbarhet \u00f8konomisk dersom s\u00f8kermassen og studentantallet er konstant over tid, og finansieringen er forutsigbar. Vi vet fra samordna opptak at det varierer fra \u00e5r til \u00e5r hva som er mest popul\u00e6rt \u00e5 s\u00f8ke p\u00e5. Men forskningen skal ikke bare finansieres internt men ogs\u00e5 eksternt i f\u00f8lge stortingsmeldingen. De vitenskapelige ansatte som \u00f8nsker \u00e5 forske b\u00f8r derfor s\u00f8ke midler fra Forskningsfondene og n\u00e6ringslivet. Enkelte utdanninger som for eksempel sykepleie, har hatt liten tradisjon for forskning knyttet til utdanningen, og spesielt \u00e5 s\u00f8ke etter eksterne midler. NOKUT - et statlig organ som akkrediterer utdanninger - har ogs\u00e5 merket seg dette. De har satt krav om kompetanseplan og m\u00e5lrettet forskning p\u00e5 h\u00f8gskolene.", "Det vil ta tid for utdanningene \u00e5 skape en kultur for forskning, og f\u00e5 flest mulig til \u00e5 s\u00f8ke f\u00f8rstekompetanse eller doktorgradsstudier. Viljen til forskning er nok absolutt tilsted p\u00e5 de fleste institusjoner. Det gjelder at stortingsmeldingen ikke hemmer institusjoner som er i startgropen n\u00e5r det gjelder forskning, men heller st\u00f8tter relativt ferske forskningsfelt. Men da m\u00e5 det ogs\u00e5 midler til.", "Det legges ogs\u00e5 sterke f\u00f8ringer fra staten p\u00e5 strategiske satsningsomr\u00e5der, uten at tilstrekkelige bevilgninger f\u00f8lger med. Tilbudet om \u00f8remerkede forskningsmidler dukker opp til stadighet og tvinger instituttene og forskerne til \u00e5 delta i konkurransen om nye satsninger. De fleste prosjekter som f\u00e5r midlene forutsetter at man deltar med egenandeler. N\u00e5r mange prosjekter blir finansiert p\u00e5 denne m\u00e5ten medf\u00f8rer det en betydelig utgift i egenbetaling for instituttene. Disse utgiftene kan ikke hentes fra noe annet sted enn grunnutdanningene.", "Videre vet vi at mindre penger til grunnutdanningen medf\u00f8rer reduksjon i pedagogisk aktivitet ovenfor studentene. Det vil si mindre veiledning og flere forelesninger. I tillegg vil de fleste satsningsomr\u00e5der i utdanningene oftest inneb\u00e6re midler til nye stipendiater og post docs. N\u00e5r vi kombinerer dette med utgiftene til de faste ansatte, vil det logisk nok v\u00e6re \u00f8konomisk vanskelig for flere institusjoner. F\u00e5 arbeidsplasser har mulighet til \u00e5 regulere l\u00f8nnsutgiftene i noen s\u00e6rlig grad med mindre oppsigelser finner sted. Hvordan h\u00f8gskolene med lite forskningserfaring vil im\u00f8tekomme dette gjenst\u00e5r \u00e5 se! Kanskje kan de komme heldigere ut enn noen av universitetene.", "Statsbudsjettet for 2006 g\u00e5r likevel i positiv retning for alle utdanningsinstitusjoner. Bare \u00f8kningen i avlagte studiepoeng vil gi utdanningsinstitusjonene 156 millioner ekstra i 2006 etter den resultatbaserte undervisningsfinansieringen. H\u00f8gskolene alene vil f\u00e5 40 nye doktorgradsstillinger. Samtidig skal Norges forskningsr\u00e5d f\u00e5 betydelig \u00f8kte midler til forskning. Det er en positiv retning, men hastigheten er altfor lav. Skal man n\u00e5 intensjonene i stortingsmeldingen om \u00e5 oppn\u00e5 forskningsfinansiering p\u00e5 3 prosent av bruttonasjonalproduktet, m\u00e5 takten \u00f8kes dramatisk.", "Fremtiden vil vise hva den nye regjeringen vil gj\u00f8re med dette.", "Kunnskapsoppbygging p\u00e5 nye felt krever at man satser p\u00e5 forskning og at man omstiller seg til nye utfordringer. Forutsetningen for at man skal lykkes er at man har det verkt\u00f8y som skal til. Det gjenst\u00e5r \u00e5 se om den nye regjeringen gir oss de midler som kreves for omstilling til ny forskning og \u00f8kt kunnskapsoppbygging. Dette krever en st\u00f8rre \u00f8kning i budsjettene enn forslaget til statsbudsjettet fra den forrige regjering, og en st\u00f8rre forutsigbarhet for langsiktig planlegging. Ja det er vilje til forskning, og vil midlene f\u00f8lge med?"]}, {"field": "category0", "value": "meninger"}, {"field": "contenthash", "value": "1f5c1f5693adad6cc6b1a1337763fc0059d6e5f0f31e738cfaefabe5eecd7dd5"}, {"field": "createtime", "value": "2016-10-06T17:33:32.000Z"}, {"field": "description", "value": "Kunnskapsoppbygging p\u00e5 nye felt krever at man satser p\u00e5 forskning og at man omstiller seg til nye utfordringer. Forutsetningen for at man skal lykkes er at man har det verkt\u00f8y som skal til. Bl.a. m\u00e5 regjeringen m\u00e5 tr\u00e5 til med \u00f8kte bevilgninger."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/753175b492f4f14ad4c6ce6f202f5b19b949676f.jpg?5964cc3f"}, {"field": "dominantthumbnaildimensions", "value": "256x256"}, {"field": "heading", "value": "Det er vilje til forskning -adressa.no"}, {"field": "id", "value": "753175b492f4f14ad4c6ce6f202f5b19b949676f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["\u00f8kt", "utdanninger", "forske", "enkelte utdanninger"]}, {"field": "kw-entity", "value": ["universitetet", "geibrokks", "h\u00f8gskolene", "vilje", "forskningsfondene"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det er vilje til forskning"}, {"field": "og-type", "value": "article"}, {"field": "og-url", "value": "http://www.adressa.no/meninger/article593022.ece"}, {"field": "pageclass", "value": ["article"]}, {"field": "publishtime", "value": "2005-11-21T20:39:02.000Z"}, {"field": "recs-articleid", "value": "2087156"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-11-21T20:39:02.000Z"}, {"field": "recs-rawtitle", "value": "Det er vilje til forskning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kunnskapsoppbygging p\u00e5 nye felt krever at man satser p\u00e5 forskning og at man omstiller seg til nye utfordringer. Forutsetningen for at man skal lykkes er at man har det verkt\u00f8y som skal til. Bl.a. m\u00e5 regjeringen m\u00e5 tr\u00e5 til med \u00f8kte bevilgninger."}, {"field": "thumbnail", "value": "http://content-thumbnail.cxpublic.com/content/thumbnail200x150/753175b492f4f14ad4c6ce6f202f5b19b949676f.jpg?5964cc3f"}, {"field": "thumbnailfullheightdimensions", "value": "200x1392"}, {"field": "timestamp", "value": "2017-07-11T13:01:51.000Z"}, {"field": "title", "value": "Det er vilje til forskning"}, {"field": "url", "value": "http://www.adressa.no/meninger/article593022.ece"}, {"field": "urlhash", "value": "753175b492f4f14ad4c6ce6f202f5b19b949676f"}], "score": 0.6819347, "siteId": "9222270286501375973", "id": "753175b492f4f14ad4c6ce6f202f5b19b949676f"}

