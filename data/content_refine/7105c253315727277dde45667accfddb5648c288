{"fields": [{"field": "modifiedtime", "type": "time", "value": "2015-11-13T07:58:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Italia", "Reiseguide", "Reise", "Reise med barn"]}, {"field": "author", "value": "niklas hart"}, {"field": "body", "value": ["Saken oppdateres.", "\u2014 T\u00f8r dere ta p\u00e5 den?", "\u00d8yeeplene som en gang satt i de sorte hullene er for lengst r\u00e5tnet bort. Underkjeven mangler, og bare to tenner henger igjen i overkjeven. Men benvevet er intakt; hvitt, blankt og rent.", "\u2014 Dere trenger ikke kjenne p\u00e5 den hvis dere ikke vil.", "Vi befinner oss i Napoli, eller rettere, under Napoli. Cimitero delle Fontanelle er en underjordisk gravplass, anlagt i et eldgammelt steinbrudd i utkanten av byen. Her skal det finnes \u00e5tte millioner knokler. L\u00e5rben og ribben, rygghvirvler og skulderblader. Og hodeskaller. Hulen nevnes i guideb\u00f8kene, men f\u00e5 finner veien hit.", "Denne norske familien er p\u00e5 en helt spesiell reise:", "Det finnes ingen billettluke, ingen suvenirboder, ingen iskremselgere. Og i dag, heller ingen turister. Da vi ser oss omkring, er det kanskje ikke s\u00e5 underlig. Hva gj\u00f8r vi egentlig her, to voksne og to barn, omringet av d\u00f8dninghoder?", "F\u00f8rst, og kanskje ogs\u00e5 fremst, er vi kommet for \u00e5 oppdage mer av byen. Vi har allerede spist hos en stolt pizzabaker, overlevd et vespaangrep, snust p\u00e5 appelsintr\u00e6r og skrittet over en s\u00f8ppelhaug. N\u00e5 skal vi f\u00e5 et gl\u00f8tt av Napolis plagede historie og dens bisarre folklore. Byen har nok av begge deler.", "Vi er ganske utrente p\u00e5 ekte d\u00f8d. Vi pleier \u00e5 gjemme den vekk, og pr\u00f8ver heller \u00e5 finne noe hyggeligere \u00e5 tenke p\u00e5. N\u00e5 skal vi til pers. Her st\u00e5r vi overfor mennesker som en gang var like levende som oss selv. Her f\u00e5r Memento mori og Carpe diem fornyet kraft. Kanskje kan m\u00f8tet med en forsamling skjeletter gj\u00f8re d\u00f8den mindre nifs, ogs\u00e5 for barna?", "Men la oss v\u00e6re \u00e6rlige, vi er ogs\u00e5 kommet for spenningens skyld, nettopp for \u00e5 bli litt skremt. Og ikke i en liksomverden, som i \u00absp\u00f8gelseshuset\u00bb i Legoland eller \u00absp\u00f6khotellet\u00bb p\u00e5 Liseberg. Dette er p\u00e5 ordentlig.\u2014 Synes dere det er for skummelt? Vi kan godt snu og g\u00e5 ut igjen.", "\u00c5tte\u00e5ringen er f\u00f8rst fremp\u00e5 med fingertuppene. Deretter pr\u00f8ver fem\u00e5ringen seg. De har aldri r\u00f8rt ved en hodeskalle f\u00f8r. Selvsagt har de ikke det. Jeg har ikke engang gjort det selv.", "\u2014 Den er helt glatt!", "De fleste skallene er matte og brune, som om de var dekket av espressopulver. Andre er gr\u00f8nne, mer som gorgonzola. S\u00e5 finnes det noen hvite, blanke. De er blitt rengjort og stelt. Av og til glinser de av fukt. If\u00f8lge mytene er det svette fra sjelene som pipler frem.", "\u2014 Kan vi \u00f8nske oss noe av denne, pappa?", "Italia er med p\u00e5 denne listen:", "Og dessverre ogs\u00e5 p\u00e5 denne:", "Napolitanerne har det med \u00e5 oppleve mirakler, og snodige ting skjer oftere her enn andre steder. If\u00f8lge folketroen kunne man ved \u00e5 forbarme seg over en hodeskalle forvente \u00e5 f\u00e5 noe i gjengjeld. Sjelene befinner seg nemlig i Skj\u00e6rsilden, et uvennlig og uforutsigbart sted mellom Paradiset og Helvete.", "Her trengs det omsorg og h\u00e5p. Derfor ble flere av sjelene adoptert, og hodeskallene plassert i sm\u00e5 hus som tilh\u00f8rte fors\u00f8rgeren. Noen fikk blomster, andre fikk kl\u00e6r. M\u00e5let var at sjelen kunne hjelpe fra det hinsidige. Noen \u00f8nsket helbredelse, andre ba om hjelp til \u00e5 finne en ny ektemann. Eller hva med vinnertallene i neste ukes lottotrekning? Har du et tips til reiseredaksjonen? Send oss gjerne en e-post!", "Om sjelen \u00e5penbarte seg i dr\u00f8mmen med noe konstruktivt \u00e5 melde, fikk skallen \u00f8kt verdi. Den virket, jo! Men ble ikke \u00f8nsket oppfylt, gjaldt det \u00e5 finne seg en ny og bedre sjel. Det var mange nok \u00e5 ta av.", "De fortapte sjelers kult, il culto delle anime pezzentelle, ble etter hvert i hedenske laget for Kirken. I 1969 ble praksisen forbudt og hulen stengt. F\u00f8rst i 2006 ble den gjen\u00e5pnet. Hodeskallene er der enn\u00e5 \u2013 mange bor fremdeles i sine sm\u00e5 hus \u2013 men publikum er ikke hva det en gang var. Skj\u00f8nt, mengden av halskjeder, mynter og h\u00e5ndskrevne kort tyder p\u00e5 at det fremdeles finnes en forestilling om at man kan kommunisere med de d\u00f8de, og kanskje f\u00e5 sitt \u00f8nske oppfylt.\u2014 Kan vi \u00f8nske oss hva som helst? sp\u00f8r fem\u00e5ringen.", "\u2014 Sikkert, men tror du p\u00e5 disse historiene da?", "\u2014 Neei.", "\u2014 Men hva er vitsen med \u00e5 \u00f8nske seg noe da?", "\u2014 Det kan jo hende at akkurat denne hodeskallen virker.", "S\u00e5 legger barna hver sin mynt i en utvalgt skalle. Det er ikke et h\u00f8ytidelig \u00f8yeblikk. Akkurat n\u00e5 er \u00f8yehulen en grotesk miniatyr av \u00f8nskefontenen i Roma.", "Vi myser mot dagslyset i det vi trer ut av hulen. Jeg sp\u00f8r hva de \u00f8nsket seg der inne.", "\u2014 Hemmelig, sier \u00e5tte\u00e5ringen.", "\u2014 FIFA 15, sier fem\u00e5ringen... Men pappa, blir jeg virkelig ogs\u00e5 en hodeskalle n\u00e5r jeg d\u00f8r?", "\u2014 Ja, det blir du.", "\u2014 Men alle skal jo bli s\u00e5nn, s\u00e5 da er det ikke s\u00e5 farlig.", "Lyst p\u00e5 en kul utfordring?", "FAKTA:", "Fra knokkelkaos til kraniekultus:", "Helt frem til 1600-tallet pleide napolitanerne \u00e5 begrave sine d\u00f8de i kirkene. Etter hvert ble det trangt om gravplassen, og da en grufull pest i 1654 tok livet av mer enn halvparten av byens befolkning, ble behovet for \u00e5 finne nye gravsteder akutt. Hvor gj\u00f8r man av 250.000 d\u00f8de kropper? L\u00f8sningen fantes i steinbruddet ved Colli Amenei.", "Ordningen m\u00e5 ha fungert brukbart, for hulen ble brukt igjen og igjen hver gang likene hopet seg opp i gater og smug; etter epidemier, oppr\u00f8r, jordskjelv og vulkanutbrudd. Napoli har ikke sluppet billig. Det ble Cimitero delle Fontanelle etter hvert et overtydelig bevis p\u00e5.\u00c5rhundrene gikk, og hulen fyltes opp. Under et heftig regnskyll p\u00e5 slutten av 1700-tallet, rant den da ogs\u00e5 over. Nabolaget ble oversv\u00f8mt, ikke bare av vann, men av knokler. I 1872 ble ansvaret for kirkeg\u00e5rden viet Don Gaetano Barbati, en handlingens prest med god ordenssans. Beinrestene ble sortert og katalogisert, hodeskaller hit, krageben dit. Hvem alle disse menneskene hadde v\u00e6rt, visste ingen. Trolig en miks av kjeltringer og hederlige fattigfolk \u2013 mennesker som manglet ressurser til en skikkelig begravelse. Prestens knokkelkomposisjon gjeninnf\u00f8rte en slags verdighet.", "Cimitero delle Fontanelle: Underjordisk kirkeg\u00e5rd i Materdei-kvarteret i Napoli, to km nordvest for bykjernen.", "Hulens areal er p\u00e5 over 3000 kvm og inneholder anslagsvis \u00e5tte millioner menneskeknokler.", "\u00c5pent for publikum alle dager kl. 10-17. Inngang er gratis.", "Omvisninger p\u00e5 engelsk kan arrangeres etter avtale: catacombedinapoli.it og insolitaguida.it .", "D\u00f8dskultusen il culto delle anime pettenzelle oppsto p\u00e5 slutten av 1800-tallet, og n\u00e5dde sitt h\u00f8ydepunkt i \u00e5rene etter andre verdenskrig. Hit kom mange napolitanere, hovedsakelig kvinner, for \u00e5 kommunisere med sjelene som befant seg i Skj\u00e6rsilden.", "Andre nifse attraksjoner:", "Flere destinasjoner i Europa inviterer til \u00e5 l\u00e6re, filosofere og gr\u00f8sse p\u00e5 \u00e9n gang.", "Katakombene i Paris. Tre hundre kilometer med underjordiske ganger, sjakter og rom under Paris\u2019 gater. Deler av dem ble brukt som gravplass. www.catacombes.paris.fr .", "Cappuccini-klosteret i Palermo . I gangene under klosteret finnes en samling p\u00e5 cirka 8000 lik og 1252 mumier, sortert etter kj\u00f8nn, alder og status: menn, kvinner, jomfruer, barn, prester og munker. www.catacombepalermo.it", "Beinkirken i Sedlec, Tsjekkia . Kirkerommet er dekorert med knokler i imponerende formasjoner; v\u00e5penskjold, girlandere og rosenkranser. Fra himlingen henger enn en enorm lysekrone som hevdes \u00e5 inneholde samtlige bein som finnes i menneskekroppen. www.ossuary.eu .", "Capela dos Ossos i \u00c9vora, Portuga l. Kapellet ved San Francisco-kirken i \u00c9vora er dekorert med hodeskaller og menneskebein. Her henger ogs\u00e5 to innt\u00f8rkede kropper, den ene av et barn. www.visitevora.net .", "(Kilder: Marino Niola, Il purgatorio a Napoli, Meltemi Editore, 2003. Clemente Esposito, The Fontanelle Cemetery, Oxiana Editions, Napoli 2007.", "P\u00e5 nett:", "comune.napoli.it", "cimiterofontanelle.com", "demo.istat.it. )", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Lyst p\u00e5 flere tips til reiser med barn?", "Hovedstad i Campania og Italias tredje st\u00f8rste by (977.000 innbyggere).", "Neapolis, \u00abDen nye byen\u00bb, ble grunnlagt som gresk koloni fra Kyme p\u00e5 600 tallet f.Kr.", "Gamlebyen er Europas st\u00f8rste, og ble i 1995 oppf\u00f8rt p\u00e5 Unescos verdensarvliste.", "Vis fakta", "Underjordisk kirkeg\u00e5rd i Materdei-kvarteret i Napoli, to km nordvest for bykjernen.", "Hulens areal er p\u00e5 over 3000 kvm og inneholder anslagsvis \u00e5tte millioner menneskeknokler.", "\u00c5pent for publikum alle dager kl. 10-17. Inngang er gratis.", "Omvisninger p\u00e5 engelsk kan arrangeres etter avtale: catacombedinapoli.it og insolitaguida.it.", "D\u00f8dskultusen il culto delle anime pettenzelle oppsto p\u00e5 slutten av 1800-tallet, og n\u00e5dde sitt h\u00f8ydepunkt i \u00e5rene etter andre verdenskrig. Hit kom mange napolitanere, hovedsakelig kvinner, for \u00e5 kommunisere med sjelene som befant seg i Skj\u00e6rsilden.", "Vis fakta", "Flere destinasjoner i Europa inviterer til \u00e5 l\u00e6re, filosofere og gr\u00f8sse p\u00e5 \u00e9n gang.", "Katakombene i Paris. Tre hundre kilometer med underjordiske ganger, sjakter og rom under Paris\u2019 gater. Deler av dem ble brukt som gravplass. www.catacombes.paris.fr.", "Cappuccini-klosteret i Palermo. I gangene under klosteret finnes en samling p\u00e5 cirka 8000 lik og 1252 mumier, sortert etter kj\u00f8nn, alder og status: menn, kvinner, jomfruer, barn, prester og munker. www.catacombepalermo.it", "Beinkirken i Sedlec, Tsjekkia. Kirkerommet er dekorert med knokler i imponerende formasjoner; v\u00e5penskjold, girlandere og rosenkranser. Fra himlingen henger enn en enorm lysekrone som hevdes \u00e5 inneholde samtlige bein som finnes i menneskekroppen. www.ossuary.eu.", "Capela dos Ossos i \u00c9vora, Portugal. Kapellet ved San Francisco-kirken i \u00c9vora er dekorert med hodeskaller og menneskebein. Her henger ogs\u00e5 to innt\u00f8rkede kropper, den ene av et barn. www.visitevora.net.", "Vis fakta", "Helt frem til 1600-tallet pleide napolitanerne \u00e5 begrave sine d\u00f8de i kirkene. Etter hvert ble det trangt om gravplassen, og da en grufull pest i 1654 tok livet av mer enn halvparten av byens befolkning, ble behovet for \u00e5 finne nye gravsteder akutt. Hvor gj\u00f8r man av 250.000 d\u00f8de kropper? L\u00f8sningen fantes i steinbruddet ved Colli Amenei.", "Ordningen m\u00e5 ha fungert brukbart, for hulen ble brukt igjen og igjen hver gang likene hopet seg opp i gater og smug; etter epidemier, oppr\u00f8r, jordskjelv og vulkanutbrudd. Napoli har ikke sluppet billig. Det ble Cimitero delle Fontanelle etter hvert et overtydelig bevis p\u00e5.", "\u00c5rhundrene gikk, og hulen fyltes opp. Under et heftig regnskyll p\u00e5 slutten av 1700-tallet, rant den da ogs\u00e5 over. Nabolaget ble oversv\u00f8mt, ikke bare av vann, men av knokler. I 1872 ble ansvaret for kirkeg\u00e5rden viet Don Gaetano Barbati, en handlingens prest med god ordenssans. Beinrestene ble sortert og katalogisert, hodeskaller hit, krageben dit. Hvem alle disse menneskene hadde v\u00e6rt, visste ingen. Trolig en miks av kjeltringer og hederlige fattigfolk \u2013 mennesker som manglet ressurser til en skikkelig begravelse. Prestens knokkelkomposisjon gjeninnf\u00f8rte en slags verdighet.", "Vis fakta"]}, {"field": "category0", "value": "reise"}, {"field": "contenthash", "value": "5ba38c9dc42999c432ea9a7c32acb4bfad247bc7581c32de5be47b848ae41475"}, {"field": "createtime", "value": "2017-08-14T16:06:05.000Z"}, {"field": "description", "value": "I Cimitero delle Fontanelle i Napoli er de levende alltid i mindretall."}, {"field": "heading", "value": ["I Napoli finnes en gr\u00f8ssende attraksjon", "D\u00f8den p\u00e5 utstilling", "Bryllup, lotto og Playstation"]}, {"field": "id", "value": "7105c253315727277dde45667accfddb5648c288"}, {"field": "keyword", "value": ["Italia", "Reiseguide", "Reise", "Reise med barn"]}, {"field": "keywords", "value": "Italia,Reiseguide,Reise,Reise med barn"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["knokler", "il culto delle", "sjel", "\u00f8nske", "napoli", "delle anime", "culto delle", "d\u00f8d", "mennesker", "delle", "barn", "culto delle anime", "hulen", "il culto", "hodeskalle"]}, {"field": "kw-entity", "value": ["liseberg", "ossos", "campania og italias", "napoli 2007", "skj\u00e6rsilden", "the fontanelle cemetery", "materdei", "memento", "carpe", "paradiset og helvete", "legoland", "portuga", "cimitero", "twitter", "playstation", "kirken", "unescos", "colli amenei", "kyme"]}, {"field": "kw-location", "value": ["europa", "sedlec", "paris", "roma", "portugal", "tsjekkia", "\u00e9vora", "palermo", "san francisco"]}, {"field": "kw-pageclass", "value": "article"}, {"field": "kw-person", "value": "don gaetano barbati"}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/a68cb62f-d3cf-4f1e-b514-d03bd74610ab?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I Napoli finnes en gr\u00f8ssende attraksjon - av \u00e5tte millioner knokler"}, {"field": "og-type", "value": "article"}, {"field": "og-url", "value": "http://www.adressa.no/reise/I-Napoli-finnes-en-grossende-attraksjon---av-atte-millioner-knokler-6981b.html"}, {"field": "pageclass", "value": ["article"]}, {"field": "publishtime", "value": "2015-11-13T07:55:28.000Z"}, {"field": "recs-articleid", "value": "6981"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-11-13T07:55:28.000Z"}, {"field": "recs-rawtitle", "value": "I Napoli finnes en gr\u00f8ssende attraksjon - av \u00e5tte millioner knokler -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "I Cimitero delle Fontanelle i Napoli er de levende alltid i mindretall."}, {"field": "thumbnail", "value": "http://content-thumbnail.cxpublic.com/content/thumbnail200x150/7105c253315727277dde45667accfddb5648c288.jpg?5991ca6d"}, {"field": "thumbnailfullheightdimensions", "value": "200x2801"}, {"field": "timestamp", "value": "2017-08-14T16:06:05.000Z"}, {"field": "title", "value": "I Napoli finnes en gr\u00f8ssende attraksjon - av \u00e5tte millioner knokler"}, {"field": "url", "value": "http://www.adressa.no/reise/I-Napoli-finnes-en-grossende-attraksjon---av-atte-millioner-knokler-6981b.html"}, {"field": "urlhash", "value": "7105c253315727277dde45667accfddb5648c288"}], "score": 1.0051732, "siteId": "9222270286501375973", "id": "7105c253315727277dde45667accfddb5648c288"}

