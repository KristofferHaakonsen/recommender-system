{"fields": [{"field": "modifiedtime", "type": "time", "value": "2012-04-23T10:12:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hun er i takt med tidens talem\u00e5ter. For ikke fryktelig lenge siden brukte vi andre ord.", "\u00abDet heiter ikkje: eg - no lenger.", "Heretter heiter det: vi.\u00bb", "Slik skrev v\u00e5r fine lyriker Halldis Moren Vesaas i diktet Tung tids tale, som ble utgitt i 1945. Det var en tid for vi-f\u00f8lelse. Den var grunnlaget for gjenoppbyggingen av landet.", "N\u00e5 heter det ikke vi lenger. N\u00e5 heter det nesten bare jeg. Som for eksempel i den trendy ungdomsbutikken. Den unge butikkdamen (det heter ikke det lenger) med bar navle under den korte genseren, geleider oss bort til et stativ med bukser. Det er min unge s\u00f8nn som skal ha nye kl\u00e6r.", "- JEG har? Det er vel ikke hun som eier butikken, tenker fortidslevningen av en mor. Her er det minst fem jeg som selger kl\u00e6r for samme kjede.", "Jeg-orienteringen brer seg. Slik er det i klesbutikker, s\u00e6rlig de som henvender seg til unge mennesker. Men ogs\u00e5 i andre bransjer m\u00f8ter kunden det samme: - Jeg kan vise deg et bra digitalkamera. Jeg har den beste mikrob\u00f8lgeovnen. I restauranten kan det v\u00e6re vi som har laget den fancy maten, mens det er jeg som anbefaler vinene. I de nye kunnskaps- og IT-bedriftene h\u00f8res kravet fra arbeidslederen: - Jeg vil ha den jobben gjort. Tidligere var det bare autorit\u00e6re gamle sjefer som uttrykte seg slik. N\u00e5 faller det naturlig ogs\u00e5 for moderne, yngre sjefer.", "Jeg trer stadig klarere frem. Vi forsvinner i solnedgangen. Det store bakteppet er individualismens seier over kollektivet, individualiseringen som gj\u00f8r oss sterkere og tydeligere som enkeltpersoner, men som ogs\u00e5 kan gj\u00f8re oss mer s\u00e5rbare.", "Vi kan mimre om fellesskapet og solidariteten, og som Odd B\u00f8rretzen lure p\u00e5 hvor Einar Gerhardsen ble av, sammen med alle anorakkene. Vi kan kritisere glasurgenerasjonen for \u00e5 v\u00e6re en gjeng bortskjemte unger med altfor store ego. De er fremtidens sjefer, m\u00f8dre og fedre.", "Det forsvunne Vi er et resultat av en lang utvikling i arbeids- og samfunnslivet. Denne utviklingen har noen positive sider. En person som sier \u00abJeg har og jeg vil\u00bb p\u00e5 jobben, virker som en ansvarlig og selvstendig person, som vil gj\u00f8re en best mulig jobb. Det kan v\u00e6re bra for den videre karrieren, men kan ogs\u00e5 komme virksomheten til gode.", "Som forbrukere vil vi ha jevnbyrdige relasjoner . Vi vil ha full oppmerksomhet om oss selv og den varen eller tjenesten vi er ute etter. F\u00e5r vi ikke det, g\u00e5r vi bare til konkurrenten. Dem er det mange av i et samfunn som dyrker valgfriheten. Vi krever \u00e5 bli m\u00f8tt av en person, ikke et diffust vi.", "Den som skal gj\u00f8re jobben, kan ikke gjemme seg i kollektivet. Det er min innsats som teller, det gj\u00f8r arbeidet utfordrende og spennende. N\u00e5r det er din egen kunnskap, kompetanse og egenskaper som er arbeidsressursen, blir du sv\u00e6rt synlig, men ogs\u00e5 s\u00e5rbar. Det blir lettere \u00e5 f\u00f8le at man kommer til kort som person enn det var for den som stod ved samleb\u00e5ndet.", "Lojalitetsb\u00e5nd til arbeidsplassen svekkes, kanskje ogs\u00e5 til kolleger. S\u00e6rlig i nye n\u00e6ringer er det blitt mindre vanlig \u00e5 fagorganisere seg. Vi f\u00e5r medarbeidere som setter sine egne behov foran alle andres. Det er ikke lenger sp\u00f8rsm\u00e5l om hva jeg kan gj\u00f8re for bedriften, men hva bedriften kan gj\u00f8re for meg, med en omskrivning av en ber\u00f8mt uttalelse av president John F. Kennedy.", "Den nye typen selvhevdende, ofte ambisi\u00f8se og dyktige medarbeidere, er en stor utfordring for arbeidsgiverne.", "De unge vet hva de er verdt, de stiller krav og vil ha tilbakemeldinger og utfordringer. De vil ha alt tilrettelagt for seg. - De kan v\u00e6re krevende inntil det irriterende, skriver en forsker i boka \u00abKompetansegullet @ det nye arbeidsliv\u00bb.", "Det er kunnskapssamfunnet og den teknologiske utviklingen som har gitt oss denne nye typen medarbeidere. De krever \u00e5 bli verdsatt som skolerte, selvstendige og unike individer. De er kompetansegullet, v\u00e5r tids gullunger .", "De er sin egen merkevare, og selger sin hjerne og engasjement til arbeidsgiveren. De livslange arbeidsforhold er snart en saga blott. N\u00e5r anledningen byr seg, hopper gullungene over til konkurrenten, hvis de f\u00e5r bedre betingelser der. En dansk unders\u00f8kelse viste at ungdom mellom 18-27 \u00e5r hadde \u00e9n stor interesse - sin egen personlige utvikling.", "De vil gj\u00f8re karriere. Da teller bare hva jeg er god for, hvordan jeg blir oppfattet, hva jeg f\u00e5r de andre til \u00e5 gj\u00f8re. Den jobben mine medarbeidere gj\u00f8r, den gj\u00f8r de for meg. Det er ikke n\u00f8dvendigvis en bevisst tanke hos den dyktige gullungen, men den ligger under som en premiss for mye av det som skjer i arbeidslivet.", "Som eldre medarbeidere reagerer vi p\u00e5 slikt. Vi identifiserer oss gjerne med arbeidsplassen v\u00e5r, og vi har kanskje jobbet der s\u00e5 lenge at vi knapt t\u00f8r innr\u00f8mme det overfor v\u00e5re unge, mobile kolleger. Vi vil gjerne gj\u00f8re jobben s\u00e5 godt som mulig, ikke av lojalitet til sjefen, men for den virksomheten vi er en del av. Vi reagerer mot \u00e5 bli redskaper for ambisi\u00f8se mennesker, og stritter imot \u00e5 bli steiner de st\u00e5r p\u00e5 for \u00e5 n\u00e5 sine egne m\u00e5l.", "Men det finnes krefter mot jeg-str\u00f8mmen . Hvem har vel h\u00f8rt en bl\u00e5kledd Rema-mann si: - JEG har ikke bananer! Der i g\u00e5rden heter det vi, og det kommer av seg selv, i f\u00f8lge en Rema-leder uten tittel. - Vi jobber jo med lag\u00e5nd og vi-f\u00f8lelse. Det er kjeden blitt stor p\u00e5.", "Rosenborg har gjort samhandling til sin styrke, her gjelder det \u00e5 spille hverandre god. I flere bransjer er teamarbeid og \u00e5pne l\u00f8sninger i skuddet. Vi skal samarbeide, og det skal samtidig v\u00e6re plass for at enkeltindividet kan utfolde seg.", "Vi kj\u00f8pte den buksa jenta med den bare navlen fant frem. Og her sitter jeg og skriver. Det store VI er forsvunnet ogs\u00e5", "fra spaltene. N\u00e5 er vi jeg, alle sammen ."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "c80cdae3057d50b948983ea44b716c0afaa7fbf0626602404557624977f8b9b1"}, {"field": "createtime", "value": "2017-04-04T10:49:40.000Z"}, {"field": "description", "value": "Hun m\u00e5ler oss med blikket, avgir et profesjonelt smil og sier: - Jeg har noen bukser som kan passe."}, {"field": "dominantimage", "value": "http://www.adressa.no/incoming/article1077659.ece5/ALTERNATES/w980-default/ver2%20jano-1402"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c888edfee220444f63e8314f23bfb391dd4809c9.jpg?597e5d3a"}, {"field": "dominantthumbnaildimensions", "value": "300x169"}, {"field": "heading", "value": "Det heter ikke vi n\u00e5 lenger -adressa.no"}, {"field": "id", "value": "c888edfee220444f63e8314f23bfb391dd4809c9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "careers"}, {"field": "kw-concept", "value": ["unge", "lenger", "jobb", "person", "medarbeidere", "heter", "kl\u00e6r"]}, {"field": "kw-entity", "value": ["kompetansegullet", "halldis moren vesaas", "rema", "tung"]}, {"field": "kw-pageclass", "value": "article"}, {"field": "kw-person", "value": ["john f. kennedy", "odd b\u00f8rretzen", "einar gerhardsen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1077659.ece5/ALTERNATES/w980-default/ver2%20jano-1402"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det heter ikke vi n\u00e5 lenger"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article29267.ece"}, {"field": "pageclass", "value": ["article"]}, {"field": "publishtime", "value": "2004-02-13T21:29:31.000Z"}, {"field": "recs-articleid", "value": "2513522"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2004-02-13T21:29:31.000Z"}, {"field": "recs-rawtitle", "value": "Det heter ikke vi n\u00e5 lenger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Hun m\u00e5ler oss med blikket, avgir et profesjonelt smil og sier: - Jeg har noen bukser som kan passe."}, {"field": "thumbnail", "value": "http://content-thumbnail.cxpublic.com/content/thumbnail200x150/c888edfee220444f63e8314f23bfb391dd4809c9.jpg?597e5d3a"}, {"field": "thumbnailfullheightdimensions", "value": "200x1316"}, {"field": "timestamp", "value": "2017-07-30T22:27:06.000Z"}, {"field": "title", "value": "Det heter ikke vi n\u00e5 lenger"}, {"field": "url", "value": "http://www.adressa.no/nyheter/innenriks/article29267.ece"}, {"field": "urlhash", "value": "c888edfee220444f63e8314f23bfb391dd4809c9"}], "score": 0.5474019, "siteId": "9222270286501375973", "id": "c888edfee220444f63e8314f23bfb391dd4809c9"}

