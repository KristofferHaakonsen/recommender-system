{"fields": [{"field": "modifiedtime", "type": "time", "value": "2017-03-23T13:53:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Stue", "M\u00f8bler", "Hjemme hos", "Interi\u00f8r", "Natur", "Bolig"]}, {"field": "author", "value": "kjersti busterud"}, {"field": "body", "value": ["Saken oppdateres.", "\u2013 I utgangspunktet var jeg skeptisk til \u00e5 bygge et hus i betong, men arkitekten overtalte meg. Jeg angrer ikke, sier Helen Ditlev-Simonsen.", "Sammen med d\u00f8trene Nora (15) og Marthe (12) har hun f\u00e5tt et nytt hjem i betong og massivtre p\u00e5 familiens tradisjonsrike tomt p\u00e5 Snar\u00f8ya i B\u00e6rum.", "\u2013 Betongmaterialet gj\u00f8r at det er behagelig temperatur her selv n\u00e5r solen st\u00e5r p\u00e5 om sommeren. Med barn og hund er det dessuten praktisk at man ikke ser at gulvet er m\u00f8kkete, smiler hun.", "Husets f\u00f8rste etasje best\u00e5r av prefabrikkerte betongelementer. Andre etasje best\u00e5r av elementer av massivtre.", "\u2013 Materialene som er brukt er varige, vedlikeholdsfrie og litt r\u00f8ffe, forteller Kaja Poulsen i Moseng Poulsen Arkitekter AS. Hun har tegnet huset sammen med kollega Siri Moseng.", "\u2013 De ulike elementene er heist p\u00e5 plass p\u00e5 stedet som et byggesett. Det gjorde det mulig \u00e5 f\u00e5 huset raskt p\u00e5 plass, sier hun.", "I f\u00f8rste etasje er det betong b\u00e5de inn- og utvendig. Betongveggene er iblandet sm\u00e5 marmorsteiner, som gir et fint spill i veggene.", "I andre etasje er massivtreelementene synlige innvendig, mens huset utvendig er kledd i malmfuru.", "En gang sto det bare et sommerhus mellom furuene p\u00e5 den store strandtomten, der Ditlev-Simonsen tilbrakte mye tid i barndommen.", "N\u00e5 er sommerhuset revet, og familieeiendommen har gitt rom for hele fem hus.", "\u2013 De f\u00f8rste tegningene av huset ble laget for over ti \u00e5r siden, men p\u00e5 grunn av masse restriksjoner for tomten tok det lang tid \u00e5 f\u00e5 byggetillatelse, forteller hun.", "Fordelen med ventetiden var at broren som hadde f\u00e5tt tomten ved siden av, ogs\u00e5 hadde blitt klar for \u00e5 bygge.", "Det samme arkitektfirmaet ble engasjert, og de to husene ble bygget samtidig, noe som sparte familiene for b\u00e5de arbeid og penger.", "\u2013 Selv om vi har brukt samme arkitekt, er det to veldig ulike hus. Jeg \u00f8nsket meg et mer naturlig preg, forteller hun.", "For \u00e5 f\u00e5 et naturlig uttrykk i f\u00f8rste etasje, er betongelementene lunet ned med treverk i himling og p\u00e5 d\u00f8rer.", "I tegneprosessen har b\u00e5de sommerhuset og barndomshjemmet v\u00e6rt viktige referanser.", "\u2013 Ideen til badet kommer fra sommerhuset. Der hadde vi et badekar som var senket ned i gulvet og mye naturlig lys inn. Ideen til skyved\u00f8rene mellom stue og kj\u00f8kkenet er fra barndomshjemmet, der hadde vi ogs\u00e5 skyved\u00f8rer. Jeg liker \u00e5 kunne lese i ro og fred p\u00e5 kj\u00f8kkenet mens barna ser p\u00e5 TV, sier Ditlev-Simonsen.", "I tillegg til noen av de arkitektoniske elementene er ogs\u00e5 mange av m\u00f8blene hentet fra sommerhuset.", "\u2013 Spisebordet og -stolene er derfra. Det samme er mange av bildene, gyngestolen, dobbeltsengen og hagem\u00f8blene foran huset. Jeg liker \u00e5 blande gammelt og nytt, alt bortsett fra sofaen er enten arvet eller kj\u00f8pt brukt, forteller hun.", "I tillegg til \u00e5 v\u00e6re involvert i tegningen av huset, har hun ogs\u00e5 engasjert seg i byggingen.", "\u2013 Jeg har gjort det jeg kan: Alt fra \u00e5 slipe vegger, impregnere gulv og olje treverk til \u00e5 kj\u00f8re s\u00f8ppel. Jeg \u00f8nsket \u00e5 ha et eierforhold til prosjektet, sier hun.", "Huset ligger p\u00e5 en h\u00f8y rygg med utsikt over Oslofjorden, og arkitektene brukte mye tid p\u00e5 hvor p\u00e5 tomten de skulle plassere bygget.", "\u2013 Mellom huset og veien ligger det en bitte liten kolle som vi har v\u00e6rt opptatt av \u00e5 bevare. Den skjermer mot innsyn, sier Poulsen.", "\u2013 I tillegg har det selvf\u00f8lgelig v\u00e6rt viktig \u00e5 utnytte utsikten. P\u00e5 fremsiden av huset er det store folded\u00f8rer ut til en uteplass med utsikt og formiddagssol. Utsikten er fors\u00f8kt bevart ogs\u00e5 p\u00e5 uteplassen p\u00e5 den andre siden av huset ved at store vinduer gir utsikt gjennom huset, forklarer hun.", "Huseieren har v\u00e6rt opptatt av \u00e5 bevare en del av den opprinnelige vegetasjonen. Derfor begrenser furutr\u00e6rne litt av utsikten.", "\u2013 Det er mange som kommenterer dem: Hvorfor hugger du ikke ned de tr\u00e6rne? Men jeg synes det er viktig at tomten fortsatt har litt preg av den furuskogen som en gang var her, sier hun.", "Selv om brorens hus st\u00e5r tett ved, er det uaktuelt \u00e5 bygge noen tujahekk mellom.", "\u2013 Vi har funnet sm\u00e5 busker og tr\u00e6r p\u00e5 tomten som vi har plantet p\u00e5 grensen mellom oss. Det kommer til \u00e5 ta \u00e5revis f\u00f8r de skjermer mot innsyn, men vi \u00f8nsker ikke \u00e5 bringe nye arter inn i vegetasjonen, sier hun.", "F\u00f8r familien flyttet inn i sitt nye hus bodde de i en leilighet p\u00e5 75 kvadratmeter, og Ditlev-Simonsen \u00f8nsket en n\u00f8ktern st\u00f8rrelse p\u00e5 huset.", "\u2013 Jeg ville ha et hus hvor alle rommene er i bruk. Hele huset er p\u00e5 180 kvadratmeter, og underveis i prosessen fant jeg ut at vi ikke trengte hele arealet selv, s\u00e5 vi fikk tegnet inn en hybel, forteller hun.", "Hennes arkitekttegnede hus har f\u00e5tt b\u00e5de ros og oppmerksomhet. I fjor ble det plukket ut til arkitekturbiennalen i Venezia , og ble skrevet om i The Wall Street Journal. Det har ogs\u00e5 vunnet B\u00e6rum kommunes arkitekturpris.", "Selv er Ditlev-Simonsen veldig forn\u00f8yd b\u00e5de med huset og med \u00e5 bo med familie p\u00e5 alle kanter.", "\u2013 Barn og hunder l\u00f8per inn og ut hos hverandre. Men vi har laget noen regler: Vi voksne g\u00e5r ikke p\u00e5 bes\u00f8k uten \u00e5 ringe f\u00f8rst, sier hun.", "Huset p\u00e5 Snar\u00f8ya vant B\u00e6rum kommunes arkitekturpris for 2015. Dette var juryens begrunnelse:", "\u00abBoligen har en klar og synlig karakter med s\u00e6rpreget materialbruk. Den murte f\u00f8rsteetasjen har fine overganger mellom ute og inne. Fallende terreng og vid utsikt mot \u00f8st, og stillferdig og intimt mot vest. F\u00f8rste etasjes harde flater er godt balansert mot treverket i andre etasjes interi\u00f8r og eksteri\u00f8r. De umalte treflatene og den gjennomarbeidede detaljeringen gir et nesten tilbakeskuende preg, men f\u00f8rst og fremst sjeldent gode bokvaliteter.\u00bb", "Liker du \u00e5 lese og se andres hjem og interi\u00f8r? F\u00f8lg taggen \u00abhjemme hos\u00bb som du ser nederst i artikkelen her, og bli varslet hver gang vi publiserer en ny artikkel!"]}, {"field": "category0", "value": "bolig"}, {"field": "contenthash", "value": "16a0c5ab5b959fa725f2bd11766f8291fc220e72eadc47b8affe7469ea292503"}, {"field": "createtime", "value": "2017-03-15T12:30:47.000Z"}, {"field": "description", "value": "Tomten til det gamle sommerhuset har gitt rom for et hus utenom det vanlige."}, {"field": "heading", "value": ["Familiens hus har f\u00e5tt internasjonal oppmerksomhet og kommunens arkitekturpris -adressa.no", "Familieeiendom", "Nostalgiske elementer", "Utsikt gjennom huset", "Prisbel\u00f8nnet hjem", "Juryens uttalelse"]}, {"field": "id", "value": "37668c2b9fd4e46f091d5e9a4dd4909b471cbc65"}, {"field": "keyword", "value": ["Stue", "M\u00f8bler", "Hjemme hos", "Interi\u00f8r", "Natur", "Bolig"]}, {"field": "keywords", "value": "Stue,M\u00f8bler,Hjemme hos,Interi\u00f8r,Natur,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "moseng poulsen arkitekter as"}, {"field": "kw-concept", "value": ["kommunes arkitekturpris", "hus"]}, {"field": "kw-entity", "value": ["poulsen", "the wall street journal", "snar\u00f8ya", "marthe"]}, {"field": "kw-location", "value": ["oslofjorden", "b\u00e6rum", "venezia", "nora"]}, {"field": "kw-pageclass", "value": "article"}, {"field": "kw-person", "value": ["helen ditlev-simonsen", "kaja poulsen", "siri moseng"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6f7123b4-feb5-4b4d-98fd-8bb452ef1081?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familiens hus har f\u00e5tt internasjonal oppmerksomhet og kommunens arkitekturpris"}, {"field": "og-type", "value": "article"}, {"field": "og-url", "value": "http://www.adressa.no/bolig/Familiens-hus-har-fatt-internasjonal-oppmerksomhet-og-kommunens-arkitekturpris-9836b.html"}, {"field": "pageclass", "value": ["article"]}, {"field": "publishtime", "value": "2017-03-15T08:00:00.000Z"}, {"field": "recs-articleid", "value": "9836"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-03-15T08:00:00.000Z"}, {"field": "recs-rawtitle", "value": "Familiens hus har f\u00e5tt internasjonal oppmerksomhet og kommunens arkitekturpris -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Tomten til det gamle sommerhuset har gitt rom for et hus utenom det vanlige."}, {"field": "thumbnail", "value": "http://content-thumbnail.cxpublic.com/content/thumbnail200x150/37668c2b9fd4e46f091d5e9a4dd4909b471cbc65.jpg?59909364"}, {"field": "thumbnailfullheightdimensions", "value": "200x2477"}, {"field": "timestamp", "value": "2017-08-13T17:59:00.000Z"}, {"field": "title", "value": "Familiens hus har f\u00e5tt internasjonal oppmerksomhet og kommunens arkitekturpris"}, {"field": "url", "value": "http://www.adressa.no/bolig/Familiens-hus-har-fatt-internasjonal-oppmerksomhet-og-kommunens-arkitekturpris-9836b.html"}, {"field": "urlhash", "value": "37668c2b9fd4e46f091d5e9a4dd4909b471cbc65"}], "score": 0.85675687, "siteId": "9222270286501375973", "id": "37668c2b9fd4e46f091d5e9a4dd4909b471cbc65"}

