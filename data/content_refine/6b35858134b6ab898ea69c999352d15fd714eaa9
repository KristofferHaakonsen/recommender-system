{"fields": [{"field": "modifiedtime", "type": "time", "value": "2013-08-26T07:04:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "baba danyagiri. sosionom"}, {"field": "body", "value": ["Saken oppdateres.", "Egentlig kom det ikke som et sjokk! En som har kjent meg helt siden jeg kom til Norge, forventet seg kanskje de samme holdninger og atferd av sin gamle gode venn.", "Spr\u00e5k er et verkt\u00f8y vi mennesker bruker for \u00e5 organisere eller \u00e5 kategorisere erfaringene v\u00e5re og verden rundt oss. Ulike spr\u00e5k organiserer det meningsb\u00e6rende p\u00e5 ulike m\u00e5ter og i ulik rekkef\u00f8lge. M\u00e5ten det norske spr\u00e5ket er bygd p\u00e5 kan oppleves som en utfordring. For ikke \u00e5 snakke om alle lydene og alle gestikuleringene som er annerledes enn det en kanskje er vant med fra sitt opprinnelige hjemland. Jeg husker forstsatt hvor vanskelig det var \u00e5 forholde seg til den direkte saksorienterte m\u00e5ten man kommuniserte p\u00e5 i Norge. Fra Ghana var jeg vant til at det kan oppfattes som respektl\u00f8st \u00e5 v\u00e6re for \u00e5pen og direkte.", "Gamle matvaner m\u00e5 ogs\u00e5 endres til fordel for nye. Det var en stor utfordring \u00e5 venne meg til norsk mat. I dag spiser jeg stortsett alt, men til \u00e5 begynne med lagde jeg ghanesisk mat. Under et bes\u00f8k i Ghana, fikk jeg f\u00f8lgende sp\u00f8rsm\u00e5l fra et familiemedlem: \u00abHva slags mat spiser du egentlig i Norge?\u00bb Han spurte fordi han hadde registrert en endring av kroppslukta. Han var overbevist om at min f\u00f8r krydrede kroppslukt hadde forvandlet seg til en kroppslukt av melkeprodukter. Jeg hadde aldri tenkt over slike endringer.", "Nye samsvarsformer m\u00e5 ogs\u00e5 l\u00e6res. Det gjelder \u00e5 tilpasse seg etter hvilken setting en befinner seg i forhold til atferd til enhver tid. For utenforst\u00e5ende kan det oppleves som h\u00f8yt st\u00f8yniv\u00e5 i en del afrikanske milj\u00f8er. Det er ikke uvanlig at det snakkes h\u00f8yt og at det er h\u00f8y latter n\u00e5r hum\u00f8ret er p\u00e5 topp. I samv\u00e6r med \u00ab nordmenn\u00bb b\u00f8r st\u00f8yniv\u00e5et dempes noe.", "N\u00e5r en m\u00f8ter utfordringer kan en lett falle for fristelsen til \u00e5 generalisere. Dette eksempelet er fra Aftenposten: \u00abDu skj\u00f8nner, nordmenn er sky \u2013 de er faktisk nesten som en elg. De l\u00f8per sin vei hvis man gj\u00f8r en fremmed eller uventet bevegelse eller reagerer p\u00e5 m\u00e5ter de ikke er vant til. I de fleste land l\u00f8se man problemer ved \u00e5 konfrontere og kommunisere dem til andre. Men her i Norge g\u00e5r man i skogen\u00bb. Jeg er helt sikker p\u00e5 at sv\u00e6rt mange ikke kjenner seg igjen i dette eksempelet, men slik dannes det myter..", "Vi pleier \u00e5 feire nasjonaldagen i det ghanesiske milj\u00f8et med forskjellige festligheter med mat, musikk og dans. Jeg har brukt den ghanesiske nasjonaldrakta b\u00e5de i feiring av nasjonaldagen og 17. mai. Jeg ser ingen motsetninger, 17. mai skal v\u00e6re for alle som bor i Norge. Det er viktig \u00e5 f\u00f8le tilh\u00f8righet, en kan b\u00e6re det norske flagget, eller flagg fra opprinnelig hjemland. Det viktigste er \u00e5 delta og \u00e5 markere denne spesielle dagen.", "For de aller fleste vil klima ogs\u00e5 v\u00e6re en utfordring. Personlig hadde jeg ikke et begrep om sn\u00f8 da den f\u00f8rste sn\u00f8en daltet ned. Gjennom \u00e5rene har jeg funnet ut at vinterkulden bidrar til mindre samspill mellom folk. Vi bli alle preget av kulden. Hvem har egentlig lyst \u00e5 stoppe for en hyggelig samtale n\u00e5r kroppstemperaturen er dalende?", "Etter flere \u00e5r i Norge har jeg adoptert den \u00abnorske\u00bb m\u00e5ten \u00e5 feire jul. Jeg har l\u00e6rt meg \u00e5 spise b\u00e5de ribbe og pinnekj\u00f8tt. Som sv\u00e6rt mange er jeg ogs\u00e5 opptatt av julegaver. Min tokulturelle bakgrunn gj\u00f8r at jul feires \u00abto ganger\u00bb. F\u00f8rst p\u00e5 den \u00abnorske m\u00e5ten\u00bb og deretter p\u00e5 ghanesisk vis. Julefeiringen har blitt til en god tradisjon i det afrikanske milj\u00f8et i form av forskjellige sosiale sammenkomster. Stemningen pleier \u00e5 v\u00e6re magisk, med afrikansk mat, dans, og musikk.", "Det er helt naturlig at holdninger, verdier og normer en har tatt med seg, endrer seg n\u00e5r en flytter til et nytt samfunn. Enkelte vil opplever dette som en naturlig prosess, mens andre vil opplever det som skremmende. Selv etter mange \u00e5r i det nye landet, kan det oppleves som vanskelig for enkelte \u00e5 forholde seg til b\u00e5de samv\u00e6rs- og kommunikasjonskoder. Da kan sp\u00f8rsm\u00e5l om hvor en egentlig h\u00f8rer hjemme dukke opp. Personlig ser jeg ikke problemer i det \u00e5 pendle mellom to kulturer. Kunsten ligger i \u00e5 finne en balanse mellom begge kulturer og \u00e5 trekke veksler p\u00e5 de positive elementene fra hver kultur.", "b-danya@online.no"]}, {"field": "category0", "value": "meninger"}, {"field": "contenthash", "value": "60c0b114606d5e9c128e1d00d863ff76b1a3c01e2025b4fc874b2251d101148a"}, {"field": "createtime", "value": "2016-08-26T17:21:38.000Z"}, {"field": "description", "value": "Under en sosial sammenkomst fikk jeg denne kommentaren fra en tidligere bekjent: \u00abBaba, du er ikke til \u00e5 kjenne igjen, du har rett og slett blitt fornorska\u00bb."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b35858134b6ab898ea69c999352d15fd714eaa9.jpg?59898abc"}, {"field": "dominantthumbnaildimensions", "value": "256x256"}, {"field": "heading", "value": "Kulturpendler -adressa.no"}, {"field": "id", "value": "6b35858134b6ab898ea69c999352d15fd714eaa9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["oppleves", "mat", "vant", "norsk", "m\u00e5ten", "feire", "endrer", "opprinnelig hjemland", "utfordring", "egentlig", "afrikanske milj\u00f8er", "ghanesisk", "sosial sammenkomst"]}, {"field": "kw-entity", "value": "aftenposten"}, {"field": "kw-location", "value": ["norge", "ghana"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kulturpendler"}, {"field": "og-type", "value": "article"}, {"field": "og-url", "value": "http://www.adressa.no/meninger/article8162679.ece"}, {"field": "pageclass", "value": ["article"]}, {"field": "publishtime", "value": "2013-08-26T04:00:00.000Z"}, {"field": "recs-articleid", "value": "8162679"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-08-26T04:00:00.000Z"}, {"field": "recs-rawtitle", "value": "Kulturpendler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Under en sosial sammenkomst fikk jeg denne kommentaren fra en tidligere bekjent: \u00abBaba, du er ikke til \u00e5 kjenne igjen, du har rett og slett blitt fornorska\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/6b35858134b6ab898ea69c999352d15fd714eaa9.jpg?59898abc"}, {"field": "thumbnailfullheightdimensions", "value": "200x1122"}, {"field": "timestamp", "value": "2017-08-08T09:56:12.000Z"}, {"field": "title", "value": "Kulturpendler"}, {"field": "url", "value": "http://www.adressa.no/meninger/article8162679.ece"}, {"field": "urlhash", "value": "6b35858134b6ab898ea69c999352d15fd714eaa9"}], "score": 0.74476415, "siteId": "9222270286501375973", "id": "6b35858134b6ab898ea69c999352d15fd714eaa9"}

