{"fields": [{"field": "modifiedtime", "type": "time", "value": "2016-05-11T10:22:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "I 2013 fikk en amerikansk studie stor oppmerksomhet i norske og utenlandske medier . Den konkluderte med at de som hadde en kroppsmasseindeks (BMI) p\u00e5 25-30, tilsvarende overvekt, lever lenger enn normalvektige (BMI 18,5-25) .", "Studien viste ogs\u00e5 at personer med lett fedme ikke hadde h\u00f8yere risiko for tidlig d\u00f8d enn normalvektige, og at bare personer med sykelig fedme (BMI \u226535) hadde \u00f8kt risiko for tidlig d\u00f8d.", "Har du pr\u00f8vd dette?", "30 millioner deltakereStudien fikk en del kritikk , og et forskerteam hovedsakelig fra NTNU i Trondheim bestemte seg for \u00e5 gj\u00f8re en ny, st\u00f8rre studie p\u00e5 temaet. Denne ble nylig publisert i det prestisjetunge tidsskriftetBritish Medical Journal . Der ble den ogs\u00e5 kommentert p\u00e5 lederplass .", "Studien viste at friske ikke-r\u00f8ykere har lavest risiko for tidlig d\u00f8d dersom de har en BMI mellom 20 og 24. \u2014 V\u00e5r studie knuser myten om at overvektige lever lenger enn normalvektige. Funnene v\u00e5re viser at BMI som tilsvarerovervekt og fedme \u00f8ker risikoen for \u00e5 d\u00f8 tidlig, sier f\u00f8rsteforfatter Dagfinn Aune.", "De analyserte 230 studier med til sammen 30 millioner deltakere. Av disse d\u00f8de 3,7 millioner i l\u00f8pet av oppf\u00f8lgingsperioden. Dette er mer enn ti gangerflere deltakere og d\u00f8dsfall enn i den amerikanske unders\u00f8kelsen.", "Skal du regne ut din BMI, gj\u00f8r du slik:", "BMI = vekt(kg) /h\u00f8yde(m)2Har du BMI under 18,5, er du undervektig. Fra 18,5-24,9 regnes som normalvekt, 25-29,9 som overvekt, 30-34,9 som fedme grad 1, 35-39,9 som fedme grad 2, og over 40 fedme grad 3.", "En person med vekt 65 kg og h\u00f8yde 175 cm, vil dermed ha en BMI p\u00e5 65/(1,75x1,75) =21,22. Alts\u00e5 normalvektig.", "Vis fakta", "I Aune og kollegaenes analyser av heledatamaterialet, var en BMI p\u00e5 25 forbundet med den laveste d\u00f8deligheten. Men da de gjorde ytterligere analyser, fikk de andre resultater:", "Da de fjernet alle som har r\u00f8ykt i l\u00f8pet av livet fra analysene, var risikoen for tidlig d\u00f8d lavest ved en BMI p\u00e5 23\u201324. * Da de ogs\u00e5 fjernet alle som hadde kronisk sykdom da dataene ble hentetinn, var risikoen lavest for personer med en BMI p\u00e5 22\u201323. * Hvis man kun inkluderte de studiene med lang oppf\u00f8lgingstid, kunne friske ikke-r\u00f8ykere med en BMI p\u00e5 20\u201322 regne med \u00e5 leve lengst.", "Slik forklarer Aune noen av grunnene til at BMIen sank da de gjorde de nye analysene:", "\u2013 R\u00f8ykere har en sterk \u00f8kning i b\u00e5de sykelighet og d\u00f8delighet fra mer enn 30 ulike sykdommer enn ikke-r\u00f8ykere. Samtidig har de generelt lavere BMI enn ikke-r\u00f8ykere. Kronisk sykdom kan f\u00f8re til plutselig vektnedgang, samtidig som kronisk syke har \u00f8kt d\u00f8dsrisiko. Dette kan ogs\u00e5 p\u00e5virke resultatene, sier Aune.", "Han mener det er n\u00f8dvendig \u00e5 ekskludere r\u00f8ykerne og de som allerede er syke fra analysene for \u00e5 f\u00e5 p\u00e5litelige resultater.", "- Hvordan vet dere at det ikke er andre ting enn BMI som p\u00e5virker d\u00f8deligheten i metaanalysen deres?", "\u2014 Vi gjorde undergruppeanalyser for \u00e5 se om studiene hadde justert for andre potensielle risikofaktorer som alder, utdanning, sosio\u00f8konomisk status, alkohol, fysisk aktivitet, kostholdsm\u00f8nster, inntak av fett, og frukt og gr\u00f8nnsaker. Det viste seg \u00e5 v\u00e6re liten forskjell i resultatene om studiene hadde justert eller ikke for disse faktorene, sier Aune.", "Det som hadde mest innvirkning var om de hadde justert for r\u00f8ykestatus, antall sigaretter per dag, eller hvor lenge det var siden de hadde sluttet \u00e5 r\u00f8yke.", "\u2014 Veldig god studieJ\u00f8ran Hjelmes\u00e6th har lest Aune og kollegaenes studie. Han er leder ved Senter for sykelig overvekt i Helse S\u00f8r-\u00d8st ved Sykehuset i Vestfold, og professor ved Universitet i Oslo.", "\u2014 Det er en av de st\u00f8rste studiene som er gjort p\u00e5 dette. Den var veldig god, og det er morsomt at det er nordmenn som gj\u00f8r det i et s\u00e5 anerkjent tidskrift, sier Hjelmes\u00e6th.", "Han mener de gj\u00f8r lurt i \u00e5 justere for r\u00f8yking og kronisk sykdom. Samtidig p\u00e5peker han at alle slike studier har en svakhet:", "\u2014 Selv om man vet at lavere BMI gir lavere d\u00f8delighet, s\u00e5 har man ikke bevis for at BMIen er \u00e5rsaken. Det kan like gjerne skyldes at de er bedre utdannet, spiser sunnere, er mer fysisk aktive, eksempelvis, sier Hjelmes\u00e6th.", "Aune sier dette om det Hjelmes\u00e6th p\u00e5peker:", "\u2014 Selv om v\u00e5r studie ikke kan si noe om de underliggende mekanismene, er det mange andre studier som har unders\u00f8kt dette. Det er blant annet vist sammenhenger mellom overvekt/fedme og kolesterolniv\u00e5, triglyserider,blodtrykk, inflammasjon, insulinresistens og hormonelle endringer som kan forklare \u00f8kt risiko b\u00e5de for hjertesykdom, slag og enkelte kreftformer, sier Aune.", "H\u00f8yere BMI hos eldreI en tidligere norsk studie p\u00e5 BMI og d\u00f8delighet hos eldre personer over 65 \u00e5r , fant man lavest d\u00f8delighet hos dem med moderat overvekt, alts\u00e5 BMI mellom 25 og 27 hos menn og 25 og 30 hos kvinner.", "\u2014 Det kan v\u00e6re flere mulige forklaringer p\u00e5 at dette er noe forskjellig hos eldre. Det kan b\u00e5de v\u00e6re slik at de som allerede er blitt over 65 \u00e5r t\u00e5ler overvekt bedre. En annen forklaring kan v\u00e6re at det tar lang tid f\u00f8r helseskader av overvekt utvikler seg. Eldre har naturlig nok kortere forventet levetid og dermed utgj\u00f8r ikke moderat overvekt noen stor risiko for denne gruppen, sier studiens f\u00f8rsteforfatter, Jan-Magnus Kvamme.", "Han er seksjonsoverlege ved Medisinsk klinikk ved Universitetssykehuset Nord-Norge (UNN) og f\u00f8rsteamanuensis ved Norges Arktiske Universitet (UiT).", "BMI har f\u00e5tt kritikk fordi det ikke tar hensyn til muskulatur, beinmasse og fettmasse. Enkelte har ogs\u00e5 ment at det fungerer d\u00e5rlig p\u00e5 h\u00f8ye og lave mennesker.", "Aune sier dette om BMI som m\u00e5l p\u00e5 fedme:", "\u2013Fordi BMI ikke skiller mellom muskelmasse og fett, er det ikke et perfekt m\u00e5l p\u00e5 fedme. For eksempel kan kroppsbyggere ha h\u00f8y BMI, men likevel lav fettprosent. Men for de aller fleste er det en klar sammenheng mellom BMI og fettprosent, sier Aune.", "Advarer mot BMI-hysteri: - Jeg ville trolig v\u00e6rt sykelig tynn", "Hos eldre kan BMI v\u00e6re en d\u00e5rligere mark\u00f8r for fettprosenten. Dette skyldes at man f\u00e5r h\u00f8yere risiko for \u00e5 g\u00e5 ned i vekt, tape muskelmasse og bli syk jo eldre man blir. Da kan det v\u00e6re smart \u00e5 i tillegg m\u00e5le midjeomkretsen eller midje-til-hofte ratio, sier Aune.", "Svakheter: Ikke alle studiene ble inkludert i analysen av ikke-r\u00f8ykere fordi de ikke rapporterte data stratifisert for r\u00f8yking. Imidlertid var studiene som rapporterte data stratifisert for r\u00f8yking sv\u00e6rt store, og inkluderte ca. to-tredjedelerav det totale antallet d\u00f8dsfall ogdeltakere. Dermed ville funnene sannsynligvis ikke v\u00e6rt veldig annerledes om de resterende studiene hadde rapportert slike data ogs\u00e5.", "De fleste studiene som har blitt publisert p\u00e5 omr\u00e5det har ikke oppdaterte data. Derfor kan vi ikke med sikkerhet si om forskjellen iresultatenen\u00e5r de blestratifisert for oppf\u00f8lgingstid er p\u00e5 grunn av prediagnostisk sykdom eller p\u00e5 grunn av en vekt\u00f8kning over tid (som ikke har blitt registrert).", "Styrker:Forskerne brukte ikke-line\u00e6re modeller for \u00e5 unders\u00f8ke sammenhengen mellom BMI og d\u00f8delighet. Dermed kunne de inkludere s\u00e5 og si alle studiene som har blitt publisert p\u00e5 omr\u00e5det. Den forrige meta-analysen, som indikerte at man levde lengst med en BMI mellom 25 og 30, inkluderte bare studier som hadde brukt WHO sine cut-off verdier for normal vekt, overvekt og fedme.", "Med 3.74 millioner d\u00f8dsfall, 30 millioner deltakere og 230 studier, hadde forskerne nesten 14 ganger s\u00e5 mange d\u00f8dsfall, mer enn ti ganger s\u00e5 mange deltakere, og mer enn dobbelt s\u00e5 mange studier som den forrige meta-analysen. De hadde ogs\u00e5 mer enn 738000 d\u00f8dsfall og nesten 10 millioner deltakere i analysen av ikke-r\u00f8ykere som er 10-14 ganger s\u00e5 mange d\u00f8dsfall og deltakeresom tidligere meta-analyser har inkludert.", "Kilde: Dagfinn Aune", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "9041e266b993ca675c23726d250fa6fb3bf5da5fd81f8474979dd8a35cf7c4f7"}, {"field": "createtime", "value": "2016-12-12T11:59:26.000Z"}, {"field": "description", "value": "Norske forskere har studert BMI og d\u00f8delighet for 30 millioner personer. \u2014 Dette knuser myten om at overvektige lever lenger, sier forsker."}, {"field": "heading", "value": ["Vil du leve lenge? Dette er den ideelle BMI -adressa.no", "R\u00f8yk og kronisk sykdom", "\u2014 Liten forskjell", "BMI som m\u00e5l"]}, {"field": "id", "value": "34e9f5acdc91ea06ef8e0bfee5153132909c6d33"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["kronisk sykdom", "lavest d\u00f8delighet", "rapporterte data stratifisert", "overvektige lever lenger", "leve lenge", "lever lenger", "\u00f8kt risiko", "studie", "millioner deltakere", "tidlig d\u00f8d", "fedme grad"]}, {"field": "kw-entity", "value": ["uit", "hjelmes\u00e6th", "senter", "sykehuset", "helse s\u00f8r-\u00f8st", "medisinsk", "norges arktiske universitet", "medical journal", "universitetssykehuset nord-norge", "universitet"]}, {"field": "kw-location", "value": ["vestfold", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["dagfinn aune", "jan-magnus kvamme"]}, {"field": "kw-sentiment", "value": "negative"}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/670d3401-d5e6-4805-8f5b-0ca3ba43e30e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny forskning: Vil du leve lenge? Dette er den ideelle BMI"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Ny-forskning-Vil-du-leve-lenge-Dette-er-den-ideelle-BMI-211343b.html"}, {"field": "pageclass", "value": ["article"]}, {"field": "publishtime", "value": "2016-05-10T18:02:06.000Z"}, {"field": "recs-articleid", "value": "211343"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-05-10T18:02:06.000Z"}, {"field": "recs-rawtitle", "value": "Ny forskning: Vil du leve lenge? Dette er den ideelle BMI -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Norske forskere har studert BMI og d\u00f8delighet for 30 millioner personer. \u2014 Dette knuser myten om at overvektige lever lenger, sier forsker."}, {"field": "thumbnail", "value": "http://content-thumbnail.cxpublic.com/content/thumbnail200x150/34e9f5acdc91ea06ef8e0bfee5153132909c6d33.jpg?59672b54"}, {"field": "thumbnailfullheightdimensions", "value": "200x1849"}, {"field": "timestamp", "value": "2017-07-13T08:12:04.000Z"}, {"field": "title", "value": "Ny forskning: Vil du leve lenge? Dette er den ideelle BMI"}, {"field": "url", "value": "http://www.adressa.no/100Sport/sprek/Ny-forskning-Vil-du-leve-lenge-Dette-er-den-ideelle-BMI-211343b.html"}, {"field": "urlhash", "value": "34e9f5acdc91ea06ef8e0bfee5153132909c6d33"}], "score": 0.7585358, "siteId": "9222270286501375973", "id": "34e9f5acdc91ea06ef8e0bfee5153132909c6d33"}

