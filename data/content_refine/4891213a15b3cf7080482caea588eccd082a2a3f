{"fields": [{"field": "modifiedtime", "type": "time", "value": "2012-04-23T09:26:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I Trondheim er det imidlertid ikke s\u00e5 stor sjanse for at s\u00f8ppellaksen skal havne i fiskediskene. Fiskegrossisten Haarberg og Larssen AS har n\u00e6rmest monopol p\u00e5 leveranse av fersk laks til byens matbutikker, og stiller h\u00f8ye kvalitetskrav. Senest tirsdag denne uken m\u00e5tte to tonn laks returneres fordi den var for mager. Bedriften mottar \u00e5rlig mellom 1000 og 1200 tonn fersk laks, og oppdrettslaksen kommer i all hovedsak fra Salmar p\u00e5 Fr\u00f8ya. Ikke ett parti sendes videre uten \u00e5 ha gjennomg\u00e5tt kvalitetssjekk. Hver kasse \u00e5pnes og kontrolleres n\u00f8ye f\u00f8r laksen sendes videre til forhandlerne.", "- En glad laks skal v\u00e6re r\u00f8d og fin i gjellene, blank og ikke for mager. Vi ser ogs\u00e5 etter skader og s\u00e5r. Er ikke fisken bra nok, sendes den tilbake til oppdretteren, forteller mottaksansvarlig Halvard Mathisen ved Haarberg og Larssen AS til Adresseavisen.", "Sendes tilbake", "Grundig kvalitetskontroll er alfa og omega for bedriftens rykte, fastsl\u00e5r kvalitetsleder Stian Horten ved Haarberg og Larssen AS.", "- Vi \u00f8delegger bare for oss selv om vi sender d\u00e5rlig fisk ut p\u00e5 markedet. Derfor er det uhyre viktig med streng kontroll, sier han.", "Og kontrollen trengs. Minst en gang i uken m\u00e5 laks sendes tilbake p\u00e5 grunn av for d\u00e5rlig kvalitet.", "- Ser vi gjentatte kvalitetsavvik hos samme leverand\u00f8r, kan vi kutte forbindelsen. Det har skjedd, sier Horten.", "At den beste oppdrettslaksen g\u00e5r til eksport, har han ingen tro p\u00e5. Haarberg og Larssen AS f\u00e5r akkurat den samme fisken som sendes ut av landet, if\u00f8lge kvalitetslederen.", "- 80 prosent av laksen vi kj\u00f8per, kommer fra eksportparti og er av s\u00e5kalt superior klasse. Men jeg kan selvsagt ikke svare for andre, vedg\u00e5r Horten.", "Vil ikke ha kvalitet", "- Kundene har seg selv \u00e5 takke for at kvalitetslaksen forsvinner ut av landet. S\u00e5nn g\u00e5r det n\u00e5r folk bare er opptatt av pris, ikke kvalitet.", "Kj\u00f8kkensjef Mikael Forselius stryker fingrene over nyfiletert, r\u00f8dt laksekj\u00f8tt. Adresseavisen har kj\u00f8pt fersk laks fra tre ulike dagligvarebutikker i Trondheim, og n\u00e5 skal den svenske kokken teste kvaliteten. De tre laksene kommer alle fra Haarberg og Larssen AS.", "- Disse to her er identiske. Veldig fin fisk, sier Forselius om laksene fra Bunnpris og Smart Club. N\u00e5r han har g\u00e5tt over fisken fra Ultra, testens billigste, rynker han lett p\u00e5 nesen.", "- Denne er helt klart lysere og mindre fast i kj\u00f8ttet. Den er mer por\u00f8s og slipper skinnet lett. Da hjelper det ikke at den koster 29 kroner kiloen, fastsl\u00e5r kokken.", "If\u00f8lge Forselius er det ikke tvil om at den beste laksen ikke havner p\u00e5 norske middagsbord. Det er v\u00e5r egen skyld, mener han.", "- Konsumentene er ikke villige til \u00e5 betale for kvalitet. Bare se p\u00e5 matbutikkenes reklamer. Alle reklamerer med \u00e5 v\u00e6re billigst, ingen med \u00e5 v\u00e6re best p\u00e5 kvalitet. Nordmenn er blitt vant til \u00e5 betale 30 kroner kiloen for fersk laks, og er blitt langt mindre kresne p\u00e5 kvaliteten, p\u00e5peker Forselius. Ved hans restaurant er det vanskelig \u00e5 f\u00e5 solgt laks til nordmenn. Det som f\u00f8r var edel vare er blitt hverdagskost.", "- I Norge har laks har g\u00e5tt fra \u00e5 v\u00e6re eksklusivt til \u00e5 bli billigfisk. Men i andre deler av verden, som i de arabiske landene og i Asia, er laks fortsatt luksus, sier han.", "Fersk er tingen", "Selv om mange velger laksekoteletter fra frysedisken, anbefaler Forselius sterkt \u00e5 sverge til fersk laks. For frossenfisk er et kapittel for seg, synes han.", "- I butikken er det umulig \u00e5 se hva som er bra og d\u00e5rlig fisk, og det finnes mye rar frossenfisk i rare pakninger. Den ser jo helt syntetisk ut, sier kokken med en mildt sagt skeptisk mine. Mer forn\u00f8yd er han n\u00e5r tre lyser\u00f8de, ferske laksefileter byr seg fram fra kj\u00f8kkenbenken foran ham. Lukten av nygrillet laks kiler behagelig i nesen.", "- Fersk laks smaker bedre, og gir ogs\u00e5 st\u00f8rre sikkerhet. Da kan du sjekke kvaliteten n\u00e5r du kj\u00f8per den, sier svensken. For det er ikke bare fiskegrossisten som b\u00f8r sjekke kvaliteten. Norske kunder m\u00e5 bli langt flinkere til \u00e5 v\u00e6re kritiske foran fiskedisken, oppfordrer Forselius.", "- I land som Italia og Frankrike er det vanlig at kundene tar, lukter og smaker p\u00e5 fisken. De bruker tid p\u00e5 handelen. Husk at det er lov \u00e5 sp\u00f8rre om kvaliteten, hvor fisken kommer fra og be om \u00e5 f\u00e5 kjenne p\u00e5 den.", "Sjekkes grundig: Laksekontroll\u00f8r Eirik Blekesaunet (til h\u00f8yre) ved Haarberg og Larssen AS har nettopp f\u00e5tt inn villaks fra John Espen Langseth (fra venstre), Petter Sm\u00e5g\u00e5rd og Edmund Haugum fra Byneset. All laks som g\u00e5r ut og inn hos bedriften, gjennomg\u00e5r grundig kontroll.Smakstest: Kj\u00f8kkensjef Mikael Forselius og assisterende kj\u00f8kkensjef Geir Barstad ved Rica Nidelven hotell var godt forn\u00f8yd med laksen Adresseavisen hadde kj\u00f8pt. Best i test: Laksen fra Smart Club falt best i smak hos kj\u00f8kkensjef Mikael Forselius ved Rica Elvehavn hotell. Samme kvalitet, ulik pris: Til tross for at laksen var fra samme leverand\u00f8r, varierte prisen med opptil 30 kroner kiloen."]}, {"field": "category0", "value": "nyheter"}, {"field": "contenthash", "value": "753c55c84057e427862b684430093913be3083de1197384cdb23a74252621988"}, {"field": "createtime", "value": "2017-05-01T04:38:22.000Z"}, {"field": "description", "value": "Er laksen slapp i fisken og lys i fargen, b\u00f8r du holde deg unna. Er du uheldig, kan laks av d\u00e5rlig klasse n\u00e5 din fiskehandler."}, {"field": "dominantimage", "value": "http://www.adressa.no/incoming/article1086346.ece5/ALTERNATES/w980-default/ver2%20Laks_250_26juni"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4891213a15b3cf7080482caea588eccd082a2a3f.jpg?59672e4c"}, {"field": "dominantthumbnaildimensions", "value": "300x169"}, {"field": "heading", "value": "Sendte to tonn i retur -adressa.no"}, {"field": "id", "value": "4891213a15b3cf7080482caea588eccd082a2a3f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "hobbies-and-interests"}, {"field": "kw-company", "value": ["haarberg og larssen as", "larssen as"]}, {"field": "kw-concept", "value": ["laks", "fersk laks"]}, {"field": "kw-entity", "value": ["smart club", "rica nidelven", "italia og frankrike", "salmar", "bunnpris og smart club", "petter sm\u00e5g\u00e5rd og edmund haugum", "adresseavisen", "byneset", "rica elvehavn", "ultra"]}, {"field": "kw-location", "value": ["fr\u00f8ya", "trondheim", "norge", "asia"]}, {"field": "kw-pageclass", "value": "article"}, {"field": "kw-person", "value": ["halvard mathisen", "mikael forselius", "petter sm\u00e5g\u00e5rd", "stian horten", "edmund haugum", "john espen langseth", "geir barstad", "eirik blekesaunet"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1086346.ece5/ALTERNATES/w980-default/ver2%20Laks_250_26juni"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sendte to tonn i retur"}, {"field": "og-type", "value": "article"}, {"field": "og-url", "value": "http://www.adressa.no/nyheter/article14474.ece"}, {"field": "pageclass", "value": ["article"]}, {"field": "publishtime", "value": "2004-06-26T05:17:29.000Z"}, {"field": "recs-articleid", "value": "2488470"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-06-26T05:17:29.000Z"}, {"field": "recs-rawtitle", "value": "Sendte to tonn i retur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Er laksen slapp i fisken og lys i fargen, b\u00f8r du holde deg unna. Er du uheldig, kan laks av d\u00e5rlig klasse n\u00e5 din fiskehandler."}, {"field": "thumbnail", "value": "http://content-thumbnail.cxpublic.com/content/thumbnail200x150/4891213a15b3cf7080482caea588eccd082a2a3f.jpg?59672e4c"}, {"field": "thumbnailfullheightdimensions", "value": "200x1019"}, {"field": "timestamp", "value": "2017-07-13T08:24:44.000Z"}, {"field": "title", "value": "Sendte to tonn i retur"}, {"field": "url", "value": "http://www.adressa.no/nyheter/article14474.ece"}, {"field": "urlhash", "value": "4891213a15b3cf7080482caea588eccd082a2a3f"}], "score": 0.55637425, "siteId": "9222270286501375973", "id": "4891213a15b3cf7080482caea588eccd082a2a3f"}

