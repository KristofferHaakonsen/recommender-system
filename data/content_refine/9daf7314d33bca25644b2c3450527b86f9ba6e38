{"fields": [{"field": "modifiedtime", "type": "time", "value": "2013-11-23T06:43:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "I 1963 manglet det to stemmer i Stortinget p\u00e5 at \u00d8rland ble med i n\u00e5v\u00e6rende Bjugn kommune. Femti \u00e5r senere er det ikke blitt enklere \u00e5 sl\u00e5 sammen de to naboene.", "N\u00e5 om dagen er det igjen full krise i ekteskapsdr\u00f8ftelsene. Lederen for styringsgruppa som forbereder en folkeavstemming, fylkesr\u00e5dmann Odd Inge Mj\u00f8en, foresl\u00e5r \u00e5 legge mesteparten av kommuneadministrasjonen til Brekstad. Dette fikk Bjugn-ordf\u00f8rer Arnfinn Astad til \u00e5 true med \u00e5 hoppe av.", "I g\u00e5r fikk vi en avklaring av Bjugn-ledelsens syn. P\u00e5 en pressekonferanse sto ordf\u00f8rer, r\u00e5dmann, varaordf\u00f8rer og opposisjonsleder sammen om en uttalelse der de krever at Botng\u00e5rd m\u00e5 bli kommunesenter og at navnet p\u00e5 den nye kommunen m\u00e5 v\u00e6re Fosen. Notatet inneholder noen gode argumenter, men b\u00e6rer preg av \u00e5 v\u00e6re et ulitmatum. Det lover ikke godt for den videre prosessen.", "Lokalavisa Fosna-Folket publiserte i g\u00e5r en meningsm\u00e5ling som viser at Astad ikke har st\u00f8tte blant folket hvis han vil stoppe prosessen. I begge kommunene \u00f8nsker over 80 prosent av de spurte \u00e5 gjennomf\u00f8re en folkeavstemming.", "N\u00f8kkelsp\u00f8rsm\u00e5lene er alts\u00e5 plassering av kommunesenteret og valg av navn. Konfliktene er de samme i dag som da fosningene for et halvt \u00e5rhundre siden kranglet om kommunesammensl\u00e5ing.", "Forskjellen er at den gangen hadde regjeringen nedsatt en komit\u00e9 som fikk i oppdrag \u00e5 forenkle kommunestrukturen i hele landet. Her skulle det sentraliseres.  Antallet kommuner, som rett etter krigen hadde v\u00e6rt 744, ble redusert til 454 i l\u00f8pet av f\u00e5 \u00e5r.", "I de siste ti\u00e5rene har alle sammensl\u00e5inger v\u00e6rt frivillige, derfor har det g\u00e5tt tregt. Til tross for en enorm utvikling innen samferdsel og teknologi, er fortsatt kommunestrukturen fra Einar Gerhardsens tid intakt.", "I S\u00f8r-Tr\u00f8ndelag er fusjonen mellom Haltdalen og \u00c5len (som ble til Holt\u00e5len) i 1972 den eneste sammensl\u00e5ingen som har skjedd p\u00e5 femti \u00e5r.", "Den nye H\u00f8yre-Frp-regjeringen har et betydelig mer entusiastisk forhold til kommunesammensl\u00e5inger enn de r\u00f8dgr\u00f8nne som var hemmet av Senterpartiets bastante skepsis. Mange har derfor ment at det vil v\u00e6re lurt av \u00d8rland og Bjugn \u00e5 posisjonere seg. Kanskje kan de bli Ernas \u00abbjelleku\u00bb og h\u00f8ste noen fordeler av det?", "Sonderingene som har p\u00e5g\u00e5tt i det siste, er tredje fors\u00f8k p\u00e5 ti \u00e5r. Forrige runde, i 2009, gikk i vasken etter at H\u00f8yres Torhild Aarbergsbotten tillot seg \u00e5 bruke uttrykket \u00abfirerbanden\u00bb om ordf\u00f8rerne og r\u00e5dmennene som utredet sp\u00f8rsm\u00e5let. Dette t\u00e5lte ikke Bjugn-ordf\u00f8rer Arnfinn Astad (Ap), og han s\u00f8rget for at kommunestyret sa nei til videre fl\u00f8rt med naboen.", "Denne uken har vi en lignende situasjon. \u00c5 tillegge enkeltpersoner avgj\u00f8rende betydning for utfallet av viktige samfunnsendringer, kan v\u00e6re diskutabelt. Men i Bjugn har Arnfinn Astad stor makt, og opposisjonen har v\u00e6rt svak. Tilsynelatende er det slik at n\u00e5r Astad er for sammensl\u00e5ing, er kommunestyret for. N\u00e5r Astad roper stopp, er kommunestyret ogs\u00e5 enig. I kommunestyret om en dr\u00f8y uke vil det vise seg om det fortsatt er slik.", "I lys av ordf\u00f8rerens bjugnpatriotisme, er det en skjebnens ironi at han like gjerne kunne v\u00e6rt \u00f8rlending. Da m\u00f8ringen Arnfinn Astad kom til Fosen for \u00e5 jobbe p\u00e5 flystasjonen, bosatte han seg f\u00f8rst p\u00e5 \u00d8rlandet. Rundt 1970 var han blant de mange forsvarsansatte som etablerte seg i Botng\u00e5rd. P\u00e5 den tiden var det skrikende mangel p\u00e5 boligtomter i \u00d8rland, mens Bjugn, med sin forutseende ordf\u00f8rer Alf Nebb, hadde dette p\u00e5 stell.", "Utbyggingen av kampflybasen, med vekst i folketall og betydelige investeringer, vil bidra til at det igjen blir dragkamp om \u00e5 sikre seg en andel av kaka. Nye innbyggere betyr skatteinntekter. Enkelte \u00f8rlendinger frykter nok at bjugningene f\u00e5r en stor del av innbyggerne, mens de selv sitter igjen med flyst\u00f8yen. Med en storkommune slipper man denne striden, og lokalsamfunnet vi st\u00e5 bedre rustet til \u00e5 h\u00e5ndtere den raske veksten som kommer.", "De to kommunene er allerede sammenvevd p\u00e5 sv\u00e6rt mange omr\u00e5der. Ikke bare er de ett handelsomr\u00e5de og har sv\u00e6rt mye felles n\u00e5r det gjelder idrett og kultur, i l\u00f8pet av det siste ti\u00e5ret har ogs\u00e5 en lang rekke instanser og tjenestetilbud blitt interkommunale selskap. De er ikke er underlagt folkevalgt styring. I en storkommune er det mindre behov for slike selskap.", "Selv om mange er prinsipielt for eller i mot en kommunesammensl\u00e5ing, blir det ofte et sp\u00f8rsm\u00e5l om hvem som kommer best ut. Skeptiske \u00f8rlendinger er ikke fullt s\u00e5 skeptiske n\u00e5r de ser muligheten for at den nysl\u00e5tte bygdebyen Brekstad ogs\u00e5 blir kommunesentrum.", "Det er ikke bare i Bjugn at krumspringene har v\u00e6rt mange. Bare for noen uker siden var det med \u00e9n fattig stemmes overvekt at \u00d8rland kommunestyre sa ja til \u00e5 bli med videre.", "Bjugningene har valget mellom \u00e5 sette seg p\u00e5 bakbena eller sl\u00e5 seg til t\u00e5ls med at de tross alt f\u00e5r viktige deler av kommuneadministrasjonen og at de fra f\u00f8r har den videreg\u00e5ende skolen og et godt utbygd tettsted. Alt som har med skole og kultur og fritid \u00e5 gj\u00f8re, er av stor betydning n\u00e5r innflyttere skal velge bosted. Og uansett hva som legges til Botng\u00e5rd eller Brekstad, er det andre tettstedet er bare en kort kj\u00f8retur unna.", "Hva skal barnet hete? Favorittforslaget hittil er Austr\u00e5tt. Et typisk kompromiss som styrer unna de eksisterende kommunenavnene. Men er et g\u00e5rdsnavn og navnet p\u00e5 et adelsgods egentlig gangbart? Og hva skal man kalle en innbygger i Austr\u00e5tt kommune? Austr\u00e5tting eller austr\u00e5ttv\u00e6ring? Andre forslag har v\u00e6rt Fosen, Yrjar (det gammelnorske navnet p\u00e5 \u00d8rlandet) og rett og slett \u00d8rland. G\u00e5r vi cirka 150 \u00e5r tilbake i tid, var \u00d8rland navnet p\u00e5 herredet som omfattet mesteparten av de to kommunene.", "\u00c5relang rivalisering mellom \u00d8rland og Bjugn har ikke bare v\u00e6rt r\u00e5stoff for godmodig mobbing i lokalrevyene. For mange stikker det dypere. Ideen om sammensl\u00e5ing utfordrer b\u00e5de lokalpatriotisme og legitim opplevelse av tilh\u00f8righet. Samtidig handler det nok ogs\u00e5 om uvilje mot \u00e5 dele med naboen og frykt for at \u00abde andre\u00bb skal blande seg borti det som er viktig for deg.", "Men spiller det egentlig s\u00e5 stor rolle hvor de ulike kommunale kontorene ligger n\u00e5r avstanden bare er ti-tolv minutter med bil? Hvor ofte har du i dag behov for \u00e5 m\u00f8te opp p\u00e5 kommunehuset? Det er betenkelig at striden om kommunesentrum f\u00e5r lov til \u00e5 overskygge alle mulighetene en sammensl\u00e5ing gir.", "Det viktigste b\u00f8r v\u00e6re at lokalsamfunnet du lever i, er best mulig rustet til \u00e5 m\u00f8te fremtiden, men slike diskusjoner havner lett i femti \u00e5r gamle spor. Det finnes grunner til \u00e5 v\u00e6re skeptisk til sammensl\u00e5ing, men politikerne b\u00f8r v\u00e5ge \u00e5 la innbyggerne bli med p\u00e5 avgj\u00f8relsen. Det vanskelige er tydeligvis \u00e5 bli enig om hva det skal stemmes over.", "Uten \u00e5 trekke metaforen for langt, m\u00e5 vi kunne antyde at selv om forholdet mellom de to kommunene ikke handler om uforl\u00f8st ekte kj\u00e6rlighet, er et fornuftsekteskap \u00e5 foretrekke fremfor tvang."]}, {"field": "category0", "value": "meninger"}, {"field": "contenthash", "value": "b2c99391d714c970ec7b705ecad7cd3b6a79cf983440839adee0936ceee4bca0"}, {"field": "createtime", "value": "2016-12-10T09:21:15.000Z"}, {"field": "description", "value": "I Tr\u00f8ndelag er ingen kommuner mer gifteferdige enn \u00d8rland og Bjugn. F\u00f8ljetongen om de to kommunenes tiln\u00e6rmelser og brutte forlovelser er som en litt for lang tv-serie om to som aldri f\u00e5r hverandre, til tross for at alle skj\u00f8nner at de h\u00f8rer sammen."}, {"field": "dominantimage", "value": "http://www.adressa.no/incoming/article8676311.ece/ALTERNATES/w980-default/kommunesammensl%C3%A5ing.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9daf7314d33bca25644b2c3450527b86f9ba6e38.jpg?5900f86c"}, {"field": "dominantthumbnaildimensions", "value": "300x169"}, {"field": "heading", "value": "Ust\u00f8 kurs mot mulig ekteskap -adressa.no"}, {"field": "id", "value": "9daf7314d33bca25644b2c3450527b86f9ba6e38"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["navn", "kommune", "sammensl\u00e5ing"]}, {"field": "kw-entity", "value": ["h\u00f8yres torhild aarbergsbotten", "fosen", "h\u00f8yre-frp", "haltdalen og \u00e5len", "\u00f8rland og bjugn", "ernas", "stortinget", "fosna-folket", "austr\u00e5tt", "senterpartiets", "\u00f8rlandet", "yrjar"]}, {"field": "kw-location", "value": ["s\u00f8r-tr\u00f8ndelag", "bjugn", "brekstad", "tr\u00f8ndelag", "holt\u00e5len", "botng\u00e5rd", "\u00f8rland"]}, {"field": "kw-pageclass", "value": "article"}, {"field": "kw-person", "value": ["odd inge mj\u00f8en", "alf nebb", "arnfinn astad", "einar gerhardsens"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article8676311.ece/ALTERNATES/w980-default/kommunesammensl%C3%A5ing.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ust\u00f8 kurs mot mulig ekteskap"}, {"field": "og-type", "value": "article"}, {"field": "og-url", "value": "http://www.adressa.no/meninger/article8676291.ece"}, {"field": "pageclass", "value": ["article"]}, {"field": "publishtime", "value": "2013-11-23T05:00:20.000Z"}, {"field": "recs-articleid", "value": "8676291"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-11-23T05:00:20.000Z"}, {"field": "recs-rawtitle", "value": "Ust\u00f8 kurs mot mulig ekteskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I Tr\u00f8ndelag er ingen kommuner mer gifteferdige enn \u00d8rland og Bjugn. F\u00f8ljetongen om de to kommunenes tiln\u00e6rmelser og brutte forlovelser er som en litt for lang tv-serie om to som aldri f\u00e5r hverandre, til tross for at alle skj\u00f8nner at de h\u00f8rer sammen."}, {"field": "thumbnail", "value": "http://content-thumbnail.cxpublic.com/content/thumbnail200x150/9daf7314d33bca25644b2c3450527b86f9ba6e38.jpg?5900f86c"}, {"field": "thumbnailfullheightdimensions", "value": "200x1572"}, {"field": "timestamp", "value": "2017-04-26T19:43:40.000Z"}, {"field": "title", "value": "Ust\u00f8 kurs mot mulig ekteskap"}, {"field": "url", "value": "http://www.adressa.no/meninger/article8676291.ece"}, {"field": "urlhash", "value": "9daf7314d33bca25644b2c3450527b86f9ba6e38"}], "score": 0.5748714, "siteId": "9222270286501375973", "id": "9daf7314d33bca25644b2c3450527b86f9ba6e38"}

