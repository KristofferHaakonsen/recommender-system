{"fields": [{"field": "modifiedtime", "type": "time", "value": "2013-05-26T22:53:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["eirin hurum", "\u00f8ystein kl\u00f8vstad langberg"]}, {"field": "body", "value": ["Saken oppdateres.", "- En karamell frappuccino til Sarah!", "Vi er p\u00e5 en av Starbucks travleste kafeer midt i tjukkeste London. Men bak kaffemaskinene st\u00e5r tre nordmenn, skriver aftenposten.no.", "Marte Marlene Johansen, Christina Dalnoki og Stian Svang Pedersen er tre av butikksjefene som n\u00e5 skal v\u00e6re med \u00e5 rulle ut Starbucks i Norge. I hele vinter og v\u00e5r er de blitt kurset og drillet i historie, kaffeteori, merkevarebygging og ledelsesstrategi p\u00e5 \u00abStarbucks-skolen\u00bb i London. Ingenting er overlatt til tilfeldighetene n\u00e5r kaffegiganten har bestemt seg for \u00e5 erobre Norge \u2013 og vinne kaffekrigen.", "Starbucks har i vel et \u00e5rs tid hatt en liten fot innenfor Norges grenser \u2013 p\u00e5 Gardermoen. Men det er bare som en smakebit \u00e5 regne. For det er et annet selskap som har f\u00e5tt eneretten til \u00e5 etablere og drive Starbucks i Skandinavia: Jens Ulltveit-Moe's Umoe, gjennom datterselskapet Umoe Restaurants.", "I l\u00f8pet av noen uker vil snorene klippes og den f\u00f8rste ekte Starbucks-kafeen \u00e5pne p\u00e5 Oslo City. Den skal bli selve flaggskipet. Deretter skal resten av Norge erobres: Trondheim, Bergen og Stavanger. S\u00e5 begynner jakten p\u00e5 \"de gode beliggenhetene\": steder hvor mange mennesker passerer i l\u00f8pet av en dag. Starbucks-strategene vet n\u00f8yaktig hvor de vil, men mange av dr\u00f8mmestedene er allerede opptatt. Derfor vil de heller ikke r\u00f8pe hvilke steder eller byer de sikler p\u00e5 \u2013 f\u00f8r de har sikret seg byttet.", "- M\u00e5let er \u00e5 bli markedsleder innen tre \u00e5r, har Jens Ulltveit-Moe proklamert. Det ligger an til en regelrett kaffekrig n\u00e5r Starbucks n\u00e5 skal ta igjen det tapte og angripe allerede godt etablerte kaffekjeder som Kaffebrenneriet, Wayne's Coffee og Espresso House.", "- Hvorfor i all verden har det tatt s\u00e5 lang tid f\u00f8r dere forsto at Norge var et attraktivt marked?", "- Nei, det m\u00e5 du nesten sp\u00f8rre Starbucks om, sier mannen som har f\u00e5tt hovedansvaret for \u00e5 lede satsingen i Norge, direkt\u00f8r for Starbucks Skandinavia, Joannis Vendrig.", "- Men det er ingenting som tyder p\u00e5 at vi er h\u00e5pl\u00f8st sent ute. Faktisk tror vi markedet er i en tidlig fase. De siste \u00e5rene har det v\u00e6rt en formidabel \u00e5rlig vekst i kaffemarkedet p\u00e5 25 prosent. Det kommer til \u00e5 vokse videre, og det er plass til flere akt\u00f8rer, tror Vendrig.", "Dessuten: Norge ligger helt p\u00e5 verdenstoppen n\u00e5r det gjelder kaffedrikking.", "Norges st\u00f8rste kaffebarkjede, Kaffebrenneriet, frykter ikke konkurransen fra Starbucks.", "- Det er en kvalitet p\u00e5 kaffen  i Oslo og Norge som det er vanskelig \u00e5 konkurrere med. Norske kunder er veldig kvalitetsbevisste, sier Steinar Paalsrud, gr\u00fcnder og eier i Kaffebrenneriet.", "Han ansl\u00e5r at kjeden hans omsatte for 160 millioner kroner i fjor.", "- Starbucks vil bidra til at det blir solgt et st\u00f8rre antall kaffedrikker i Norge og s\u00f8rge for til at flere unge begynner \u00e5 drikke kaffe. De kommer til \u00e5 bli en stor akt\u00f8r, men det vil ogs\u00e5 v\u00e6re god plass til de eksisterende kjedene, tror Paalsrud.", "Starbucks er rimelig sikre p\u00e5 at de vil lykkes i Norge. Men de overlater ingenting til tilfeldighetene. Norgessatsingen er blitt fulgt med falkeblikk fra toppledelsen i USA, og Starbucks hadde endog spioner p\u00e5 anonyme bes\u00f8k p\u00e5 internkursing hos Umoe Restaurants i flere omganger for \u00e5 sikre at dette var en organisasjon skikket til \u00e5 ivareta merkevaren.", "Deretter ble toppsjefen beordret til kursing i London. S\u00e5 fikk neste ledd reisepass: Alle kjedelederne ble sendt p\u00e5 et 12-ukers intensivt kurs.", "- Ja, vi er blitt drillet i alt fra visjoner til kaffeb\u00f8nner, sier Christina Dalnoki (26).", "- Vi har v\u00e6rt i London i fire omganger, 10 dager hver gang. Jeg er imponert over hvor seri\u00f8st selskapet tar dette med oppl\u00e6ring og merkevarebygging, sier Stian Svang Pedersen, og f\u00e5r bekreftende nikk fra Marte Marlene Johansen.", "Da Aftenposten treffer de norske butikksjefene, er de nesten \"ferdigutdannet\" og utplassert p\u00e5 ulike Starbucks-kafeer rundt om i London. Denne onsdagen er de i Vigo Street. En kaffebar mange nordmenn garantert ogs\u00e5 har v\u00e6rt innom. Den ligger sentralt mellom Regents Street og ungdomsmekkaet Abercrombie&Fitch i Mayfair.", "L\u00e6ringskurven for Starbucks-disiplene er bratt: F\u00f8rste del er baristatrening. Det forventes at alle lederne skal kunne h\u00e5ndverket. Deretter er det intensivkurs i \u00f8konomi, ledelse, personal, helse og sikkerhet. S\u00e5 skal Starbucks-historien drilles inn. N\u00e5de den som ikke kan sin \"Starbucks-bibel\".", "- Jo da, den sitter n\u00e5, sier Marte Marlene.", "- Det startet i Seattle i 1971. Da hadde gr\u00fcnder Howard Schultz kommet hjem fra et fra et opphold i Italia hvor han fikk \u00f8ynene opp for den nye m\u00e5ten \u00e5 nyte kaffen p\u00e5. Italienerne brukte kaffebaren som \"the third place\" \u2013 et sted mellom jobben og hjemme \u2013 et fristed hvor de kunne koble av og v\u00e6re sosiale. Schultz ville at amerikanerne skulle gj\u00f8re det samme, forklarer hun. Resten er historie.", "N\u00e5r historien og kaffekunnskapene er drillet inn, starter siste \u00f8kt for kjedelederne: De blir utplassert i kaffebarene og m\u00e5 b\u00e5de lage b\u00e5de kaffe og servere kundene.", "- Norge har allerede mange og gode kaffebarer. Hvordan skal dere klare \u00e5 overbevise nordmenn om at Starbucks er et bedre konsept?", "- V\u00e5rt inntrykk er at folk fortsatt er ville etter Starbucks. Jeg kjenner folk som reiser til Gardermoen bare for \u00e5 kj\u00f8pe Starbucks-kaffe, sier Marte Marlene.", "- Jeg tror kundene liker opplevelsen av at Starbucks er lik over hele verden. Man f\u00f8ler seg hjemme. Man vet hva man f\u00e5r, sier Christina.", "- Og s\u00e5 har vi har et mer personlig forhold til kundene. Dessuten vil vi aldri klage p\u00e5 at kundene velger \u00e5 sitte p\u00e5 Starbucks hele dagen, eller bruke oss som lesesal, gliser gjengen som n\u00e5 gleder seg til den offisielle \u00e5pningen av Starbucks-eventyret i Norge."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "31e90b4f3b90629d10427d0cccb23a0af49b61b3fc85de2698ef823c88f9970d"}, {"field": "createtime", "value": "2016-02-26T10:26:25.000Z"}, {"field": "description", "value": "Starbucks har v\u00e6rt lovlig sent ute p\u00e5 det norske kaffemarkedet. Men n\u00e5 skal giganten ta igjen det tapte."}, {"field": "dominantimage", "value": "http://www.adressa.no/incoming/article7630759.ece/ALTERNATES/w980-default/image2710651121377604155.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0ed32782ebc3c8d55ca520dd371d789acab1250a.jpg?5908ea05"}, {"field": "dominantthumbnaildimensions", "value": "300x169"}, {"field": "heading", "value": ["Starter kaffekrig i Norge -adressa.no", "Startskuddet", "Bakp\u00e5?", "Ikke redd for Starbucks", "Smaken av suksess", "Oppl\u00e6ring", "Unikt"]}, {"field": "id", "value": "0ed32782ebc3c8d55ca520dd371d789acab1250a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "travel"}, {"field": "kw-concept", "value": ["kaffebar", "starter kaffekrig", "kaffekrig", "starter", "sted", "kunder", "sent ute", "dag", "drillet", "kaffe"]}, {"field": "kw-entity", "value": ["oslo og norge", "starbucks skandinavia", "aftenposten", "gardermoen", "abercrombie", "sarah", "christina dalnoki og stian svang pedersen", "oslo city", "joannis vendrig", "kaffebrenneriet", "mayfair", "umoe restaurants", "bergen og stavanger", "fitch", "vigo street", "regents street", "espresso house", "coffee og espresso house"]}, {"field": "kw-location", "value": ["london", "italia", "seattle", "wayne", "norge"]}, {"field": "kw-pageclass", "value": "article"}, {"field": "kw-person", "value": ["jens ulltveit-moe", "christina dalnoki", "stian svang pedersen", "marte marlene", "marte marlene johansen", "steinar paalsrud", "howard schultz"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article7630759.ece/ALTERNATES/w980-default/image2710651121377604155.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Starter kaffekrig i Norge"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article7630761.ece"}, {"field": "pageclass", "value": ["article"]}, {"field": "publishtime", "value": "2013-05-26T15:34:49.000Z"}, {"field": "recs-articleid", "value": "7630761"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-05-26T15:34:49.000Z"}, {"field": "recs-rawtitle", "value": "Starter kaffekrig i Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Starbucks har v\u00e6rt lovlig sent ute p\u00e5 det norske kaffemarkedet. Men n\u00e5 skal giganten ta igjen det tapte."}, {"field": "thumbnail", "value": "http://content-thumbnail.cxpublic.com/content/thumbnail200x150/0ed32782ebc3c8d55ca520dd371d789acab1250a.jpg?5908ea05"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T20:20:21.000Z"}, {"field": "title", "value": "Starter kaffekrig i Norge"}, {"field": "url", "value": "http://www.adressa.no/nyheter/innenriks/article7630761.ece"}, {"field": "urlhash", "value": "0ed32782ebc3c8d55ca520dd371d789acab1250a"}], "score": 0.7476838, "siteId": "9222270286501375973", "id": "0ed32782ebc3c8d55ca520dd371d789acab1250a"}

