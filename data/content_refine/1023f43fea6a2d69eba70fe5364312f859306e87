{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["atle kj\u00e6rvik", "direkt\u00f8r vitensenteret"]}, {"field": "body", "value": ["Saken oppdateres.", "Hvorfor er folk s\u00e5 sta og forstokket? Hvorfor gir det en innbitt nederlagsf\u00f8lelse \u00e5 ta selvkritikk, innr\u00f8mme feil? Hvorfor velger folk heller taushet enn innr\u00f8mmelse, selv n\u00e5r de har innsett at de har v\u00e6rt p\u00e5 ville veger?", "Du som leser dette b\u00f8r n\u00e5 se r\u00f8de, blinkende lys og h\u00f8re et alarmsignal \u2013 du glemmer nemlig lett at du er akkurat likedan selv...", "If\u00f8lge atferdsbiologene Terje Bongard og Eivin R\u00f8skaft ved NTNU er mangel p\u00e5 selvkritikk en del av menneskets natur, preget i det som psykoanalytikeren Sigmund Freud kalte underbevisstheten. De hevder at \u00abRetthaverismen\u00bb \u2013 behovet for \u00e5 f\u00e5 rett \u2013 er nedarvet, preget og programmert i hjernene v\u00e5re gjennom flere millioner \u00e5r med evolusjon, de siste ca. 200 000 \u00e5rene med tiln\u00e6rmet samme arvestoff som i dag.", "Forskerne kan n\u00e5 se hvor i hjernen f\u00f8lelsene sitter. Riktignok er ikke \u00abretthaveristgenet\u00bb \u2013 eller evt. koblingen av gener som styrer motviljen mot \u00e5 innr\u00f8mme feil, funnet enn\u00e5. Men arbeidet med \u00e5 koble bestemte menneskelige egenskaper til bestemte deler av arvestoffet p\u00e5g\u00e5r for fullt, og om ikke s\u00e5 lenge er koden trolig knekt.", "If\u00f8lge biologene har mennesket bare ett overordnet m\u00e5l: \u00c5 leve lenge nok til \u00e5 f\u00e5 flest mulig etterkommere, sikre at disse igjen f\u00e5r etterkommere osv. Alt vi foretar oss kan sees i lys av dette. For \u00e5 bli fortrukket av en eller flere maker, m\u00e5 vi bli sett, og framst\u00e5 som attraktive.", "\u00c5 v\u00e6re attraktiv inneb\u00e6rer bl.a. at vi m\u00e5 framst\u00e5 som vinnere i \u00abkampen om sannheten\u00bb. I mesteparten av v\u00e5r evolusjonshistorie er denne kampen blitt utkjempet i sm\u00e5 grupper - bl.a. som steinaldermennesker rundt leirb\u00e5let. Perspektivet var kortsiktig. Her var det ikke viktigst \u00e5 ha rett, men \u00e5 vinne debatten der og da. Hersketeknikker som latterliggj\u00f8ring, nedlatenhet, overtalelseskunster, religi\u00f8se dogmer, ironi etc. ble finslipt. Faktakunnskap var begrenset, formen ble viktigere enn innholdet.", "Informasjon ble gjerne \u2013 dengang som n\u00e5 \u2013 servert i form av historier. En god historieforteller tilb\u00f8d underholdning i en ellers karrig hverdag, og var alltid attraktiv, uansett om historien var sann eller ikke. Det var den \u00abdiskusjonssterkestes rett\u00bb som formet f\u00f8lelsene. Og siden det ikke fantes papir eller andre m\u00e5ter \u00e5 lagre informasjon p\u00e5, ble det vanskelig \u00e5 etterpr\u00f8ve innholdet.", "If\u00f8lge adferdsbiologene er vi genetisk selektert for \u00e5 vinne diskusjoner, \u00abf\u00e5 rett\u00bb. Det gir en umiddelbar god f\u00f8lelse \u00e5 fastholde standpunkter, og en tilsvarende f\u00f8lelse av ubehag \u00e5 innr\u00f8mme feil. Slike fellesmenneskelige f\u00f8lelser vitner om at evolusjonen har formet dem.", "Den som f\u00e5r rett, oppn\u00e5r status og anseelse. Man blir kort sagt attraktiv som make. Mennesket er ikke genetisk programmert til \u00e5 legge fram gode, saklige, objektive argumenter. Gevinsten av \u00e5 vinne debatten \u2013 f.eks. ved \u00e5 \u00abta mannen i stedet for ballen\u00bb \u2013 kan innkasseres kjapt og til trampeklapp fra tilh\u00f8rerne, korrigering i ettertid har mindre betydning.", "Effekten av de medf\u00f8dte \u00abjeg vil ha rett\u00bb-f\u00f8lelsene er ofte lite funksjonelle for livet i et globalisert storsamfunn, som ofte krever langsiktig planlegging. Retthaverismen medf\u00f8rer bl.a. at mennesket sliter med nytenking, fordi det blir vanskelig \u00e5 st\u00e5 for noe som ikke er \u00abmainstream\u00bb. Den som pr\u00f8ver seg med noe nytt, tar sjansen p\u00e5 \u00e5 v\u00e6re annerledes, og m\u00e5 regne med \u00e5 bli motarbeidet.", "Arveegenskaper endres sakte. Men er det mulig \u00e5 sette de negative sidene ved menneskenaturen til side, se seg selv utenfra, avsl\u00f8re underbevisstheten, sitt eget ego, og la bevisstheten gj\u00f8re de viktige valgene? \u00abFri vilje\u00bb og valgmuligheter \u00f8ker med kunnskapsmengde og \u2013 kvalitet, hevder biologene.", "Informasjonskonsulenter og medier\u00e5dgivere med innsikt i human adferdsbiologi har i det siste blitt flinkere til \u00e5 overtale bl.a. bedriftsledere og politikere til \u00e5 erkjenne feil og \u00ablegge seg flatt\u00bb \u2013 helst f\u00f8r de blir offentlig avsl\u00f8rt. Forst\u00e5else av human adferdsbiologi kan dempe skadevirkningen av evolusjonen ved \u00e5 gj\u00f8re det pinlig \u00e5 fortsette \u00abkampen om sannheten\u00bb.", "N\u00e5r f.eks. tidligere statsr\u00e5d Audun Lysbakken innr\u00f8mmer feil, kan dette v\u00e6re en klok strategi. Men han kan ikke gj\u00f8re det for ofte. \u00c5 innr\u00f8mme feil og \u00e5 skifte standpunkt kan lett tolkes som mangel p\u00e5 ryggrad, at man vingler og er dum og kunnskapsl\u00f8s. Det gir lav status og lavere attraktivitet.", "Vitenskapelige metoder kan v\u00e6re en veg ut av uf\u00f8ret. Vitenskapen er kompromissl\u00f8s. Den handler ikke om enkeltpersoner. P\u00e5 sikt er det ikke mulig \u00e5 plukke seg \u00abkorrekte\u00bb \u00f8nsker og meninger og la ubehagelige fakta ligge igjen p\u00e5 hylla. Mennesket er langt p\u00e5 veg avsl\u00f8rt av seg selv. Dette kan hjelpe oss med sette \u00absteinaldergenene\u00bb til side, og legge forholdene til rette for en mer objektiv diskusjon om helhetlige og b\u00e6rekraftige l\u00f8sninger p\u00e5 de store utfordringene menneskeheten st\u00e5r overfor.", "(Kilder: Bl.a. boka \u00abDet biologiske mennesket\u00bb av Terje Bongard og Eivin R\u00f8skaft)"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "1cb0d9d049b58c2ad42ad3d5fc973e1bcac11b7f932b63ef370d6d48363e16bc"}, {"field": "createtime", "value": "2012-08-11T08:17:21.887Z"}, {"field": "description", "value": "De fleste irriterer seg daglig over \u00f8vrighetspersoner, politikere, venner, ektefeller og kj\u00e6rester som nesten aldri \u00e5pent innr\u00f8mmer at de har tatt feil \u2013 selv n\u00e5r fakta ligger p\u00e5 bordet og de er 100 prosent avsl\u00f8rt."}, {"field": "dominantimage", "value": "http://www.adressa.no/incoming/article2142474.ece5/ALTERNATES/w980-default/kronikk0404_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1023f43fea6a2d69eba70fe5364312f859306e87.jpg?587b70e0"}, {"field": "dominantthumbnaildimensions", "value": "300x169"}, {"field": "heading", "value": "Derfor innr\u00f8mmer du ikke feil -adressa.no"}, {"field": "id", "value": "1023f43fea6a2d69eba70fe5364312f859306e87"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["innr\u00f8mme", "feil", "mennesket", "innr\u00f8mme feil"]}, {"field": "kw-entity", "value": ["retthaverismen", "kilder", "eivin r\u00f8skaft", "terje bongard og eivin r\u00f8skaft"]}, {"field": "kw-pageclass", "value": "article"}, {"field": "kw-person", "value": ["sigmund freud", "audun lysbakken", "terje bongard"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article2142474.ece5/ALTERNATES/w980-default/kronikk0404_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor innr\u00f8mmer du ikke feil"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1798017.ece"}, {"field": "pageclass", "value": null}, {"field": "publishtime", "value": "2012-03-29T10:43:33.000Z"}, {"field": "recs-articleid", "value": "3082726"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-03-29T10:43:33.000Z"}, {"field": "recs-rawtitle", "value": "Derfor innr\u00f8mmer du ikke feil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "De fleste irriterer seg daglig over \u00f8vrighetspersoner, politikere, venner, ektefeller og kj\u00e6rester som nesten aldri \u00e5pent innr\u00f8mmer at de har tatt feil \u2013 selv n\u00e5r fakta ligger p\u00e5 bordet og de er 100 prosent avsl\u00f8rt."}, {"field": "thumbnail", "value": "http://content-thumbnail.cxpublic.com/content/thumbnail200x150/1023f43fea6a2d69eba70fe5364312f859306e87.jpg?587b70e0"}, {"field": "thumbnailfullheightdimensions", "value": "200x1643"}, {"field": "timestamp", "value": "2017-01-15T12:53:52.000Z"}, {"field": "title", "value": "Derfor innr\u00f8mmer du ikke feil"}, {"field": "url", "value": "http://www.adressa.no/meninger/kronikker/article1798017.ece"}, {"field": "urlhash", "value": "1023f43fea6a2d69eba70fe5364312f859306e87"}], "score": 0.6904536, "siteId": "9222270286501375973", "id": "1023f43fea6a2d69eba70fe5364312f859306e87"}

