{"fields": [{"field": "modifiedtime", "type": "time", "value": "2012-08-23T10:26:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lars fr. h. svendsen. civita"}, {"field": "body", "value": ["Saken oppdateres.", "En slik kritisk kultur forutsetter toleranse. Imidlertid har toleransebegrepet i nyere tid gjennomg\u00e5tt en transformasjon hvor den kan undergrave ytringsfriheten snarere enn \u00e5 fremme den.", "\u00c5 v\u00e6re gjenstand for kritikk kan v\u00e6re sv\u00e6rt ubehagelig, og til og med oppleves som krenkende. Enhver oppfatning kan gj\u00f8res til gjenstand for kritikk, og selv om kritikken skulle v\u00e6re dypt krenkende, inneb\u00e6rer ikke det i seg selv at den ikke b\u00f8r beskyttes av ytringsfriheten. Enkelte mener at hatefulle ytringer tilh\u00f8rer en spesiell kategori som ikke b\u00f8r ha samme beskyttelse fra retten til ytringsfrihet som andre ytringer. Etter min mening er ikke det faktum at en ytring er hatefull eller krenkende avgj\u00f8rende for hvor hvorvidt den b\u00f8r tillates, og da spiller det heller ingen rolle hvor hatefull eller krenkende den er.", "Ytringsfriheten kan komme i konflikt med andre rettigheter, fra opphavsrett til personvern, og den kan m\u00e5tte vike i slike tilfeller. Imidlertid vil krenkelser kunne begrense ytringsfriheten bare hvis vi har en rett til ikke \u00e5 bli krenket, og det \u00e5 f\u00e5 ens f\u00f8lelser krenket er ikke en krenkelse av en rettighet. Ytringer representerer ikke i seg selv den type skade som lovverket skal brukes til \u00e5 forhindre.", "Det viktigste hensynet i mellommenneskelig kommunikasjon er ikke \u00e5 sk\u00e5ne andres f\u00f8lelser. Det kan v\u00e6re et relevant hensyn at man ikke b\u00f8r s\u00e5re andre, og det er utvilsomt umoralsk \u00e5 krenke noens f\u00f8lelser ene og alene for \u00e5 krenke dem, men en slik umoral b\u00f8r ikke rammes av lovverket.", "En ytringskultur som er s\u00e5 sterkt orientert rundt kritikk som det jeg har skissert ovenfor, kan synes \u00e5 v\u00e6re en lite tolerant kultur, og toleranse er utvilsomt en av det liberale demokratiets viktigste dyder. Ordet \u201dtoleranse\u201d stammer fra det latinske tolerantia, som betyr \u00e5 t\u00e5le eller holde ut noe. Man kan bare vise toleranse for noe man i en eller forstand mener er galt, eller i det minste mindreverdig. Toleranse kan finnes bare under forutsetning av at man har foretatt en kritisk vurdering av at noe er uholdbart. Man er heller ikke tolerant overfor oppfatninger man ikke har vurdert kritisk, men heller likegyldig.", "Toleransen krever slett ikke at vi skal bifalle alt, bare at vi avst\u00e5r fra \u00e5 tvinge andre til \u00e5 leve, tenke og uttrykke seg som oss. Toleranse er fullt forenlig med en kraftig kritikk av det man tolererer. Imidlertid har denne toleransetanken degenerert i nyere tid, og den er blitt tolket dit hen at den skulle kreve et bifall eller en \u201danerkjennelse\u201d av det man tolererer. Det er en misforst\u00e5else av toleransens logikk, siden toleranse bare er mulig under forutsetning av at man ikke bifaller det som tolereres, og tvert imot er det uhyre intolerant \u00e5 kreve et bifall av alle andre levevis og tenkem\u00e5ter. Selv om genuin toleranse alltid inneholder et element av ford\u00f8mmelse, hviler den p\u00e5 et dypere fundament av forst\u00e5else for n\u00f8dvendigheten av en pluralitet av overbevisninger og levevis for at individuell frihet og et liberalt samfunn skal kunne eksistere.", "B\u00f8r man ha anledning til \u00e5 ytre seg rasistisk? Som et liberalt demokrati har vi en forpliktelse til \u00e5 fremme tanken om menneskers likeverd, og b\u00f8r derfor ogs\u00e5 bekjempe rasisme, men l\u00f8sningen er ikke \u00e5 forby rasistiske ytringer. Snarere m\u00e5 de bekjempes ved at man p\u00e5viser deres grunnl\u00f8shet. S\u00e5 kan det finnes situasjoner hvor rasistiske ytringer er av en slik karakter at de utgj\u00f8r en relativt klar trussel mot en eller flere etniske minoriteter, men da vil ytringene ogs\u00e5 miste sin immunitet i henhold til skadeprinsippet.", "Vi b\u00f8r skille mellom moralsk og rettslig toleranse, mellom hva vi misbilliger men ikke vil forf\u00f8lge gjennom henholdsvis moralsk kritikk og rettslige sanksjoner. Rettighetskrenkelser b\u00f8r ikke tolereres verken moralsk eller juridisk. Andre typer krenkelser, for eksempel av noens religi\u00f8se f\u00f8lelser, b\u00f8r s\u00e5 absolutt tolereres rettslig, men ikke n\u00f8dvendigvis moralsk, avhengig av hensikten med og konsekvensene av en gitt ytring. Atter andre krenkelser b\u00f8r tolereres b\u00e5de rettslig og moralsk. Det politisk viktige sp\u00f8rsm\u00e5let er grensene for den rettslige toleransen mens grensene for den moralske toleransen m\u00e5 f\u00e5 v\u00e6re opp til den enkelte og den sivile sf\u00e6re.", "Ytringsfriheten krever i utgangspunktet n\u00f8ytralitet i vurderingen av ytringer. At en ytring er umoralsk, er irrelevant for sp\u00f8rsm\u00e5let om hvorvidt den b\u00f8r omfattes av ytringsfriheten. En grunnpilar i et liberalt samfunn er skillet mellom juss og moral. Det skal v\u00e6re lov \u00e5 v\u00e6re umoralsk, men det er selvf\u00f8lgelig fortsatt umoralsk \u00e5 v\u00e6re umoralsk.", "Et s\u00e5 omfattende prinsipp for ytringsfrihet vil ha kostnader i form av at mennesker blir st\u00f8tt og s\u00e5ret, og alvorlige konflikter vil kunne oppst\u00e5 fra tid til annen. Enkelte vil hevde at disse kostnadene er for store, og at vi m\u00e5 v\u00e6re pragmatiske og \u201dveie\u201d ulike hensyn opp imot hverandre. Det liberale demokratiet kan imidlertid ikke best\u00e5 uten noen grunnleggende prinsipper som ikke uten videre kan forhandles bort \u2013 eller \u201dveies\u201d og kanskje finnes for lette n\u00e5r ubehagelige konflikter oppst\u00e5r.", "Som George Orwell formulerte det: \u201dHvis frihet betyr noe som helst, betyr det retten til \u00e5 fortelle folk det de ikke \u00f8nsker \u00e5 h\u00f8re.\u201d"]}, {"field": "category0", "value": "meninger"}, {"field": "contenthash", "value": "94ecdb1276ff05ae4afd785578f589fdefaf89a08994ef9dc43331a5c357ea08"}, {"field": "createtime", "value": "2014-10-20T19:21:55.185Z"}, {"field": "description", "value": "Det liberale demokratiet er basert p\u00e5 debatt og kritikk, p\u00e5 at alle borgere har retten til \u00e5 uttrykke sitt syn p\u00e5 hvordan samfunnet utvikler seg og p\u00e5 hva som er uholdbart."}, {"field": "dominantimage", "value": "http://www.adressa.no/incoming/article2124282.ece5/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a3c0638eafe63a8f860d240964758cd1e6a6daef.jpg?5944cb17"}, {"field": "dominantthumbnaildimensions", "value": "300x169"}, {"field": "heading", "value": "Ytringsfrihet og toleranse -adressa.no"}, {"field": "id", "value": "a3c0638eafe63a8f860d240964758cd1e6a6daef"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["ytringer", "ytringsfrihet", "liberalt demokrati", "krenke", "toleranse", "moral"]}, {"field": "kw-pageclass", "value": "article"}, {"field": "kw-person", "value": "george orwell"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2124282.ece5/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ytringsfrihet og toleranse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1735356.ece"}, {"field": "pageclass", "value": ["article"]}, {"field": "publishtime", "value": "2011-11-30T08:55:02.000Z"}, {"field": "recs-articleid", "value": "3177513"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-11-30T08:55:02.000Z"}, {"field": "recs-rawtitle", "value": "Ytringsfrihet og toleranse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det liberale demokratiet er basert p\u00e5 debatt og kritikk, p\u00e5 at alle borgere har retten til \u00e5 uttrykke sitt syn p\u00e5 hvordan samfunnet utvikler seg og p\u00e5 hva som er uholdbart."}, {"field": "thumbnail", "value": "http://content-thumbnail.cxpublic.com/content/thumbnail200x150/a3c0638eafe63a8f860d240964758cd1e6a6daef.jpg?5944cb17"}, {"field": "thumbnailfullheightdimensions", "value": "200x1782"}, {"field": "timestamp", "value": "2017-06-17T06:24:23.000Z"}, {"field": "title", "value": "Ytringsfrihet og toleranse"}, {"field": "url", "value": "http://www.adressa.no/meninger/article1735356.ece"}, {"field": "urlhash", "value": "a3c0638eafe63a8f860d240964758cd1e6a6daef"}], "score": 1.081549, "siteId": "9222270286501375973", "id": "a3c0638eafe63a8f860d240964758cd1e6a6daef"}

