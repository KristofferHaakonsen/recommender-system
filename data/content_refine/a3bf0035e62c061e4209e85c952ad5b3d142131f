{"fields": [{"field": "modifiedtime", "type": "time", "value": "2012-04-24T12:15:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DET ER IKKE hver dag det bygges funkishus i Trondheim. P\u00e5 Sunnland er det imidlertid kommet en stor enebolig i den elskede - og forhatte - stilen. Et funkishus i vanlig ferdighusbebyggelse kan stikke seg voldsomt ut, men p\u00e5 Sunnland er ikke det noe problem. P\u00e5 60-tallet ble det bygd 29 funksjonalistiske boliger av arkitekt Gunnar Hyll i omr\u00e5det. Den siste boligen i kjeden ble det ikke noe av og tomten stod tom \u00e5r etter \u00e5r.", "Bygge dr\u00f8mmehuset", "I 1994 fikk en familie tips om tomten og overtok den. De hadde bodd p\u00e5 Tiller i flere \u00e5r og lengtet etter \u00e5 realisere dr\u00f8mmen om en enebolig etter deres smak- og behov. De gikk til Maryann Tvenning ved Pir II Arkitektkontor.", "God plass. Enkelt. Flatt tak. Vedlikeholdsfritt. Det var bestillingen Tvenning fikk fra byggherren. I stedet for \u00e5 lage en bunke tegninger og si \u00abbygg\u00bb - s\u00e5 jobbet arkitekt, byggherre og entrepren\u00f8r Erlend Stjern fra Melhus sammen i planprosessen.", "Funksjon over form", "- Et nydelig oppdrag \u00e5 f\u00e5. Dessverre er det ikke mange som vil bygge p\u00e5 hus p\u00e5 denne m\u00e5ten. Nordmenn kj\u00f8per hus som om det var en bil, fiks ferdig og med trygghet for at n\u00f8kkelen leveres til en bestemt dato, sukker Maryann Tvenning. Hun vil ikke v\u00e6re med p\u00e5 at det n\u00f8dvendigvis er dyrere \u00e5 lage sitt eget hus ved hjelp av arkitekt.", "For arkitekten har grunnideen i prosjektet v\u00e6rt at funksjonen, beboernes behov, skal styre formen - helt i tr\u00e5d med funksjonalismens filosofi. Ettersom ingen i familien har spesiell trang til \u00e5 vie sitt liv til beising, er det utvendige furupanelet av ubehandlet kjerneved. N\u00e5r v\u00e6r og vind f\u00e5r gjort sitt, blir panelet helt gr\u00e5tt. Vedens egenskaper og god lufting gj\u00f8r at det ikke r\u00e5tner, mener arkitekten. Teglstensmurene er slammet og umalt, og skal ikke ha vedlikehold.", "\u00c5pent hus", "Innvendig er det rikelig med plass. De fire barna har en egen etasje for seg selv med hvert sitt rom og et stort lekerom, som skapt for storskala putekrig. Korridorer finnes ikke i hele huset. Et romslig hall g\u00e5r tvers gjennom bygningen og knytter de to bygningskroppene sammen. En stor og luftig trapp i hallen binder \u00abbarnas etasje\u00bb sammen med hovedetasjen.", "Mellom kj\u00f8kken, spisestue og stue er det ingen skiller - fra vegg til vegg p\u00e5 langsiden er det 18 meter! Aktivitetene i husets fellesrom skal ikke foreg\u00e5 bak lukkede d\u00f8rer. Arbeidsrommet er ikke stuet bort i kjelleren, som vanlig er. Rommet ligger like ved stua og har flott utsikt vest- og s\u00f8rover. Om far eller mor skal ta en jobbt\u00f8rn p\u00e5 kvelden, s\u00e5 skal de ikke isoleres av den grunn. Kj\u00f8kkenet har spisskammer og en stor arbeids\u00f8y med masse skuffer og en lekker, tykk benkplate av larvikitt.", "To hus i ett", "Huset viser en sv\u00e6rt beskjeden side mot Sunnlandsveien. Alt du ser er hovedetasjen som er klemt ned i bakken, uten synlig grunnmur. Den liggende bordkledningen gj\u00f8r det enda lavere. Takutstikk finnes ikke, tvert imot skr\u00e5r det innover \u00f8verst p\u00e5 veggen. Kledning rundt vinduene er det heller ikke. N\u00e6rmer du deg huset fra den andre siden er det som det handler om en helt annen bygning. Huset l\u00f8fter seg opp fra den bratte skr\u00e5ningen med en ni meter h\u00f8y vegg. Huset virker kjempemessig. Og selv om det er sv\u00e6rt (390 kvadratmeter bruttoareal) s\u00e5 er det ikke fullt s\u00e5 stort som det ser ut nedenfra. Forklaringen er at den nederste av de tre etasjene bare er en \u00abkloss\u00bb p\u00e5 45 kvm. som geoteknikerne krevde for \u00e5 forankre huset skikkelig. Underetasjen brukes til utleie.", "Sponplater", "Materialvalgene er utradisjonelle. Alle vegger innvendig er hvitmalte sponplater. Himlingene er OSB-plater, brune spon/finerplater som vanligvis brukes til \u00e5 pakke gods med. Overflaten er hvitbeiset for \u00e5 f\u00e5 dem lysere. Gulvet i hallen er indisk skifer, og i de andre rommene er det voksede furugulv. J\u00e5lete detaljer finnes ikke, listene langs gulv og tak er helt uten profil. I konstruksjonene er det brukt sparebjelker som b\u00e5de er billigere og lettere enn massive bjelker.", "Tre gr\u00e5farver", "Det finnes ikke gardiner annet enn p\u00e5 barnerommene. Fargene begrenser seg til tre sjatteringer av gr\u00e5. Unntaket er igjen barnerommene. Der har ungene f\u00e5tt bestemme og har valgt riktig spreke farver. Tepper er det ogs\u00e5 sparsomt med. Huset er p\u00e5 ingen m\u00e5te overm\u00f8blert. Det oser design av det meste du ser, men tradisjonell nips og pynt er frav\u00e6rende.", "Tvenning vil ikke v\u00e6re med p\u00e5 at byggestilen krever minimalistisk innredning. Hun mener tvert om at huset t\u00e5ler all slags innredning.", "- Arkitekten skal ikke gj\u00f8re huset ferdig for folk. De som skal bo skal bestemme hvordan de vil ha det.", "Kj\u00f8lig?", "En innvending mot funkisstilen har v\u00e6rt at den kan virke maskulin og kald. Det er ikke arkitekt Tvenning enig i. Hun mener derimot at norsk innredningskultur lenge har v\u00e6rt sterkt feminisert.", "- Et hus fungerer n\u00e5r de som bor der holder p\u00e5 med det de liker. At det ikke st\u00e5r der bare til pynt. Hva naboen synes, er ikke viktig. Fruen i huset er i alle fall forn\u00f8yd med hvordan huset fungerer. N\u00e5r de fire barna har bes\u00f8k av fire andre s\u00e5 oppleves ikke det som noe problem. Men underveis i husprosjektet fant byggherren ogs\u00e5 ut at alle hus har sine begrensninger.", "- Ingen hus har plass til alle dr\u00f8mmer. Poenget er at huset oppfyller de viktigste kravene dine. Og det gj\u00f8r det, forteller hun.", "Familien er glad i huset sitt og viser det velvillig frem, men \u00f8nsker ingen oppmerksomhet om seg selv. Byggherren vil heller ikke snakke om hva herligheten har kostet. Trolig koster det rundt tre millioner kroner, tomten ikke inkludert."]}, {"field": "category0", "value": "forbruker"}, {"field": "contenthash", "value": "9a6410eaf706f1e3a4df744479e2b1cb4b2790d0c216b2e01ca57dd50931d1c6"}, {"field": "createtime", "value": "2016-05-20T18:28:48.000Z"}, {"field": "description", "value": "\u00abDen st\u00f8rste Moelven-brakka jeg har sett\u00bb, sa en som var p\u00e5 bes\u00f8k. Men han kan umulig ha sett ordentlig p\u00e5 nybygget i Sunnlandsveien 54 i Trondheim."}, {"field": "dominantimage", "value": "http://www.adressa.no/incoming/article1029525.ece5/ALTERNATES/w980-default/ver2%20funkis"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a3bf0035e62c061e4209e85c952ad5b3d142131f.jpg?59737829"}, {"field": "dominantthumbnaildimensions", "value": "300x169"}, {"field": "heading", "value": "Funker med funkis -adressa.no"}, {"field": "id", "value": "a3bf0035e62c061e4209e85c952ad5b3d142131f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "home-and-garden"}, {"field": "kw-concept", "value": ["hus fungerer", "hus"]}, {"field": "kw-entity", "value": ["arkitektkontor", "moelven", "pir ii", "tiller", "sunnlandsveien 54"]}, {"field": "kw-location", "value": ["melhus", "trondheim"]}, {"field": "kw-pageclass", "value": "article"}, {"field": "kw-person", "value": ["gunnar hyll", "erlend stjern", "maryann tvenning"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1029525.ece5/ALTERNATES/w980-default/ver2%20funkis"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Funker med funkis"}, {"field": "og-type", "value": "article"}, {"field": "og-url", "value": "http://www.adressa.no/forbruker/article302600.ece"}, {"field": "pageclass", "value": ["article"]}, {"field": "publishtime", "value": "2001-01-19T23:00:00.000Z"}, {"field": "recs-articleid", "value": "2995304"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-01-19T23:00:00.000Z"}, {"field": "recs-rawtitle", "value": "Funker med funkis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "\u00abDen st\u00f8rste Moelven-brakka jeg har sett\u00bb, sa en som var p\u00e5 bes\u00f8k. Men han kan umulig ha sett ordentlig p\u00e5 nybygget i Sunnlandsveien 54 i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/a3bf0035e62c061e4209e85c952ad5b3d142131f.jpg?59737829"}, {"field": "thumbnailfullheightdimensions", "value": "200x1470"}, {"field": "timestamp", "value": "2017-07-22T16:07:05.000Z"}, {"field": "title", "value": "Funker med funkis"}, {"field": "url", "value": "http://www.adressa.no/forbruker/article302600.ece"}, {"field": "urlhash", "value": "a3bf0035e62c061e4209e85c952ad5b3d142131f"}], "score": 0.50392824, "siteId": "9222270286501375973", "id": "a3bf0035e62c061e4209e85c952ad5b3d142131f"}

