{"fields": [{"field": "modifiedtime", "type": "time", "value": "2016-11-30T13:36:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Da styret i april 2003 ba om \u00e5 f\u00e5 en samlet oversikt over engasjementene Sintef Petroleums-forskning hadde i Iran, var ikke to kontraktene tatt med.", "Administrerende direkt\u00f8r David Lysne i Sintef Petroleumsforskning (SPF) permitterte seg sist fredag, da det ble kjent at \u00d8kokrim starter etterforskning for \u00e5 avdekke om det foreligger korrupsjon i forbindelse med forretningsavtalene med de to selskapene BP Pouya og Hinson Engineering.", "Adresseavisens opplysninger om den manglende styrebehandlingen gj\u00f8r det ikke lettere for den permitterte direkt\u00f8ren, som i morgen skal forklare seg for styret om hva som har skjedd.", "Ingen spor av Iran", "De to kontraktene ble aldri lagt frem for styret til behandling.", "I styreprotokollene fra 1999 frem til april 2003 finnes det i det hele tatt ikke spor av at styret har behandlet engasjementene i Iran, verken de ordin\u00e6re kontraktene, eller de to kontraktene som ligger til grunn for korrupsjonsanmeldelsen.", "Adresseavisen f\u00e5r bekreftet fra flere hold at dette ikke skyldes at referatene er mangelfulle, men at kontraktene aldri er blitt behandlet i styret i SPF.", "Adresseavisen f\u00e5r videre bekreftet at da styret ba om en orientering om de samlede engasjementene i Iran, s\u00e5 var ikke kontraktene med BP Pouya og Hinson Engineering nevnt i det notatet som styret fikk.", "Dette skjedde p\u00e5 et styrem\u00f8te den 11. april 2003. Da hadde styret bedt om \u00e5 bli orientert om alle Sintef Petroleumsforsknings engasjementer i Iran fordi det hadde kommet uromeldinger om forsinket eller manglende betaling.", "I notatet fra David Lysne fremg\u00e5r hovedkontraktene som selskapet hadde i Iran, blant annet avtalen med det statlige oljeselskapet NIOC, deres forskningsavdeling RIPI, selskapet Pars Kani og OIEC. Men de to mellommannskontraktene med Hinson og BP Pouya er ikke nevnt i notatet og ble heller ikke muntlig behandlet i styrem\u00f8tet.", "Iran-engasjementene har heller aldri v\u00e6rt til behandling i Sintefs hovedstyre, f\u00f8r i oktober 2003, da den interne granskningsrapporten f\u00f8rte til at kontraktene ble avsluttet og retningslinjer ble skjerpet inn.", "Tause Sintef-folk", "David Lysne vil ikke kommentere Adresseavisens opplysninger.", "Direkt\u00f8r Gunnar Sand i Sintefs konsernledelse, som er utpekt som Sintefs eneste medietalsperson i saken, vil heller ikke kommentere opplysningene om styrets behandling.", "Aksjeloven sl\u00e5r fast at styret skal ta avgj\u00f8relser i saker av \u00abuvanlig art eller stor betydning\u00bb.", "De to kontraktene var i hvert fall av uvanlig art, s\u00e6rlig siden Sintefs egen advokat, \u00d8yvind Hennestad, if\u00f8lge Dagens N\u00e6ringsliv skal ha uttrykt bekymring for de to kontraktene. Iran var dessuten et nytt marked og et land med en forretningskultur som er noks\u00e5 annerledes enn den norske.", "Frem til v\u00e5ren 2003 satt Nils Spids\u00f8e i Sinvent, Sintefs selskap for \u00e5 industrialisere oppfinnelser, som styreleder i SPF. Det lyktes ikke Adresseavisen i g\u00e5r \u00e5 f\u00e5 hans kommentar.", "Morten Loktu overtok som styreleder etter Spids\u00f8e v\u00e5ren 2003, etter styrem\u00f8tet i april, da Loktu overtok som konsernsjef i Sintef. Han \u00f8nsker ikke \u00e5 kommentere forholdet mellom styret og David Lysne.", "Tvil om betaling", "F\u00f8rst sommeren 2003 begynte det \u00e5 skje ting med de engasjementene som Sintef Petroleumsforskning har i Iran. Da Loktu ble styreleder kom ogs\u00e5 Svein Sivertsen, den gangen viseadministrerende direkt\u00f8r i Sintef, inn i styret. De skaffet seg oversikt over kontraktene, men etter det Adresseavisen kjenner til var deres f\u00f8rste bekymringer ikke knyttet til mistanker om korrupsjon, men om Sintef ville f\u00e5 betaling for forskningsoppdragene de hadde tatt p\u00e5 seg i Iran.", "Tidlig p\u00e5 h\u00f8sten dreide bekymringen mot korrupsjon og snusk, etter at Statoils mareritt i Iran ble kjent, og det ble satt i verk en intern gransking av Iran-kontraktene."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "522c0958fdc0fe519f151c21e360dbb95b62f9aeb4f442b3cefb3a49adca16d2"}, {"field": "createtime", "value": "2017-07-29T20:04:21.000Z"}, {"field": "description", "value": "De to kontraktene som er \u00e5rsak til at Sintef er anmeldt for korrupsjon ble holdt unna styrets behandling."}, {"field": "dominantimage", "value": "http://www.adressa.no/incoming/article1143821.ece5/ALTERNATES/w980-default/SINTEF%2002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f2d7749a0e78a8f4d159d3aa60e6121f95313c1e.jpg?597cea45"}, {"field": "dominantthumbnaildimensions", "value": "300x169"}, {"field": "heading", "value": "Kontrakter hemmelig for styret -adressa.no"}, {"field": "id", "value": "f2d7749a0e78a8f4d159d3aa60e6121f95313c1e"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": ["pouya og hinson engineering", "hinson engineering", "dagens n\u00e6ringsliv"]}, {"field": "kw-concept", "value": ["kontrakter hemmelig", "styret", "kontrakter", "styrets behandling", "uvanlig art"]}, {"field": "kw-entity", "value": ["pouya", "sinvent", "statoils", "pars kani", "sintef", "hinson", "\u00f8kokrim", "c. men", "adresseavisen", "sintef petroleumsforskning", "sintef petroleums", "f. det"]}, {"field": "kw-location", "value": "iran"}, {"field": "kw-pageclass", "value": "article"}, {"field": "kw-person", "value": ["nils spids\u00f8e", "david lysne", "gunnar sand", "morten loktu", "svein sivertsen", "\u00f8yvind hennestad"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1143821.ece5/ALTERNATES/w980-default/SINTEF%2002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kontrakter hemmelig for styret"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2005/08/15/Kontrakter-hemmelig-for-styret-2124200.ece"}, {"field": "pageclass", "value": ["article"]}, {"field": "publishtime", "value": "2005-08-15T21:41:01.000Z"}, {"field": "recs-articleid", "value": "2124200"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-08-15T21:41:01.000Z"}, {"field": "recs-rawtitle", "value": "Kontrakter hemmelig for styret -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "De to kontraktene som er \u00e5rsak til at Sintef er anmeldt for korrupsjon ble holdt unna styrets behandling."}, {"field": "thumbnail", "value": "http://content-thumbnail.cxpublic.com/content/thumbnail200x150/f2d7749a0e78a8f4d159d3aa60e6121f95313c1e.jpg?597cea45"}, {"field": "thumbnailfullheightdimensions", "value": "200x1422"}, {"field": "timestamp", "value": "2017-07-29T20:04:21.000Z"}, {"field": "title", "value": "Kontrakter hemmelig for styret"}, {"field": "url", "value": "http://www.adressa.no/nyheter/okonomi/2005/08/15/Kontrakter-hemmelig-for-styret-2124200.ece"}, {"field": "urlhash", "value": "f2d7749a0e78a8f4d159d3aa60e6121f95313c1e"}], "score": 0.8615835, "siteId": "9222270286501375973", "id": "f2d7749a0e78a8f4d159d3aa60e6121f95313c1e"}

