{"fields": [{"field": "modifiedtime", "type": "time", "value": "2014-05-29T08:27:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kai kristiansen"}, {"field": "body", "value": ["Saken oppdateres.", "\u2013 N\u00e5 er vi p\u00e5 oppl\u00f8pssiden i forhold til \u00e5 f\u00e5 etablert en kunsthall. At de hopper av n\u00e5 er b\u00e5de overraskende og litt spesielt, sier Ellen Tveit Klingenberg, styreleder i Trondheim kunsthall.", "Siden januar har det v\u00e6rt klart at det blir kunsthall i brannstasjonen \u00f8verst i S\u00f8ndre gate. S\u00e5 snart brannvesenet flytter ut, antakelig i april 2015, skal kunsthallen flytte inn i f\u00f8rste etasje og i underetasjen i det til sammen tusen kvadratmeter store lokalet.", "Leiekontrakten er signert, og tidspunkt for \u00e5pning er satt til sommeren 2016.", "Derfor kom fylkesr\u00e5dmannens innstilling denne uka som en overraskelse p\u00e5 mange. Innstillingen konkluderer med at fylkeskommunen ser at en kunsthall bidrar positivt til utvikling av kunstlivet i regionen, men at de utfra den \u00f8konomiske situasjonen ikke vil forplikte seg i etableringen av en kunsthall.", "\u2013 Vi er litt sjokkerte. De finansierer den tempor\u00e6re virksomheten akkurat n\u00e5, og har v\u00e6rt oppmuntrende hele veien. Vi forst\u00e5r at det handler om \u00f8konomi, men n\u00e5 er prosjektet kommet s\u00e5 langt, sier prosjektleder Helena Holmberg.", "If\u00f8lge r\u00e5dmannens forslag, som bystyret sa ja til i desember, blir de \u00e5rlige driftsutgiftene p\u00e5 sju millioner kroner. Det vil medf\u00f8re mellom 1,2 og 1,5 millioner kroner fra fylkeskommunen, som allerede har st\u00f8ttet prosjektet med 700.000 b\u00e5de i 2012 og i 2013 i forprosjektkostnader.", "\u2013 Deltakelsen fra fylkeskommunen i prosjektet er veldig viktig, b\u00e5de i forhold til lokal forankring og som en st\u00f8ttespiller. Tanken er at kommunen, fylkeskommen og staten skal spleise p\u00e5 driftsutgiftene. Staten har v\u00e6rt veldig positiv, men det gir d\u00e5rlige signaler hvis regionen ikke greier \u00e5 st\u00e5 samlet om \u00e5 st\u00f8tte dette tiltaket, sier Tveit Klingenberg.", "Ogs\u00e5 leder for Tr\u00f8ndelag Bildende Kunstnere (TBK) Sissel M. Bergh synes innstillingen er trist.", "\u2013 Det er tragisk bruk av ressurser, og tragisk for kunstmilj\u00f8et. Det er god distriktspolitikk \u00e5 f\u00e5 et ordentlig kunstmilj\u00f8 i Trondheim, det vil gi store ringvirkninger, sier Bergh.", "R\u00e5dmannen i fylkeskommunen la i februar frem en positiv innstilling til prosjektet for Kultur, velferd og milj\u00f8komiteen. Men p\u00e5 grunn av reduksjonen av regionale utviklingsmidler til S\u00f8r-Tr\u00f8ndelag p\u00e5 like under 30 prosent, bestilte politikerne en ny sak, som n\u00e5 er lagt frem.", "Fylkesr\u00e5dsmann Odd Inge Mj\u00f8en sier fylkeskommunen er inne i en sv\u00e6rt trang \u00f8konomisk tid.", "\u2013 I tillegg er 75 prosent av kulturmidlene v\u00e5re bundet opp til de store kulturinstitusjonene i Trondheim, der vi er bundet opp av en fordelingsn\u00f8kkel sammen med stat og kommune. N\u00e5r staten \u00f8ker, m\u00e5 vi f\u00f8lge opp. Da f\u00e5r vi etterhvert veldig sm\u00e5 rammer, sier Mj\u00f8en, som derfor synes det er vanskelig \u00e5 iverksette nye prosjekt.", "\u2013 Dere har allerede brukt 1,4 millioner p\u00e5 prosjektet, og det er ikke mye penger det er snakk om. Er det ikke d\u00e5rlig politikk \u00e5 trekke seg n\u00e5?", "\u2013 Jo, og dette er en sv\u00e6rt vanskelig sak for oss. Men som r\u00e5dmann m\u00e5 jeg legge frem et budsjett i balanse, og derfor gj\u00f8re noen upopul\u00e6re tiltak, og denne gangen rammer det kunsthallen. N\u00e5 kan det hende at politikerne mener at vi likevel skal st\u00f8tte kunsthallen. Da m\u00e5 jeg lete etter andre steder jeg kan kutte, sier Mj\u00f8en.", "Styreleder Tveit Klingenberg sier at de fremover kommer til \u00e5 jobbe med \u00e5 f\u00e5 politikerne til \u00e5 komme med en annen innstilling. Saken skal behandles b\u00e5de i Kultur, velferd og milj\u00f8komiteen og Fylkesutvalget, f\u00f8r den endelige beslutningen faller i Fylkestinget den 17. juni.", "\u2013 N\u00e5 skal vi konsentrere oss om den politiske arenaen. Uansett vedtak vil vi fortsette arbeidet med \u00e5 etablere kunsthallen, og det m\u00e5 vi tro p\u00e5 at vi klarer. Men det er veldig beklagelig hvis fylket ikke blir med. Det kan f\u00f8re til at vi f\u00e5r et mer begrenset tilbud."]}, {"field": "category0", "value": "migration catalog"}, {"field": "category1", "value": "migration catalog|kultur"}, {"field": "contenthash", "value": "02341627ffa19917c238996dadd2a9a19e6775bd3b9ec449e105b0b9e7e5e7f6"}, {"field": "createtime", "value": "2016-02-04T14:21:08.000Z"}, {"field": "description", "value": "S\u00f8r-Tr\u00f8ndelag fylkekommune \u00f8nsker ikke \u00e5 forplikte seg i etableringen av Trondheim kunsthall. Trist og uforst\u00e5elig, synes kunstmilj\u00f8et."}, {"field": "dominantimage", "value": "http://www.adressa.no/incoming/article9752230.ece/ALTERNATES/w980-default/kunsthall13.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2d8037c2d81fd9624b83964e88a54ed0f1b6a429.jpg?59091fa8"}, {"field": "dominantthumbnaildimensions", "value": "300x169"}, {"field": "heading", "value": ["- Tragisk for kunstmilj\u00f8et i byen -adressa.no", "\u2013 Viktig med lokal forankring", "Kan gi begrenset tilbud"]}, {"field": "id", "value": "2d8037c2d81fd9624b83964e88a54ed0f1b6a429"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["kultur", "migration catalog"]}, {"field": "kw-classification", "value": "law-government-and-politics"}, {"field": "kw-concept", "value": ["stat", "r\u00e5dmann", "trondheim", "trondheim kunsthall", "innstilling", "kunsthallen", "prosjekt", "fylkeskommunen", "kunstmilj\u00f8", "etablere", "kunsthall", "sak", "st\u00f8tte", "begrenset tilbud", "tragisk", "lokal forankring", "millioner kroner"]}, {"field": "kw-entity", "value": ["s\u00f8ndre", "fylkesutvalget", "fylkestinget", "kultur", "tr\u00f8ndelag bildende kunstnere"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["odd inge mj\u00f8en", "sissel m. bergh", "helena holmberg", "ellen tveit klingenberg", "tveit klingenberg"]}, {"field": "kw-taxonomy", "value": ["migration catalog", "migration catalog/kultur"]}, {"field": "og-image", "value": "http://www.adressa.no/incoming/article9752230.ece/ALTERNATES/w980-default/kunsthall13.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Tragisk for kunstmilj\u00f8et i byen"}, {"field": "og-type", "value": "article"}, {"field": "og-url", "value": "http://www.adressa.no/migration_catalog/kultur/article9752260.ece"}, {"field": "pageclass", "value": ["article"]}, {"field": "publishtime", "value": "2014-05-28T20:52:57.000Z"}, {"field": "recs-articleid", "value": "9752260"}, {"field": "recs-category-type", "value": "taxonomy"}, {"field": "recs-category0", "value": "taxonomy|migration catalog"}, {"field": "recs-category1", "value": "taxonomy|migration catalog|kultur"}, {"field": "recs-publishtime", "value": "2014-05-28T20:52:57.000Z"}, {"field": "recs-rawtitle", "value": "- Tragisk for kunstmilj\u00f8et i byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["migration catalog", "migration catalog/kultur"]}, {"field": "teaser", "value": "S\u00f8r-Tr\u00f8ndelag fylkekommune \u00f8nsker ikke \u00e5 forplikte seg i etableringen av Trondheim kunsthall. Trist og uforst\u00e5elig, synes kunstmilj\u00f8et."}, {"field": "thumbnail", "value": "http://content-thumbnail.cxpublic.com/content/thumbnail200x150/2d8037c2d81fd9624b83964e88a54ed0f1b6a429.jpg?59091fa8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T00:09:12.000Z"}, {"field": "title", "value": "- Tragisk for kunstmilj\u00f8et i byen"}, {"field": "url", "value": "http://www.adressa.no/migration_catalog/kultur/article9752260.ece"}, {"field": "urlhash", "value": "2d8037c2d81fd9624b83964e88a54ed0f1b6a429"}], "score": 0.9558045, "siteId": "9222270286501375973", "id": "2d8037c2d81fd9624b83964e88a54ed0f1b6a429"}

