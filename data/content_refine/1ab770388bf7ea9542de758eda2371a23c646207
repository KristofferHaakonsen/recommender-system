{"fields": [{"field": "modifiedtime", "type": "time", "value": "2015-03-17T08:27:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["\u00f8rjan greiff johnsen", "jurist"]}, {"field": "body", "value": ["Saken oppdateres.", "Nei, jeg snakker ikke om vekkerklokka som ringer om morgenen. Eller mobilen som varsler at n\u00e5 skal du delta i et morsomt strategim\u00f8te p\u00e5 jobben som varer i tre timer og som selvsagt er lagt til det tidspunktet du normalt spiser lunsj. Eller at det er din tur til \u00e5 forlate ventev\u00e6relset for \u00e5 innta plassen i tannlegestolen. Det er langt mer alvorlig enn som s\u00e5. Vi snakker bil.", "Moderne bilhold kan v\u00e6re en pr\u00f8velse . Jeg sier ikke at det ikke var en pr\u00f8velse f\u00f8r. Men ting var enklere da. Man kunne for eksempel gj\u00f8re litt selv. Til og med en ubehjelpelig amat\u00f8r som undertegnede. Vel. Litt i hvert fall. For eksempel \u00e5 skifte lysp\u00e6re. Hvis p\u00e6ra gikk var det ikke noe piping, nei, du kj\u00f8rte intetanende og i god tro inntil en nabo eller noen andre varslet om at lyset hadde g\u00e5tt. Deretter var det bare \u00e5 rulle inn p\u00e5 en bensinstasjon, ta ut p\u00e6ra, det var s\u00e5 enkelt som bare det, et litt trykk, en liten vridning og vips. Og en ny lysp\u00e6re fikk du for under femtilappen. Billig. Raskt. Og smertefritt. Men n\u00e5. Ja, n\u00e5.", "For noen \u00e5r siden kj\u00f8pte vi en brukt Audi, den hadde fortsatt lysp\u00e6rer, men n\u00e5 peip det, gitt. I bilen, alts\u00e5. Displayet viste at venstre frontlys var kaputt. Det var til \u00e5 forst\u00e5. Etter \u00e5 ha greid \u00e5 \u00e5pne panseret (bare det) ble jeg raskt betenkt. Det eneste jeg s\u00e5 i motorrommet var et plastdeksel med Audi-logoen som dekket hele motoren. Hvordan man skulle grave seg ned til lysp\u00e6re var meg en g\u00e5te. Men hva har man instruksjonsmanualer for? Som for \u00f8vrig er tykkere enn \u00abMin kamp 6\u00bb. Der sto det enkelt og greit at dersom lysp\u00e6ra ikke virket s\u00e5 skulle man vennligst opps\u00f8ke n\u00e6rmeste autoriserte Audi-verksted.", "Ja vel. Men hva gj\u00f8r man? M\u00f8ller neste. Og lysp\u00e6re ble byttet, prisen var ikke helt avskrekkende, noen hundrelapper, men det blir jo en vending. Og litt venting. Men denne pipingen.", "Moderne biler piper. De piper for det ene og for det andre, og det er ikke helt lett \u00e5 skj\u00f8nne hva de piper for, heller ikke etter \u00e5 ha sett p\u00e5 displayet, men vi har alts\u00e5 instruksjonsboka. Og ang\u00e5ende lysp\u00e6rer. De fleste biler av nyere modeller har xenonlys. Dette er ikke engang ei lysp\u00e6re. Men noe gasslignende greier. Kan du bytte selv? Ha! Er det billig? Ha! N\u00e5r xenonlyset g\u00e5r blir det raskt et par tre tusenlapper. Tr\u00f8sten f\u00e5r v\u00e6re at de holder vesentlig lenger enn ei vanlig lysp\u00e6re. Men dette med bil er dyrt. Det vet alle. Jeg kjenner folk som har m\u00e5ttet bytte automatgirkasse. Da snakker vi titusener. Men det var denne pipingen. Lettelsen n\u00e5r man s\u00e5 vidt t\u00f8r \u00e5 kaste et blikk p\u00e5 displayet, og ser symbolet for spylev\u00e6ske eller motorolje. \u00c5, hvilken lettelse. S\u00e5 enkelt, s\u00e5 billig, en stopp og en bensinstasjon og man er i m\u00e5l. Men s\u00e5 er det alt det andre som kan pipe; \u00ab4x4 system default,\u00bb st\u00f8tdempere som rusker, feil ved luftniv\u00e5reguleringer og fandens oldemor, og vi skj\u00f8nner slett ikke alltid hva det er, men en ting skj\u00f8nner vi. Det koster.", "Og alle som har biler som er noen \u00e5r gamle, og utenfor garantitiden, kan kjenne p\u00e5 angsten n\u00e5r man har levert bilen inn til service. Der sitter man p\u00e5 jobb og hopper himmelh\u00f8yt hver gang telefonen ringer, er det verkstedet, nei, heldigvis, bare en av ungene som vil ha penger, en ilter kunde, vi takler det, p\u00e5 dager som denne, med et smil om munnen, vil du ha 200 kroner sa du, ja selvsagt, jeg overf\u00f8rer med det samme, vi har en serviceinnstilling vi ikke helt kjenner oss igjen i. Men s\u00e5 ringer alts\u00e5 kundebehandleren p\u00e5 verkstedet. Med malmr\u00f8st. \u00abDette er alvorlig Johnsen.\u00bb Ja vel, ja. Det gir jeg egentlig blaffen i, bare fortell meg hva det koster. V\u00e6r s\u00e5 snill. Og ikke s\u00e5 rent sjelden er det ting man aldri har h\u00f8rt om, jeg hadde ikke blitt forbauset om de hadde sagt at det som skal til for \u00e5 f\u00e5 orden p\u00e5 bilen er et par doble fustasjeopphengsforkoblinger.", "Men dyrt blir det.", "orjangreiff@hotmail.com"]}, {"field": "category0", "value": "pluss"}, {"field": "contenthash", "value": "14e6640402e7f8de5839d3232a9f8d09629265bbc1dcea7b96e67253f183bbc0"}, {"field": "createtime", "value": "2017-05-02T00:43:10.000Z"}, {"field": "description", "value": "Den lammende angsten. N\u00e5r det piper."}, {"field": "dominantimage", "value": "http://www.adressa.no/pluss/article10756630.ece/yd6ns9/ALTERNATES/w980-default/Mini_dashbord.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1ab770388bf7ea9542de758eda2371a23c646207.jpg?59316230"}, {"field": "dominantthumbnaildimensions", "value": "300x169"}, {"field": "heading", "value": "Doble fustasjeopphengsforkoblinger -adressa.no"}, {"field": "id", "value": "1ab770388bf7ea9542de758eda2371a23c646207"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "automotive"}, {"field": "kw-company", "value": "audi"}, {"field": "kw-concept", "value": ["lysp\u00e6re", "pipe", "doble fustasjeopphengsforkoblinger", "bil"]}, {"field": "kw-entity", "value": "johnsen"}, {"field": "kw-pageclass", "value": "article"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10756630.ece/yd6ns9/ALTERNATES/w980-default/Mini_dashbord.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Doble fustasjeopphengsforkoblinger"}, {"field": "og-type", "value": "article"}, {"field": "og-url", "value": "http://www.adressa.no/pluss/article10756631.ece"}, {"field": "pageclass", "value": ["article"]}, {"field": "publishtime", "value": "2015-03-17T06:00:00.000Z"}, {"field": "recs-articleid", "value": "10756631"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-03-17T06:00:00.000Z"}, {"field": "recs-rawtitle", "value": "Doble fustasjeopphengsforkoblinger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Den lammende angsten. N\u00e5r det piper."}, {"field": "thumbnail", "value": "http://content-thumbnail.cxpublic.com/content/thumbnail200x150/1ab770388bf7ea9542de758eda2371a23c646207.jpg?59316230"}, {"field": "thumbnailfullheightdimensions", "value": "200x1031"}, {"field": "timestamp", "value": "2017-06-02T13:03:44.000Z"}, {"field": "title", "value": "Hjelp, bilen min piper"}, {"field": "url", "value": "http://www.adressa.no/pluss/article10756631.ece"}, {"field": "urlhash", "value": "1ab770388bf7ea9542de758eda2371a23c646207"}], "score": 0.6729137, "siteId": "9222270286501375973", "id": "1ab770388bf7ea9542de758eda2371a23c646207"}

