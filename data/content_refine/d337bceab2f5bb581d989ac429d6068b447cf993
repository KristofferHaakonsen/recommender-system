{"fields": [{"field": "modifiedtime", "type": "time", "value": "2012-04-16T22:01:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "\u2013Tr\u00f8ndere er s\u00e5 beskjedne at jeg nesten skjemmes av \u00e5 si at jeg bor her, sa nordlendingen, entusiasten og Trondheimspatrioten Erik Haugane. Dermed var katta ut av sekken, foran 500 n\u00e6ringslivsledere. Det var vel egentlig ingen som greide \u00e5 putte det fresende utysket tilbake dit det kom fra.", "Vi skryter av Olav Tryggvason, Olav den hellige og Nidarosdomen. Hadde det ikke v\u00e6rt for Tr\u00f8ndelag og tr\u00f8ndere, hadde det bare v\u00e6rt permene igjen av Norgeshistorien. Og alt det der.", "N\u00e5r det blir snakk om noe som er nyere enn tusen \u00e5r, blir selvskrytet mindre og eksemplene f\u00e6rre. Selvsagt kommer RBK fort. Det gj\u00f8r ogs\u00e5 Odd Reitans handelsimperium og universitetet. Men sp\u00f8r tre tr\u00f8nderske n\u00e6ringslivsledere om hva som er galt med midtnorsk n\u00e6ringsliv og hva som m\u00e5 gj\u00f8res for at det skal bli bedre. Hvis analysen varer i mer enn to minutter, s\u00e5 kommer mangelen p\u00e5 selvtillit fort opp som et problem.", "Innpakningen varierer . Erik Haugane har sine ord og tanker, sagt av en direkte og uj\u00e5lete nordlending. S\u00f8rlendingen Per Axel Koch har bodd her i 18 \u00e5r og kan derfor med god grunn ta p\u00e5 seg et vi, n\u00e5r han er enig med Haugane i at vi er for beskjedne. \u2013Det m\u00e5 bli flere store bedrifter i regionen hvis vi skal lykkes, er Polaris-sjefens analyse. \u00abVi\u00bb er alts\u00e5 alle som bor i Midt-Norge. Da har Odd Reitan nettopp etterlyst begeistring.", "Diskusjonen om selvtillit kommer i etterkant av at Berit Rian i N\u00e6ringsforeningen i Trondheim har dratt ned bakteppet for arbeidet med en felles strategisk n\u00e6ringsplan for elleve kommuner i Trondheimsregionen: Vi henger etter de tre andre storbyregionene i n\u00e6ringsutvikling. Vi tjener mindre penger enn landsgjennomsnittet, har en lavere andel l\u00f8nnsomme bedrifter, det etableres f\u00e6rre bedrifter og eksportinntektene er mye lavere enn i de andre storbyene.", "Ut fra dette kan det konstateres f\u00f8lgende: Det er lett \u00e5 bli deprimert p\u00e5 landsdelenes vegne. Og dette har vi h\u00f8rt f\u00f8r. Mange ganger, faktisk. Det er nesten en hel liten industri i Tr\u00f8ndelag \u00e5 syte og klage over at vi er mindre og gj\u00f8r det d\u00e5rligere. Men blir det noe bedre av det? Kanskje det faktisk ikke er s\u00e5 aller verst. Den store andelen offentlig virksomhet, med tyngde p\u00e5 utdanning og forskning, gj\u00f8r at b\u00f8lgedalen ikke blir s\u00e5 dyp her som andre steder. Motstykket er riktignok at vi heller ikke er like h\u00f8yt oppe n\u00e5r konjunkturene g\u00e5r mot de tynnere luftlag.", "Men hvordan skal vi bli bedre? Odd Reitan har sin oppskrift, og han deler den gjerne: \u2013Vi m\u00e5 gj\u00f8re alt vi kan for at folk skal trives her. Det m\u00e5 skapes begeistring, det skal v\u00e6re barskt \u00e5 lykkes og det skal v\u00e6re artig \u00e5 f\u00e5 til en god forretning, mener Colonialmajoren. Han er forn\u00f8yd med tittelen sin, og insisterer p\u00e5 at den skal skrives med c.", "En \u00f8rliten tolkning av Reitan gj\u00f8r at budskapet kan snus p\u00e5 hodet: I dag er det ingen begeistring, det er slett ikke barskt \u00e5 lykkes, og det er ingen eller f\u00e5 som unner en annen en god forretning. Tr\u00f8nderen Reitan avsl\u00f8rer at han aner ikke hva visjonen til Midt-Norge. Og det er det vel knapt mange andre som gj\u00f8r heller. Men s\u00f8rlendingen Koch kommer majoren og oss andre til unnsetning og har et forslag til visjon: Vi vil og vi kan.", "Men kan vi? Og vil vi? Er vi romslige nok? Og har vi selvtillit nok?"]}, {"field": "category0", "value": "meninger"}, {"field": "contenthash", "value": "fa959691e76c5fa502471ec8b965066b0602086af2fcd5161da33b7e82b989d8"}, {"field": "createtime", "value": "2017-03-21T19:22:51.000Z"}, {"field": "description", "value": "Hvorfor er vi tr\u00f8ndere s\u00e5 opptatt av selvtillit? Er det fordi vi har for lite, eller for mye av det?"}, {"field": "dominantimage", "value": "http://www.adressa.no/incoming/article1327497.ece5/ALTERNATES/w980-default/080808_Torget"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d337bceab2f5bb581d989ac429d6068b447cf993.jpg?58d17d8b"}, {"field": "dominantthumbnaildimensions", "value": "300x169"}, {"field": "heading", "value": "For lite eller for mye selvtillit -adressa.no"}, {"field": "id", "value": "d337bceab2f5bb581d989ac429d6068b447cf993"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["selvtillit", "tr\u00f8ndere"]}, {"field": "kw-entity", "value": ["nidarosdomen", "n\u00e6ringsforeningen", "haugane", "trondheimspatrioten erik haugane", "colonialmajoren", "per axel koch", "polaris", "norgeshistorien", "trondheimsregionen"]}, {"field": "kw-location", "value": ["midt-norge", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["olav tryggvason", "erik haugane", "berit rian", "odd reitan"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1327497.ece5/ALTERNATES/w980-default/080808_Torget"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For lite eller for mye selvtillit"}, {"field": "og-type", "value": "article"}, {"field": "og-url", "value": "http://www.adressa.no/meninger/article1388194.ece"}, {"field": "pageclass", "value": ["article"]}, {"field": "publishtime", "value": "2009-09-23T08:51:12.000Z"}, {"field": "recs-articleid", "value": "1314705"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-09-23T08:51:12.000Z"}, {"field": "recs-rawtitle", "value": "For lite eller for mye selvtillit -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvorfor er vi tr\u00f8ndere s\u00e5 opptatt av selvtillit? Er det fordi vi har for lite, eller for mye av det?"}, {"field": "thumbnail", "value": "http://content-thumbnail.cxpublic.com/content/thumbnail200x150/d337bceab2f5bb581d989ac429d6068b447cf993.jpg?58d17d8b"}, {"field": "thumbnailfullheightdimensions", "value": "200x1402"}, {"field": "timestamp", "value": "2017-03-21T19:22:51.000Z"}, {"field": "title", "value": "For lite eller for mye selvtillit"}, {"field": "url", "value": "http://www.adressa.no/meninger/article1388194.ece"}, {"field": "urlhash", "value": "d337bceab2f5bb581d989ac429d6068b447cf993"}], "score": 0.6545805, "siteId": "9222270286501375973", "id": "d337bceab2f5bb581d989ac429d6068b447cf993"}

