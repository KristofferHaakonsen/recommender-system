{"fields": [{"field": "modifiedtime", "type": "time", "value": "2015-08-08T07:23:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Arne Mykle var 12 \u00e5r f\u00f8rste gangen han m\u00f8tte sin far, den senere s\u00e5 ber\u00f8mte og lovpriste, men ogs\u00e5 utskjelte og straffeforfulgte, forfatteren Agnar Mykle. Motvillig hadde han g\u00e5tt med p\u00e5 \u00e5 gifte seg med sin gravide kj\u00e6reste, men etterp\u00e5 opph\u00f8rte kontakten. Mor og barn ble boende i Kirkenes, mens faren flyttet s\u00f8rover.", "\u2013 Du kunne hatt gode grunner til \u00e5 hate din far?", "\u2013 Et merkelig sp\u00f8rsm\u00e5l. Det falt meg aldri inn. Verken min mor eller noen i hennes familie baksnakket Agnar. Hvorfor i all verden skulle jeg hate ham? Man m\u00e5 vel v\u00e6re journalist for \u00e5 kunne stille et s\u00e5nt sp\u00f8rsm\u00e5l.", "Det f\u00f8rste m\u00f8tet mellom far og s\u00f8nn skjedde p\u00e5 perrongen, p\u00e5 \u00d8stbanestasjonen i Oslo.", "\u2013 Jeg gledet meg veldig. Helt siden jeg var gammel nok til \u00e5 forst\u00e5 at jeg hadde en far, hadde jeg \u00f8nsket \u00e5 kunne treffe ham.", "\u2013 Omfavnet dere hverandre?", "\u2013 Nei. Myklebustene klemte aldri. Men Agnar sa siden at han holdt p\u00e5 \u00e5 besvime fordi jeg s\u00e5 ut som Kjell, lillebroren som d\u00f8de av giktfeber, akkurat som Ask Burlefots bror Balder i romanen \u00abLasso rundt fru Luna\u00bb.", "\u00abNest efter en journalist er en turist det mest vulg\u00e6re som i verden fins\u00bb, skrev Agnar Mykle. Det p\u00e5st\u00e5s at Arne Mykle kunne sagt det samme. Men uten synbar skepsis \u00e5pner han d\u00f8rene sine for to journalister fra farens kj\u00e6re hjemby. Selv har han ogs\u00e5 mange minner fra Trondhjem (byen heter ikke annet i Mykle-familien) \u2013 fra det f\u00f8rste skjellsettende bes\u00f8ket hos besteforeldrene etter evakueringen fra Finmark i 1944 og fra flere senere sommerferieopphold gjennom oppveksten.", "\u2013 Men jeg kjedet meg mye, s\u00e6rlig etter at onkel Kjell d\u00f8de, forteller Arne Bust Mykle.", "Denne dampende varme forsommerdagen ligner 77-\u00e5ringen mest p\u00e5 sitt eget mellomnavn. H\u00e5r og skjegg stritter til alle kanter.", "Inne i Villa Uskebusk, en laftet t\u00f8mmerstue p\u00e5 Darbu i Buskerud, er heller ikke stilen utpreget striglet. Idet vi geleides gjennom rommene, siterer eieren sin far, som ofte siterte tegneseriefiguren Dennis n\u00e5r gjester stakk innom: \u00abDet du kaller rot, er livet mitt.\u00bb", "\u00c5 holde orden p\u00e5 hva som er levd liv og hva som er diktning i familien Mykle er heller ikke helt enkelt. Alle som har lest kultromanene \u00abLasso rundt fru Luna\u00bb og \u00abSangen om den r\u00f8de rubin\u00bb, og som samtidig kjenner litt til forfatterens turbulente privatliv, vet at fakta og fiksjon vikles sammen i en frodig miks. I forordet til \u00abPrinsessen p\u00e5 bordet!\u00bb, en ny samling av farens upubliserte tekster, omtaler s\u00f8nnen \u00abLasso rundt fru Luna\u00bb som en slekts-kr\u00f8nike, en roman han selv g\u00e5r inn og ut av.", "I det omfangsrike skj\u00f8nnlitter\u00e6re verket fra 1954 har Arne blitt jente og heter Astrid. Unnfangelsen hennes, i duskregn og stikkende bl\u00e5b\u00e6rlyng, er betagende skildret. Arne aner ikke om hans unnfangelse skjedde under lignende forhold. Alt i boken er ikke like sant. Gunnhild, Astrids mor, er nok ogs\u00e5 mye mer vulg\u00e6r enn Ruth, Arnes virkelige mor.", "\u2013 Romanen ble omarbeidet flere ganger, og Gunnhild gjort mer usympatisk for hver versjon. Trolig \u00f8nsket Agnar \u00e5 skape en tydelig kontrast til Siv, den nye kvinnen i Ask Burlefots liv. Siv ble helten. Gunnhild skurken.", "\u2013 Hvordan reagerte din mor p\u00e5 beskrivelsene av henne?", "\u2013 Vi snakket lite om romanen, men jeg oppfattet henne ikke som bitter. Noe stemte, noe ikke, sier han og frisker opp i bokens historie om kvinnen som beruset og naken trekkes p\u00e5 en kanonlavett gjennom gatene i Indrepollen (Kirkenes). Ruth fortalte i sin tid Agnar om hendelsen. Kvinnen p\u00e5 lavetten var ikke henne, men en offisersfrue p\u00e5 sparkst\u00f8tting, kanon full. Historien var velkjent i Kirkenes.", "Arne humrer og sender oss glasset med pulverkaffe. Selv leste han \u00abLasso'n\u00bb som 17-\u00e5ring, eksemplaret har han enn\u00e5, direktesendt og med personlig hilsen fra forfatteren. Men m\u00f8tet med farens s\u00e6regne spr\u00e5k og fortellerstil gjorde noe med leselysten. Ingen andre forfattere presterte noe lignende.", "\u2013 Med f\u00e5 unntak sluttet jeg \u00e5 lese nye b\u00f8ker. De kjedet meg. I stedet fant jeg frem til klassikerne og glemte forfattere som Hans J\u00e6ger, Helge Krog, Nils Kj\u00e6r og noen til.", "Arne vokste opp med etternavnet Myklebust, men i morens barndomshjem der besteforeldrene og en tante st\u00f8ttet varmt opp om oppdrageransvaret.", "\u2013 Jeg f\u00f8lte meg elsket av alle, sier Arne, som fortsatt har klare minner fra \u00e5rene f\u00f8r og under okkupasjonen. Da krigsutbruddet kom med granateksplosjoner, branner, bombefly og drepte sivile, forsvant mye av tryggheten.", "\u2013 Den f\u00f8rste intense flyalarmen skremte vettet av meg. Sirenen var montert p\u00e5 skolen, der vi bodde i vaktmesterleiligheten. Like etter ble Dampsentralen, tvers over gaten, bombet s\u00f8nder og sammen. Jeg fikk bombe-sjokk.", "F\u00f8rst bombet tyskerne, siden russerne. Nest etter Malta var Kirkenes det stedet i verden med flest flyalarmer under andre verdens-krig. Arne opplevde at n\u00e6re bekjente, voksne og barn, ble drept og skadet. En bestefar i nabolaget, som l\u00e5 og sov middag sammen med barnebarnet sitt, ble drept av en granatsplint som trengte gjennom veggen. Barnebarnet var uskadd.", "\u2013 Jeg pleide ogs\u00e5 \u00e5 sove middag med morfar p\u00e5 divanen i stua. Derfor identifiserte jeg meg sterkt med hendelsen. Tilfluktsrom hadde vi ikke. Heller ikke kjeller. N\u00e5r alarmen gikk, dyttet mormor meg inn mellom frakkene og k\u00e5pene ute i entreen. Hun mente at kl\u00e6rne kunne gi beskyttelse.", "Arnes familie flyktet fra ildlinjen, f\u00f8rst til Elvenes, siden til Bj\u00f8rnelvdalen. Der bodde de i 1944 da evakueringsvarslet kom, og Ruth bestemte seg for \u00e5 ta s\u00f8nnen med til Trondhjem. De andre ble v\u00e6rende. Evakueringen var visstnok frivillig.", "\u2013 Jeg var ellevill av glede ved tanken p\u00e5 \u00e5 reise til farmor og farfar og styrtet ut i bilen som kom for \u00e5 hente oss. Men noen sa at jeg burde ta avskjed. Flau lusket jeg tilbake til mormor og ga henne en skikkelig klem. Jeg s\u00e5 henne aldri mer.", "Reisen ble traumatisk for 7-\u00e5ringen. Om bord i b\u00e5ten som skulle frakte dem fra Tana-fjorden til Troms\u00f8, tok redselen for flytende miner helt overh\u00e5nd. Han nektet \u00e5 sove. Fremme i Troms\u00f8 ventet helsepersonell med lusekam. Moren ble rasende over en slik insinuasjon om at familiens hygiene ikke var p\u00e5 topp, men lusekammen slapp ingen unna. Natten tilbragte de hos slektninger. Neste formiddag s\u00e5 han \u00abTirpitz\u00bb ligge med slagside ute i fjorden.", "\u2013 Kanskje dr\u00f8mte jeg alt sammen? Jeg vet ikke sikkert om skipet l\u00e5 der akkurat da, sier han.", "Transporten videre husker Arne lite av, bare at de gikk inn p\u00e5 et tog, og at angsten for mer bombing straks meldte seg. Heller ikke i Trondhjem f\u00f8lte han seg trygg. Men i villaen i Jonsvannsveien var det farfarens, musikkl\u00f8ytnant Ole Elias Myklebusts, jernvilje som skremte mest. N\u00e5r kokt torsk sto p\u00e5 menyen, forlangte han at gutten skulle spise enten maten smakte eller ikke.", "\u2013 Jeg hatet b\u00e5de fisken og lukten, akkurat like sterkt som min far, likevel ble jeg tvunget til \u00e5 spise til jeg spydde. Min mor orket til slutt ikke mer og reiste seg fra bordet og sa: \u00abDette finner vi oss ikke i.\u00bb Ingen hadde sagt noe lignende til min morfar, smiler Arne.", "I samme periode fikk moren beskjed fra myndighetene om at hun ikke lenger kunne bo hos svigerforeldrene. Hun opps\u00f8kte politiet for \u00e5 h\u00f8re \u00e5rsaken. Det viste seg at svigerfaren var problemet. Lenge hadde han mast p\u00e5 politiet for \u00e5 f\u00e5 de to finnmarkingene til \u00e5 flytte.", "\u2013 Da mor forsto sammenhengen, ble hun s\u00e5 sint at hun anmeldte bestefar for ulovlig oppbevaring av brennevin i kjelleren. Jeg st\u00f8ttet henne fullt ut, forteller Arne.", "Etterp\u00e5 s\u00f8kte de tilflukt p\u00e5 kino. De s\u00e5 den samme filmen tre ganger etter hverandre, som eneste sivile i salen. Rundt dem satt tyske soldater p\u00e5 alle kanter. Arne kan enn\u00e5 gjenkalle lukten av fuktig uniformsull. Anmeldelsen f\u00f8rte ikke til s\u00e6rlig rabalder. Bestefarens kjellerlager var ikke s\u00e5 ulovlig likevel. Like etter fant Ruth en leilighet i Innfjorden i Romsdal, der de ble boende frem til freden.", "Siden reiste mor og s\u00f8nn tilbake til ruinene av Kirkenes. Der fullf\u00f8rte han grunnskolen og gymnaset. Siden flyttet begge til Oslo.", "Arne Mykle forteller detaljert og bilderikt. Innimellom tar han sm\u00e5 avstikkere fra hovedfortellingen og m\u00e5 sp\u00f8rre: \u00abHvor var vi hen n\u00e5?\u00bb f\u00f8r han kjapt n\u00f8ster seg tilbake til tr\u00e5den.", "Vannkokeren fylles, og mer kaffe brygges i krusene. Katten S\u00f8lvi smetter inn gjennom d\u00f8rsprekken fra hagen, etter f\u00f8rst \u00e5 ha forvisset seg om at gjestene er godt voksne. N\u00e5r matfars fire barnebarn er p\u00e5 bes\u00f8k, holder hun seg demonstrativt ute.", "Elleve \u00e5r er g\u00e5tt siden Arne Mykle pensjonerte seg fra rektorstillingen ved Buskerud folkeh\u00f8yskole, litt lenger ned i bakken. Livet som folkeh\u00f8yskolel\u00e6rer startet n\u00e6rmest ved en tilfeldighet etter \u00e5rene med omreisende dukketeater.", "\u2013 Turn\u00e9livet ble slitsomt, sier mannen, som huskes av en hel generasjon barne-tv-tittere som pappaen til karakterene Pompel og Pilt.", "\u2013 Jane l\u00e6rte meg mye om dukketeater. Vi hadde en flott tid sammen, sier Arne og nikker mot eventyrskogen p\u00e5 veggen, en scenedekorasjon laget av Jane Mykle, farens andre kone. Hun var modell for Embla, dr\u00f8mmekvinnen i \u00abSangen om den r\u00f8de rubin\u00bb, fortsettelsen p\u00e5 \u00abLasso rundt fru Luna.\u00bb", "Arne var i milit\u00e6ret og hadde fremdeles etternavnet Myklebust da 1950-tallets mest omtalte rettssak p\u00e5gikk. Retten skulle avgj\u00f8re om innholdet i \u00abSangen om den r\u00f8de rubin\u00bb var pornografisk og dermed straffbart.", "B\u00e5de faren og forlagssjefen var tiltalt. Halve Kultur-Norge m\u00f8tte i vitneboksen. Arne fulgte det hele p\u00e5 avstand. Ingen hetset ham. Han syntes heller ikke at Mykle-navnet var mer belastende enn at han like etter rettssaken tok navnet selv.", "\u2013 Hvorfor?", "\u2013 Moren min giftet seg og fikk et annet etternavn, dermed f\u00f8lte jeg meg litt identitetsl\u00f8s. Hennes nye navn kunne jeg ikke ha.", "\u2013 Hvordan har Mykle-navnet v\u00e6rt \u00e5 leve med?", "\u2013 Helt greit. Mange har v\u00e6rt opptatt av \u00e5 fortelle meg hvor h\u00f8yt de setter min fars b\u00f8ker.", "I samme periode besluttet Arne \u00e5 kvitte seg med Finnmarks-dialekten. Han \u00f8vde litt i smug, f\u00f8r han en morgen gikk ut i verden uten dialekt.", "\u2013 \u00c5 bo p\u00e5 \u00d8stlandet og snakke finnmarking ble et paradoks, sier han. Kontakten med faren ble ogs\u00e5 god, s\u00e6rlig etter at Arne kom opp i voksen alder.", "\u2013 Han kunne ringe og si at han var pratesjuk. Vi snakket mye sammen, ofte om romfart som Agnar var ekstremt opptatt av. Vi lo ogs\u00e5 masse, sier Arne, og minner om \u00e9n episode: Faren hadde lest i avisen om en ungkarsbygd som var i ferd med \u00e5 bli avfolket og som skulle f\u00e5 bes\u00f8k av en busslast giftek\u00e5te kvinner fra Oslo.", "\u2013 Da s\u00e5 han br\u00e5tt for seg hvilke f\u00f8lelser gjestene ville vekke i tredve\u00e5rsrunkeren, og vi knakk begge sammen i latter. Vi havnet visst p\u00e5 gulvet mens t\u00e5rene rant.", "Arne Mykle humrer ved tanken, og smilerynkene brer seg ut i den kr\u00f8llete manken.", "Vi minner om at runking, og b\u00e6sjing, er tema for enkelte av tekstene i den nye boken ogs\u00e5. Og at noen anmeldere synes det blir i meste laget.", "\u2013 Ja, jeg ser det. Men dette er jo fryktelig morsomme tekster. For Agnar var ikke det viktigste hva han skrev om, men hvordan han skrev om det.", "\u2013 Hvordan b\u00f8r vi feire neste \u00e5rs hundre\u00e5rsjubileum for Agnar Mykle?", "Arne Mykle tenker seg litt om.", "\u2013 Kanskje med en sk\u00e5l markjordb\u00e6r? Den nye boken har en tekst om det ogs\u00e5. Men vi m\u00e5 passe oss for kelnere som vil dynke b\u00e6rene v\u00e5re i konjakk. Agnar holdt p\u00e5 \u00e5 drepe \u00e9n som gjorde det.", "\u2013 Hva med nyutgivelser av b\u00f8kene hans?", "\u2013 Jeg vet ikke hva folkene i forlaget tenker. De er hyggelige, men jeg kjenner ingen mer.", "Timene har g\u00e5tt. Vi har snakket om mye. Om Trondhjem. Om badeturen til Vikhammerl\u00f8kka da Arne nesten druknet (\u00abDet er ikke sant at livet passerer i revy idet du holder p\u00e5 \u00e5 d\u00f8. Du bare aksepterer situasjonen.\u00bb) Om farmor Emma, tante Sissi og andre slektninger. Om divisjonsmusikken som faren elsket. Om s\u00f8sknene som holder sammen og om fors\u00f8kene p\u00e5 \u00e5 finne den ukjente s\u00f8steren (\u00abSivs\u00bb datter) som ble bortadoptert. Om nynorsk og om fotball. Arne er mest opptatt av landslags-fotball. VM skal han selvf\u00f8lgelig f\u00f8lge.", "Vi har ogs\u00e5 v\u00e6rt ute i den overgrodde hagen der juletrekulene enn\u00e5 henger p\u00e5 et glissent kirseb\u00e6rtre, der bl\u00e5b\u00e6rlyngen blomstrer tett under luftige trekroner, der barnebarna har sitt eget overnattingsstabbur.", "Inne igjen etterlyser vi familiebilder som kan krydre reportasjen. Arne letter p\u00e5 lokket p\u00e5 en romstor plastboks og haler frem et gammelt album.", "Et stort bilde av Arne og moren fyller mesteparten av f\u00f8rste side. Et mindre bilde av", "Agnar Mykle i studentlue er limt inn ved siden av de to.", "\u2013 Mor tok meg med til fotografen hvert \u00e5r. Matrosdressen kom fra farmor Emma, sier Arne og blar videre til et stupebilde.", "\u2013 Dette tok Agnar. Han var opptatt av at jeg skulle l\u00e6re \u00e5 stupe. Fra 12-\u00e5rsalderen bes\u00f8kte jeg far, Jane og sm\u00e5s\u00f8strene mine hver sommer.", "\u2013 Hva har foreldrene dine betydd for deg?", "\u2013 Min mor var den viktigste personen i livet mitt. Jeg var sv\u00e6rt glad i henne. Som voksen fikk jeg ogs\u00e5 et n\u00e6rt forhold til min far. Men da han l\u00e5 der p\u00e5 d\u00f8dsleiet, var jeg litt i tvil om det var et kyss eller en kilevink han burde f\u00e5, sier Arne, og minner om at hans far sa akkurat det samme om sin far da de skiltes siste gang."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8f5296d014fa73ebc272275e2150f82b414b39e0dacfed93289c4ac8860c9146"}, {"field": "createtime", "value": "2015-08-08T06:31:46.000Z"}, {"field": "description", "value": "Mannen med skjegget er sikret evig liv som veslejenta Astrid. Farens romanfigurer hadde ofte levende modeller."}, {"field": "dominantimage", "value": "http://www.adressa.no/pluss/magasin/article11391055.ece/4z0lhk/ALTERNATES/w980-default/_NO14073.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1fe05af9226f9f3432c6a6324c6b8137c5acc71c.jpg?59790341"}, {"field": "dominantthumbnaildimensions", "value": "300x169"}, {"field": "heading", "value": ["En annen Mykle -adressa.no", "Vulg\u00e6re journalister", "Astrids unnfangelse", "Bombesjokk", "\u00abTirpitz\u00bb med slagside", "Jaget av svigerfar", "Tok Mykle-navnet", "Romfart og latterkrampe", "Albumminner"]}, {"field": "id", "value": "1fe05af9226f9f3432c6a6324c6b8137c5acc71c"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["r\u00f8de rubin", "mor", "far"]}, {"field": "kw-entity", "value": ["mykle", "ruth", "villa uskebusk", "arne", "darbu", "elvenes", "finnmarks", "\u00f8stbanestasjonen", "trondhjem", "emma", "astrid", "indrepollen", "s\u00f8lvi", "balder", "gunnhild", "siv", "prinsessen", "pompel og pilt", "lasso", "tirpitz", "dampsentralen", "\u00f8stlandet", "romsdal", "embla", "vikhammerl\u00f8kka", "finmark", "kultur-norge", "kjell", "sissi", "sangen", "bj\u00f8rnelvdalen", "hans j\u00e6ger", "jonsvannsveien"]}, {"field": "kw-location", "value": ["oslo", "tana", "malta", "kirkenes", "innfjorden", "buskerud", "dennis", "troms\u00f8", "luna"]}, {"field": "kw-pageclass", "value": "article"}, {"field": "kw-person", "value": ["arne bust mykle", "arne mykle", "jane mykle", "helge krog", "agnar mykle", "ole elias myklebusts", "ask burlefots", "nils kj\u00e6r"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11391055.ece/4z0lhk/ALTERNATES/w980-default/_NO14073.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En annen Mykle"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11391060.ece"}, {"field": "pageclass", "value": ["article"]}, {"field": "publishtime", "value": "2015-08-08T07:22:22.000Z"}, {"field": "recs-articleid", "value": "11391060"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-08T07:22:22.000Z"}, {"field": "recs-rawtitle", "value": "En annen Mykle -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Mannen med skjegget er sikret evig liv som veslejenta Astrid. Farens romanfigurer hadde ofte levende modeller."}, {"field": "thumbnail", "value": "http://content-thumbnail.cxpublic.com/content/thumbnail200x150/1fe05af9226f9f3432c6a6324c6b8137c5acc71c.jpg?59790341"}, {"field": "thumbnailfullheightdimensions", "value": "200x4261"}, {"field": "timestamp", "value": "2017-07-26T21:01:53.000Z"}, {"field": "title", "value": "En annen Mykle"}, {"field": "url", "value": "http://www.adressa.no/pluss/magasin/article11391060.ece"}, {"field": "urlhash", "value": "1fe05af9226f9f3432c6a6324c6b8137c5acc71c"}], "score": 0.79598415, "siteId": "9222270286501375973", "id": "1fe05af9226f9f3432c6a6324c6b8137c5acc71c"}

