{"fields": [{"field": "modifiedtime", "type": "time", "value": "2012-06-07T11:58:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "knut okkenhaug"}, {"field": "body", "value": ["Saken oppdateres.", "Torsdag kom Norges h\u00f8yest dekorerte soldat, Gunnar S\u00f8nsteby, p\u00e5 visitt i Trondheim. Det var to gamle kjente som m\u00f8ttes p\u00e5 St. Olavs Hospital.", "\u2013 God dag Gunnar! Takk for sist. Du holder deg godt. Du er sprekere enn jeg er n\u00e5, sier Frode Singstad til Gunnar \u00abKjakan\u00bb S\u00f8nsteby (92).", "Krigslegenden fra 2. verdenskrig har ved flere anledninger bes\u00f8kt milit\u00e6re avdelinger Frode Singstad har tjenestegjort i. N\u00e5 er \u00abKjakan\u00bb p\u00e5 sykebes\u00f8k \u2013 til en han setter h\u00f8yt.", "\u2013 Frode er en av de tapre. Soldatene som drar ut er veldig modige. De kunne sittet hjemme. Men de har gjort et valg. De er milit\u00e6re og n\u00e5r deres tjenester er \u00f8nsket, er de med, sier den gamle krigeren som er Norges h\u00f8yest dekorerte borger. S\u00f8nsteby har mottatt mange utmerkelser for sin krigsinnsats \u2013 blant dem Krigskorset med tre sverd.", "Det var 2. mai i \u00e5r offiseren i Sj\u00f8forsvaret, Frode Singstad fra Trondheim, ble alvorlig skadd i en trefning med oppr\u00f8rere i omr\u00e5det Ghowrmach i NordAfghanistan. Han ble rammet av et prosjektil i brystet som lammet ham fra brystet og ned.", "Singstad ble truffet da han kj\u00f8rte en sekshjuls motorsykkel, en s\u00e5kalt ATV foran kolonnen med kystjegere da oppr\u00f8rere gikk til et voldsomt bakholdsangrep i en trang dal.", "Foruten Frode Singstad ble syv kystjegere samt en bombeekspert skuddskadet i trefningen der de norske soldatene var i klart mindretall. I tillegg til Singstad ble den norske bombeeksperten alvorlig skadet.", "27. juni i \u00e5r ble fire norske soldater drept, ogs\u00e5 det i Nord-Afghanistan da kj\u00f8ret\u00f8yet de satt i ble sprengt av en veibombe. To av de drepte var kystjegere som ogs\u00e5 deltok i kampene 2. mai. Den tredje kystjegeren hadde reist ned for \u00e5 erstatte en av de skadde fra 2. mai.", "Det hadde ogs\u00e5 fjerdemann, marinejeger Trond Andr\u00e9 Bolle. Han reiste ned til Afghanistan \u2013 for \u00e5 erstatte Frode Singstad. Trondheimeren Singstad var del av et s\u00e5kalt military observer team (MOT-Navy) da angrepet skjedde nordvest i Afghanistan i mai.", "Hvordan han opplevde angrepet 2. mai der han selv ble livstruende skadd, \u00f8nsker ikke Frode Singstad \u00e5 g\u00e5 offentlig ut med. Men han gir Gunnar S\u00f8nsteby en redegj\u00f8relse p\u00e5 tomannsh\u00e5nd.", "Nyheten om veibomben 27. juni var en t\u00f8ff nyhet \u00e5 f\u00e5 for den skadde yrkesoffiseren.", "\u2013 Det som skjedde de fire er en sorg jeg fortsatt bearbeider og et nytt slag i forhold til min egen skade, sier Frode Singstad. Det er f\u00f8rste gang han snakker med media etter at han selv ble skadd.", "Noe av det siste Trond Andr\u00e9 Bolle gjorde f\u00f8r han dro nedover til Afghanistan for \u00e5 erstatte Singstad, var \u00e5 bes\u00f8ke den skadde kollegaen p\u00e5 St. Olavs Hospital. \u2013M\u00f8tet var hum\u00f8rfylt og bra, slik det pleide \u00e5 v\u00e6re n\u00e5r vi m\u00f8ttes, sier 51-\u00e5ringen til Adresseavisen.", "Gunnar S\u00f8nsteby sp\u00f8r om hvordan lammelsen oppleves.", "\u2013 Jeg kjenner ingenting nedover beina.", "\u2013 Hva sier legene om mulighetene for kontakt?, sp\u00f8r 92-\u00e5ringen.", "\u2013Det t\u00f8r de ikke si noe om. De sier at hver ryggmargsskade har sitt eget forl\u00f8p. Men m\u00e5let er jo en gang \u00e5 kunne g\u00e5 igjen, sier Frode Singstad.", "Ombudsmann for Forsvaret, Kjell A. Bratli var med p\u00e5 visitten torsdag. Hans rolle er blant annet \u00e5 holde seg oppdatert p\u00e5 hva Forsvaret kan bidra med for at skadde soldater skal f\u00e5 best mulig oppf\u00f8lging. \u2013I den grad vi kan bist\u00e5 Singstad vil vi gj\u00f8re det, sier Bratli.", "Frode Singstad satte pris p\u00e5 bes\u00f8ket av \u00abKjakan\u00bb S\u00f8nsteby.", "\u2013 Han er veldig interessert i hvordan vi opererer og har alltid v\u00e6rt det. Han liker \u00e5 holde seg oppdatert p\u00e5 hvordan krig ut\u00f8ves i dag. Gunnar er artig \u00e5 snakke med, reflektert og erfaren. Han er en krigsveteran med mye historie i baklomma. Vi snakket ogs\u00e5 mye om tiden han var aktiv, sier Frode Singstad. Han kunne fortelle den gamle krigshelten at han, \u00abKjakan\u00bb, var \u00e6resmedlem av Pipeklubben \u2013 en klubb av n\u00e5v\u00e6rende og tidligere milit\u00e6re. De m\u00f8tes en gang i blant, der ett ritual er \u00e5 fyre opp hver sin pipe.", "\u2013 Det er en \u00e6re for meg \u00e5 v\u00e6re medlem i klubben. Og hyggelig at jeg fikk nummer 24, sier Gunnar S\u00f8nsteby som jo hadde kodenavn nr. 24 under krigen.", "Gunnar S\u00f8nsteby har merket seg at det er mange tr\u00f8ndere blant milit\u00e6rt personell i utenlandsoperasjoner. Om det er noe med tr\u00f8nderne som gj\u00f8r at de spesielt motiverte for \u00e5 g\u00e5 inn i Forsvaret?", "\u2013 Du kjenner ordtaket: Det skal kule til en tr\u00f8nder, sier Gunnar S\u00f8nsteby."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "dee14e05aa76a39a68ce5563f3b22e4b281e475c88dc4991361fc7aa2c170a62"}, {"field": "createtime", "value": "2017-04-30T23:07:21.000Z"}, {"field": "description", "value": "Afghanistan-veteran Frode Singstad (51) ble skutt og livstruende skadd av oppr\u00f8rere i Afghanistan i v\u00e5r."}, {"field": "dominantimage", "value": "http://www.adressa.no/incoming/article1365896.ece5/ALTERNATES/w980-default/gunnar2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b0294625f3e5ecd5bdf1f4cc440630fff613bf42.jpg?597a4b14"}, {"field": "dominantthumbnaildimensions", "value": "300x169"}, {"field": "heading", "value": ["- M\u00e5let er \u00e5 kunne g\u00e5 igjen -adressa.no", "Tatt i bakhold", "Erstatteren drept", "S\u00f8rger over kamerater", "\u00c6resmedlem i Pipeklubben"]}, {"field": "id", "value": "b0294625f3e5ecd5bdf1f4cc440630fff613bf42"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["livstruende skadd", "h\u00f8yest dekorerte", "soldat", "norske soldater", "mai", "skadd"]}, {"field": "kw-entity", "value": ["sj\u00f8forsvaret", "norges", "ghowrmach", "nord-afghanistan", "olavs hospital", "pipeklubben", "krigskorset", "forsvaret", "adresseavisen", "nordafghanistan", "st. olavs hospital", "kjakan"]}, {"field": "kw-location", "value": ["afghanistan", "trondheim"]}, {"field": "kw-pageclass", "value": "article"}, {"field": "kw-person", "value": ["frode singstad", "gunnar s\u00f8nsteby", "kjell a. bratli", "trond andr\u00e9 bolle"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1365896.ece5/ALTERNATES/w980-default/gunnar2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- M\u00e5let er \u00e5 kunne g\u00e5 igjen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1523286.ece"}, {"field": "pageclass", "value": ["article"]}, {"field": "publishtime", "value": "2010-08-28T08:56:02.000Z"}, {"field": "recs-articleid", "value": "1145825"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2010-08-28T08:56:02.000Z"}, {"field": "recs-rawtitle", "value": "- M\u00e5let er \u00e5 kunne g\u00e5 igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Afghanistan-veteran Frode Singstad (51) ble skutt og livstruende skadd av oppr\u00f8rere i Afghanistan i v\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/b0294625f3e5ecd5bdf1f4cc440630fff613bf42.jpg?597a4b14"}, {"field": "thumbnailfullheightdimensions", "value": "200x2041"}, {"field": "timestamp", "value": "2017-07-27T20:20:36.000Z"}, {"field": "title", "value": "- M\u00e5let er \u00e5 kunne g\u00e5 igjen"}, {"field": "url", "value": "http://www.adressa.no/nyheter/trondheim/article1523286.ece"}, {"field": "urlhash", "value": "b0294625f3e5ecd5bdf1f4cc440630fff613bf42"}], "score": 0.4479192, "siteId": "9222270286501375973", "id": "b0294625f3e5ecd5bdf1f4cc440630fff613bf42"}

