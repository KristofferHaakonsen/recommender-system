{"fields": [{"field": "modifiedtime", "type": "time", "value": "2012-06-20T10:10:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Familien med fire unger, som vokste opp i Trollsvingen p\u00e5 Charlottenlund, er mer enn gjennomsnittlig interessert i arkitektur og design. Far var arkitekt Per Olav Voll, n\u00e5 d\u00f8d, men med et navn som lever videre med arkitektkontoret Voll Arkitekter. Mor; Randi Voll, grunnla allerede p\u00e5 70-tallet Trondheims Marimekko-butikk Unikko, som fortsett selger finsk design.", "Familien vokste opp i et spesialtegnet hus, tegnet av han far sj\u00f8l. Det ligger der fortsatt, like fint i terrenget som da det ble bygd for 38 \u00e5r siden. Enkelt og tidl\u00f8st i designen, og fortsatt en perle for de som er opptatt av arkitektur.", "I dag har ungene blitt godt voksne, men like opptatte av design som sine foreldre. Lilles\u00f8ster Tuva driver i dag Unikko-butikken, sammen med mor. Mens den ene av storebr\u00f8drene; Espen, har bygd seg opp til \u00e5 bli en av landets mest anerkjente m\u00f8beldesignere, og en av gr\u00fcnderne bak designsuksessen Norway Says, som har vunnet en rekke designpriser i inn- og utland.", "Espen skulle g\u00e5 i sine fars fotspor, men etter to \u00e5r hoppet han av arkitektstudiet og bestemte seg for \u00e5 heller designe mindre ting. Noen \u00e5r etter var han utdannet m\u00f8beldesigner fra kunst- og h\u00e5ndverksskolen.", "Design med morsmelka", "- Vi vokste opp i et hus som var annerledes, og fikk design inn med morsmelka. Mens andre familier dro p\u00e5 bilferie til Danmark for \u00e5 bes\u00f8ke Legoland, s\u00e5 dro vi for \u00e5 se p\u00e5 nye hus, ler Tuva.", "Og n\u00e5 har alts\u00e5 storebror tegnet sitt aller f\u00f8rste hus. P\u00e5 nabotomta til barndomshjemmet som faren tegnet, og til lilles\u00f8ster Tuva. Tuva som aldri flyttet langt hjemmefra; hun har oppdratt sine egne tre barn p\u00e5 det som var nabohuset. N\u00e5 kommer det nye huset mellom barndomshjemmet og Tuvas hus.", "Nok en perle", "Storebror har f\u00e5tt blanke ark, og samarbeider med arkitekt Gaute Dahle fra Husqvarna Arkitekter. Og selv om huset ikke st\u00e5r helt ferdig f\u00f8r utp\u00e5 h\u00f8sten, s\u00e5 kan naboene allerede se at familien Voll er i ferd med \u00e5 reise enda en spennende arkitekturperle.", "- Jeg har alltid dr\u00f8mt om at pappa skulle tegne et hus spesielt til meg. Men da ungene ble store og flyttet hjemmefra, og jeg og ektemannen min Bj\u00f8rn ville skape v\u00e5rt eget voksenhjem, s\u00e5 levde ikke pappa lenger. Men \u00e5 f\u00e5 storebror Espen til \u00e5 tegne er slett ikke en d\u00e5rlig erstatning, smiler Tuva og sitter p\u00e5 kj\u00f8kkenet og ser tidvis ut p\u00e5 byggetomta utenfor og tidvis nedp\u00e5 en liten modell av hvordan det ferdige huset skal bli.", "Huset blir ikke s\u00e5 stort; 142 kvadrat fordelt p\u00e5 to etasjer. I tillegg kommer en kjeller med boder og treningsrom. Mer trengs da heller ikke.", "- Innvendig f\u00e5r huset nesten et \u00e5pent landskap, sier Tuva.", "I f\u00f8rste etasjen f\u00e5r de snart voksne barna hvert sitt soverom, i tillegg til bad. I andre etasjen blir det stue og kj\u00f8kken og mellom der en boks med toalett inni. Denne f\u00e5r gule fliser inni, og like gule blir overskapene p\u00e5 kj\u00f8kkenet. Men det kommer nok ikke s\u00e5 mange andre spreke interi\u00f8roverraskelser, for s\u00f8skenene liker det i grunnen ganske enkelt.", "Voksenhus for to", "N\u00e5r huset blir ferdig har det f\u00e5tt sort panel utenp\u00e5, og vil ikke skille seg altfor mye ut. Men samtidig; dette blir et hus som ikke ligner noen av de andre i nabolaget. Formen er streng og minimalistisk, taket flatt. Men rektanglet har f\u00e5tt en spennende knekk. Det blir ikke mye vinduer, men de som kommer blir store. P\u00e5 det nye kj\u00f8kkenet kan Tuva og Bj\u00f8rn sette over kaffen og skue utover fjorden, og helt til Forbordfjellet og Frosta.", "- Snekkerne var litt bekymret, for de har aldri bygd et s\u00e5nt hus f\u00f8r, sier Tuva, men understreker at s\u00e5 langt har stj\u00f8rdalsfirmaet Skotnes Bygg klart seg bra.", "Det var alts\u00e5 da ungene ble store at Tuva og mannen bestemte seg for \u00e5 realisere dr\u00f8mmen om \u00e5 bygge sitt eget hus.", "- Prosessen begynte for to \u00e5r siden da eldstemann flyttet ut. Huset har, selvf\u00f8lgelig, v\u00e6rt like mye barnas som v\u00e5rt. Men det bar preg av det, de hadde etter hvert tatt over mer og mer, og huset begynte \u00e5 bli slitt. Vi snakket om \u00e5 selge tomta mellom oss og barndomshjemmet for \u00e5 frigj\u00f8re penger til \u00e5 pusse ordentlig opp. Men i stedet landet vi alts\u00e5 p\u00e5 \u00e5 heller bygge helt nytt. Og n\u00e5 bygger jeg og Bj\u00f8rn v\u00e5rt hus, p\u00e5 v\u00e5re premisser. Denne gangen trenger vi ikke \u00e5 tenke p\u00e5 at huset ogs\u00e5 m\u00e5 v\u00e6re barne- eller ungdomsvennlig, sier Tuva som tidlig i prosessen bestemte seg for \u00e5 gi storebror Espen s\u00e5 \u00e5 si frie t\u00f8yler.", "Lik smak", "- Jeg ga selvsagt Espen noen f\u00f8ringer. Men stort sett er dette hans ide, men som jeg \u00f8yeblikkelig falt for, sier Tuva. For hun insisterer p\u00e5 at hun og broren har veldig lik smak, selv om Norway Says stramme design ikke alltid virker forenlig med Marimekkos store blomster og m\u00f8nster.", "- Jeg og Espen har et veldig n\u00e6rt forhold, og han vet hva jeg liker og vi liker ogs\u00e5 stort sett det samme. Jeg vil ha det enkelt og stilrent, men med sjel. Og det er jo noe naivt og stilrent over Marimekko ogs\u00e5. Men det viktigste uansett, er at n\u00e5r du kommer inn i et hjem skal du f\u00f8le deg vel. Det skal v\u00e6re en god og varm stemning, som gj\u00f8r at du f\u00e5r lyst til \u00e5 sette deg ned og v\u00e6re der. Da er det egentlig ikke s\u00e5 viktig hva som er inni huset, sier Tuva som allerede kan si at det ikke blir Marimekko-gardiner i nyhuset.", "- Men jeg har jo over 50 duker da, smiler Tuva.", "Hvordan det blir til slutt, det lover Hjem \u00e5 komme tilbake til."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f72ce5885387b3141b767fa248c0bf10f511785978a07154ed0da24e04c35ef8"}, {"field": "createtime", "value": "2012-08-18T00:06:23.088Z"}, {"field": "description", "value": "Far og arkitekt Per Olav Voll tegnet barndomshjemmet. N\u00e5 tegner storebror og designeren bak Norway Says, Espen Voll, dr\u00f8mmehuset p\u00e5 nabotomta - til lilles\u00f8ster Tuva."}, {"field": "dominantimage", "value": "http://www.adressa.no/incoming/article1247521.ece5/ALTERNATES/w980-default/Nybygg_langt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6d33476a9b87f053a8efa2eeb29975a74187984e.jpg?5957ef88"}, {"field": "dominantthumbnaildimensions", "value": "300x169"}, {"field": "heading", "value": "Storebror tegner dr\u00f8mmehuset -adressa.no"}, {"field": "id", "value": "6d33476a9b87f053a8efa2eeb29975a74187984e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["storebror tegner dr\u00f8mmehuset", "storebror tegner", "hus", "design"]}, {"field": "kw-entity", "value": ["trondheims marimekko", "husqvarna arkitekter", "trollsvingen", "per olav voll", "legoland", "tuva og bj\u00f8rn", "voll", "voll arkitekter", "bj\u00f8rn", "forbordfjellet og frosta", "unikko", "hjem", "tuva", "norway says", "skotnes bygg"]}, {"field": "kw-location", "value": ["danmark", "charlottenlund"]}, {"field": "kw-pageclass", "value": "article"}, {"field": "kw-person", "value": ["randi voll", "espen voll", "gaute dahle"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1247521.ece5/ALTERNATES/w980-default/Nybygg_langt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Storebror tegner dr\u00f8mmehuset"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1085677.ece"}, {"field": "pageclass", "value": ["article"]}, {"field": "publishtime", "value": "2008-05-16T07:16:46.000Z"}, {"field": "recs-articleid", "value": "872653"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-05-16T07:16:46.000Z"}, {"field": "recs-rawtitle", "value": "Storebror tegner dr\u00f8mmehuset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Far og arkitekt Per Olav Voll tegnet barndomshjemmet. N\u00e5 tegner storebror og designeren bak Norway Says, Espen Voll, dr\u00f8mmehuset p\u00e5 nabotomta - til lilles\u00f8ster Tuva."}, {"field": "thumbnail", "value": "http://content-thumbnail.cxpublic.com/content/thumbnail200x150/6d33476a9b87f053a8efa2eeb29975a74187984e.jpg?5957ef88"}, {"field": "thumbnailfullheightdimensions", "value": "200x1770"}, {"field": "timestamp", "value": "2017-07-01T18:52:56.000Z"}, {"field": "title", "value": "Storebror tegner dr\u00f8mmehuset"}, {"field": "url", "value": "http://www.adressa.no/forbruker/hjem/article1085677.ece"}, {"field": "urlhash", "value": "6d33476a9b87f053a8efa2eeb29975a74187984e"}], "score": 0.76216334, "siteId": "9222270286501375973", "id": "6d33476a9b87f053a8efa2eeb29975a74187984e"}

