{"fields": [{"field": "modifiedtime", "type": "time", "value": "2015-09-23T16:45:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "morten antonsen"}, {"field": "body", "value": ["Saken oppdateres.", "Om han sl\u00e5r til p\u00e5 en Bentley Bentayga SUV, er tvilsomt.", "For hvem kj\u00f8rer vel en bil til n\u00e6r tre millioner kroner ut i skogen?", "Gjennom programmet Nattpatruljen p\u00e5 tv-kanalen MAX, har nordmenn blitt kjent med Olav Skarsem.", "De fleste tv-seere har forst\u00e5tt at politimannen fra Melhus har en ekstrem interesse for bil.", "Da er det lett \u00e5 forst\u00e5 hvorfor Skarsem trekkes til Tyskland for \u00e5 g\u00e5 rundt p\u00e5 den enorme bilutstillingen i Frankfurt. Det er trolig ingen som har tatt jobben med \u00e5 telle hvor mange kj\u00f8ret\u00f8y som st\u00e5r utstilt i hallene og p\u00e5 uteomr\u00e5dene. Men det er 1103 utstillere fra 39 land med et utall blankpolerte biler. Hele 219 biler skal v\u00e6re nylanseringer eller \u00abface lift\u00bb. Skj\u00f8nt ingen p\u00e5 messen sa face lift. N\u00e5 heter det \u00absecond generation\u00bb. Messeomr\u00e5det er kjempe-stort, og bare BMW sin stand alene er nesten like stor som de \u00e5tte hallene som utgj\u00f8r Nidar\u00f8hallen, n\u00e5 Trondheim Spektrum. BMW har til og med bygd opp en st\u00f8rre bane som g\u00e5r inne i hall 11, hvor eldrevne BMW-er kj\u00f8rer rundt mellom Rolls-Royce, Mini og BMW sine utstillinger.", "P\u00e5 \u00e5rets IAA 2015, Internationale Automobil-Ausstellung i Frankfurt, er det store flertallet av bilene lakkert r\u00f8de.", "Men i hj\u00f8rnet av hall 3, mellom VW, Bugatti og Porsche, er det en SUV som skiller seg ut med sin knall oransje farge. Og Olav Skarsem setter straks kursen mot den oransje bilen.", "\u2013 Bentley Bentayga m\u00e5 v\u00e6re verdens mest luksuri\u00f8se og kanskje dyreste SUV, sier Olav Skarsem idet han hopper opp p\u00e5 podiet. Dette er en bil han har gledet seg til \u00e5 se n\u00e6rmere p\u00e5.", "\u2013 Bentelyen har en W12 motor, enkelt sagt har den to V6-motorer som er satt sammen, forklarer Olav Skarsem. Drar du ut i skogen med denne SUV-en, har du med deg 608 hk. Permanent firehjulsdrift selvf\u00f8lgelig, 2422 kilo tung, men den akselererer raskt. 0 til 100 km/t tar den p\u00e5 fire sekunder.", "Startpris p\u00e5 denne Bentleyen er p\u00e5 160 200 britiske pund, men hva den vil koste i Norge t\u00f8r jeg ikke tippe p\u00e5, sier Skarsem. Og har du r\u00e5d, f\u00e5r du den neppe p\u00e5 over et \u00e5r. Bilen er utsolgt for lang tid fremover.", "Mer rekker ikke Skarsem \u00e5 fortelle, f\u00f8r han plutselig har startet en inng\u00e5ende samtale med designeren av den oransje doningen.", "Bentleys sjefdesigner for eksteri\u00f8ret p\u00e5 Bentayga, Crispin Marshfield, er med p\u00e5 notene. Sammen med Marshfield pr\u00f8vesittes bilen, og praten g\u00e5r livlig. Hva med bagasjeplassen, undrer Skarsem.", "Du f\u00e5r neppe plass til hund og annet du vil ha med p\u00e5 hytteturen. Denne oransje Bentley SUV-en er nemlig utstyrt med et sv\u00e6rt luksuri\u00f8st \u00abpick nick barskap\u00bb, pledd, krystall og porselen samt godt med dyre drikkevarer.", "Foran den engelskproduserte doningen forteller eksteri\u00f8rdesigneren Marshfield at m\u00e5let med denne bilen var at alle som ser den skal kjenne den igjen som en Bentley. Derfor har han brukt mange elementer, spesielt fra Bentley Continental GT, b\u00e5de p\u00e5 hjulbuer, lykter og den karakteristiske bentleygrillen.", "N\u00e5r en d\u00f8r p\u00e5 bilen \u00e5pnes eller lukkes, g\u00e5r stigbrettet automatisk i rett posisjon. Her skal ingen tr\u00e5kke rett p\u00e5 kongler eller lyng ute i skogen.", "Men det er andre SUV-er p\u00e5 utstillingen som trolig passer bedre for tr\u00f8nderske veier og lommeb\u00f8ker.", "\u2013 Se p\u00e5 denne Mitsubitshi Outlander PHEV. Den kommer n\u00e5 som ladbar hybrid og den kan g\u00e5 p\u00e5 4x4 bare p\u00e5 str\u00f8m. Bensinmotoren kobler seg", "inn n\u00e5r det er n\u00f8dvendig og da bare p\u00e5 for-hjulene.", "Denne Outlanderen kan vi nok f\u00e5 se mange av p\u00e5 tr\u00f8nderske veier, mener Olav Skarsem.", "En hyggelig mann som ser ut som han kommer fra fabrikken i Japan, svarer s\u00e5 godt han kan n\u00e5r sp\u00f8rsm\u00e5lene hagler. Det g\u00e5r bra, helt til han f\u00e5r sp\u00f8rsm\u00e5l om hvor mange kilo tilhengerlast bilen kan trekke.", "Det er SUV og hybrid som preger store deler av messen. Flere av de store merkene, som BMW og Mercedes, har sine \u00abgr\u00f8nne\u00bb biler p\u00e5 plass.", "Mercedes lanserer sin GLC som er en helt ny modell, men man m\u00e5 nok anse den som en arvtager til GLK.", "GLC er 12 cm lenger enn GLK. En utgave som trolig selger godt i Norge, er plugg inn hybridmodellen 350 e 4-matic. Denne modellen har 211 hk fra bensin-motoren og f\u00e5r i tillegg 116 el-hester.", "0 \u2013 100 km/t tar denne bilen p\u00e5 5,9 sekunder, og forbruket vil v\u00e6re 0,26 liter per mil ved normal kj\u00f8ring.", "Prismessig vil GLC trolig bli solgt for under 600 000 kroner, og da er det klart at det vil rulle en del slike Mercedeser p\u00e5 veiene i Tr\u00f8ndelag, sier Skarsem.", "Hos BMW var det verdenspremiere p\u00e5 nye X1, som n\u00e5 har f\u00e5tt litt av utseende fra sine st\u00f8rre s\u00f8sken i BMW-familien.", "\u2013 Jeg har aldri likt den gamle X1, men n\u00e5 ser den nye bilen mye mer ut som en ordentlig SUV, mener Olav Skarsem.", "\u2013 Den fremst\u00e5r som h\u00f8yere og med M sport-pakke ser den mye stiligere ut. Interi\u00f8ret er enklere i forhold til de st\u00f8rre modellene hos BMW, men helt klart en bedring i forhold til den gamle X1.", "Hendler og brytere har f\u00e5tt en fin plassering og n\u00e5r bilen kan leveres med 2-hjulsdrift eller 4x4, vil dette v\u00e6re en bil for mange i Norge.", "Dessverre ingen X1 hybrid enn\u00e5, for alle de som kunne ha tenkt seg en slik utgave.", "\u2013 Mulig X1 2.0d xDrive vil bli en bil for mange tr\u00f8ndere, tipper den bilgale 37-\u00e5rige bondes\u00f8nnen.", "Nissan Leaf er en bil som virkelig har sl\u00e5tt an i Norge. Ved IAA-messen presenterer de ingen ny modell, men et nytt batteri. Avhengig av kj\u00f8restil og temperatur, skal den nye Leafen greie 250 km p\u00e5 en ladning.", "50 \u2013 60 km lenger vil trolig gj\u00f8re det enklere for dem som skal p\u00e5 hyttetur en fredag ettermiddag, og som kj\u00f8rer med hjertet i halsen og frykter for at batteriet ikke holder.", "Fra Taiwan har produsenten Thunder Power tatt turen med modellen som heter Thunder Power.", "Dette er en elbil som er tenkt levert i 2018. Batteriet er p\u00e5 125 kWh, mens Tesla til sammenligning har 90 kWh. Rekkevidden skal if\u00f8lge produsenten v\u00e6re 650 km, uavhengig av v\u00e6r og temperatur. Vekt blir under to tonn og konseptbilen har bakhjulsdrift.", "Florian Heinrichs hos Thunder Power mener at deres bil vil bli en skikkelig konkurrent til Tesla.", "I Audis egen hall finner Olav Skarsem den flunkende nye E-tron quattro. Ikke mange sekund-ene etter at han har gl\u00f8ttet p\u00e5 bilen, s\u00e5 har han engasjert b\u00e5de en av bilens designere og ingeni\u00f8rer.", "Batteriet er p\u00e5 95 kWh, \u00e9n motor i front og to motorer bak. Bilen kommer i salg i 2018 og skal vi tro designeren vil det bli tilhengerfeste p\u00e5 bilen", "Samlet effekt med booster vil bli 496 hk, if\u00f8lge den nederlandske designeren Wounter Kets.", "Kets legger til at bilen i 2018 vil bli ganske lik den som n\u00e5 blir vist i Frankfurt, men med noe endring av lyktene.", "Ingen hybrid eller elbil, men Audis \u00abnye A4\u00bb er ogs\u00e5 verd \u00e5 nevne. Fra Norge meldes det at prisene g\u00e5r noe ned. Prisen p\u00e5 3.0 TDI 218 hk quattro S tronic g\u00e5r imidlertid ned dr\u00f8yt 100 000 kroner fra forrige modell, til 565 000 kroner. Forrige 3.0 TDI hadde imidlertid 245 hk.", "\u2013 Trolig vil 2.0 TDI 190 hk quattro S tronic, som koster fra 495 000 kroner, bli en enklere bil \u00e5 selge for Audi, mener Skarsem etter \u00e5 ha sjekket bilprisene.", "\u2013 Hva synes du om den flunkende nye Lexus RX 450h? Fronten er jo ganske spesiell?", "\u2013 Den blir for vulg\u00e6r, her har designerne ikke forst\u00e5tt n\u00e5r de burde ha stoppet \u00e5 lage grillen, svarer Olav Skarsem. Men han legger til at vi alle er for-skjellige og at noen kan synes grillen er pen.", "Den nye RX 450h er ikke en plugg inn-hybrid, den lades under kj\u00f8ring.", "Storselgeren?", "Trolig blir det mange bl\u00f8tkaker p\u00e5 salgsfolkene hos skodaforhandlerne i Tr\u00f8ndelag i tiden som kommer. Skoda Superb kombi m\u00e5 bare bli en storselger i Midt-Norge. Oktavia og Superb har i flere \u00e5r solgt godt og slik den helt nye Superb kombi fremst\u00e5r p\u00e5 messen, m\u00e5 dette bli en popul\u00e6r bil. Den er \u00f8rlite kortere enn den gamle Skoda Superb, men bagasjerommet er st\u00f8rre. Dette har g\u00e5tt p\u00e5 bekost-ning av plassen til passasjerene i baksetet. Men hva gj\u00f8r det, Superb har jo v\u00e6rt kjent for sv\u00e6rt god bakseteplass.", "Superb kombi kommer med flere motoralternativ, men ikke som hybrid eller ren str\u00f8mdrift.", "Ford presenterte sin Edge p\u00e5 IAA i Frankfurt.", "\u2013 Det blir spennende \u00e5 se om denne SUV-en kan ta opp kampen med Audi Q5 og BMW X3, sier Olav Skarsem. Ford selv mener Edge er en \u00abPremium SUV\u00bb og med det kan det v\u00e6re at Ford \u00f8nsker \u00e5 kj\u00f8re sammen med Q7 og X5 i stedet.", "\u2013 Men for all del, det er moro \u00e5 se at Ford n\u00e5 kommer med en skikkelig SUV, legger han til.", "I en av de andre hallene finner Skarsem det som m\u00e5 v\u00e6re en virkelig \u00abpremium SUV\u00bb, en Jaguar F-Pace.", "\u2013 Denne vil konkurrere med Porsche Macan, og her kan man velge mellom to- og firehjulsdrift ved bestilling av bilen.", "Skarsem tilst\u00e5r at han virkelig falt for denne bilen.", "\u2013 Dette er en typisk Jaguar og jeg liker b\u00e5de linjene og lyktene. Og s\u00e5 har F-Pace den typiske Jauguar-grillen.", "\u2013 Det skal bli skikkelig spennende \u00e5 se hvilken pris denne bilen havner p\u00e5 i Norge.", "\u2013 Du har hatt to Ferrarier selv, kan en Jaguar F-Pace passe i garasjen din?", "\u2013 F-Pace er en helt annen bil, en bruksbil sammenliknet med Ferrari og den Audi R8 jeg har n\u00e5. Jo da, jeg kunne gjerne tenkt meg en slik bil. Den fremst\u00e5r som en veldig stilig hel\u00e5rsbil.", "For de av leserne som undrer seg over at Skarsem kan kj\u00f8pe Ferrari, R8 og kanskje en Jaguar p\u00e5 l\u00f8nnen som politibetjent, f\u00e5r vi opplyse v\u00e5re lesere om at han tr\u00f8sker 2500 m\u00e5l med korn hver h\u00f8st.", "Og Skarsem presiserer at alt handler om prioritering.", "Hos VW stanser han ved en Tiguan.", "\u2013 Dette kan bli en ny folkebil. Denne bilen faller godt inn for mange tr\u00f8nderske familier. Den har rett st\u00f8rrelse, har passende motor og vil neppe f\u00e5 en avskrekkende pris. Tiguan passer for urbane familier som vil ha en SUV, men som ikke sikter mot premiumbilene.", "\u2013 P\u00e5 IAA-messen presenteres det nye designet som mye mer hissig, den ser rett og slett mye mer moderne ut, mener Skarsem. Noe av \u00e5rsaken til at den virker t\u00f8ffere, er at den har vokst litt siden forrige utgave. Seks centimeter lengre, tre centimeter bredere og faktisk tre centimeter lavere. Den er ikke basert p\u00e5 forrige modell, dette er en ny bil.", "\u2013 Skal du kj\u00f8pe denne bilen, b\u00f8r du ha R-line designet i tankene n\u00e5r du signerer kj\u00f8pekontrakten.", "De f\u00f8rste bilene kommer i april 2016 og det ryktes at det ogs\u00e5 vil komme en ladbar GTE hybrid. Skarsem tror denne vil selge godt.", "Koreanske KIA kommer med en ny Sportage, og dette er fjerde generasjon av denne SUV-modellen.", "Er du p\u00e5 utkikk etter for eksempel Toyota RAV4, kan den nye Sportage v\u00e6re en bil du b\u00f8r ta en titt p\u00e5.", "Som mange andre SUV, har ogs\u00e5 Sportage vokst litt siden sist. Fire centimeter lenger, for \u00e5 v\u00e6re n\u00f8yaktig.", "\u2013 Jeg har ikke h\u00f8rt noe om pris p\u00e5 denne modellen som kommer til Norge i februar, men som andre KIA vil den nok bli prisgunstig. Og husk, KIA gir syv \u00e5rs garanti.", "\u2013 Hei sann, her har vi premiere p\u00e5 Tucson! Olav Skarsem l\u00f8fter blikket og ser ut over standen til Hyundai. Den nye Tucson er som KIA, designet har tatt seg opp og bilen er t\u00f8ffere. Tucson vil nok ta opp kampen med Sportage, RAV4, Honda CRV og Subaru XV. Trolig vil ogs\u00e5 Mazda CX-5 bli utfordret av Tucson.", "Pris p\u00e5 Tucson 2.0 CRDI 4x4 manuelt giret, er oppgitt til rundt 380 000 kroner. Legger du p\u00e5 30 000 kroner til, slipper du \u00e5 tenke p\u00e5 clutchpedalen.", "\u2013 Mazda MX-5 sies \u00e5 v\u00e6re verdens mest solgte toseter kabriolet, og for mange er dette en fris\u00f8rbil.", "\u2013 Eh, fris\u00f8rbil?", "\u2013 Det er bare et uttrykk som blir brukt om denne biltypen. N\u00e5 vil jeg ikke henge ut fris\u00f8rer, men mange p\u00e5st\u00e5r at enkelte biler har feminine trekk. MX-5 har det, p\u00e5 samme m\u00e5te som Ford Puma, de f\u00f8rste BMW Z3, Mercedes SLK og sm\u00e5 Peugeot kabrioleter. Og de f\u00f8rste Audi TT, men det m\u00e5 du ikke skrive, for jeg hadde en slik selv for noen \u00e5r siden.", "Fjernt fra fris\u00f8rbiler er Trasco sine pansrede kj\u00f8ret\u00f8y. Den tyske fabrikken kj\u00f8per inn ferdigproduserte biler og bygger de om til luksuri\u00f8se pansrede kj\u00f8ret\u00f8y. Kundene er statsledere og oljesjeiker rundt om i verden. Monique Juegler hos Trasco forteller at de bruker et halvt \u00e5r p\u00e5 \u00e5 bygge om en bil.", "Da blir bilene forlenget, forh\u00f8yet og kledd med en skikkelig polstring. Juegler ruller ned vinduet og viser frem tykkelsen p\u00e5 panserglasset.", "Har du \u00e9n million euro, kan du f\u00e5 kj\u00f8pt en av disse luksusbilene. Men v\u00e6r forberedt p\u00e5 at du m\u00e5 vente litt. Trasco i Bremen produserer kun 20 til 50 biler i \u00e5ret.", "Monique Juegler tar med Skarsem p\u00e5 en runde og viser ham interi\u00f8ret i en Mercedes S 600 L. Pansret veier bilen hele 4,6 tonn.", "Den pansrede Mercedesen p\u00e5 utstillingen er solgt, men Olavs guide vil ikke fortelle hvor i verden bilen skal. Men den skarp\u00f8yde melhusbyggen har alt observert at det ikke st\u00e5r \u00abObjects in mirror are closer than they appear\u00bb p\u00e5 sidespeilene.", "\u2013 Her er det skrift som tyder p\u00e5 at det er sj\u00e5f\u00f8ren til en oljesjeik som vil lese denne teksten, sier Skarsem.", "Mellom alle fantastiske nye biler, finner Olav Skarsem noe som virkelig fanger oppmerksomheten.", "Hos Lexus blir han satt fullstendig tilbake til fremtiden, for hva er det som svever inne i en monter?", "\u2013 Se her da, et Hooverboard. Dette er jo som fra filmen \u00abBack to the future\u00bb med Marty McFly alias Michael J. Fox.", "Lexus har laget et rullebrett, uten hjul, og som svever over magneter som ligger under rampen.", "\u2013 Fascinerende og etter \u00e5 ha studert utstillingen er det imponerende \u00e5 se hvordan Lexus har laget en hooverboardpark. Slik parken fremst\u00e5r p\u00e5 videoen som vises p\u00e5 Lexus-standen, kan b\u00e5de sveve- og rullebrettbrukere kj\u00f8re om hverandre.", "Kanskje blir det plass til et Hooverbrett i garasjen p\u00e5 Melhus?"]}, {"field": "category0", "value": "bil"}, {"field": "contenthash", "value": "475973d32b3626b81fc8eccb07f5587f88b1747b50c62f53abadca05d79214fb"}, {"field": "createtime", "value": "2015-09-23T15:53:48.000Z"}, {"field": "description", "value": "Olav Skarsem har dilla p\u00e5 biler, og har sett sitt snitt til \u00e5 bes\u00f8ke h\u00f8stens bilutstilling i Frankfurt."}, {"field": "dominantimage", "value": "http://www.adressa.no/incoming/article11599385.ece/maxh5s/ALTERNATES/w980-default/olav3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4ee92a616e3c7e4427953d74c6af9e13a977f356.jpg?598dba72"}, {"field": "dominantthumbnaildimensions", "value": "300x169"}, {"field": "heading", "value": ["- Verdens mest luksuri\u00f8se SUV -adressa.no", "Utsolgt for lang tid fremover", "Hybrid", "Ingen X1 hybrid", "50 km lenger p\u00e5 batteri", "Audi p\u00e5 ren str\u00f8m", "Styggpen front?", "SUV", "Folkebilen", "Prisgunstig", "2-seter", "B6-pansring", "Tilbake til fremtiden"]}, {"field": "id", "value": "4ee92a616e3c7e4427953d74c6af9e13a977f356"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["ferrari", "hyundai", "audi", "tesla", "peugeot"]}, {"field": "kw-concept", "value": ["face lift", "bil", "tr\u00f8nderske veier", "forrige modell", "hk quattro", "pansrede kj\u00f8ret\u00f8y", "hall finner", "enklere bil", "km lenger"]}, {"field": "kw-entity", "value": ["tucson", "bentley suv", "hooverboard", "jaguar f", "jauguar", "back", "sportage", "mitsubitshi outlander phev", "e-tron", "leafen", "ferrarier", "edge", "audi tt", "internationale automobil-ausstellung", "ford puma", "audi r8", "bugatti og porsche", "mercedeser", "bentley continental gt", "skoda superb", "mercedesen", "honda crv", "mini", "mercedes slk", "bentley bentayga suv", "bentleyen", "mazda cx", "frankfurt", "mazda mx", "hooverbrett", "lexus rx", "mercedes s", "thunder power", "crispin marshfield", "trasco", "l. pansret", "nattpatruljen", "kwh", "k. en", "audi q5"]}, {"field": "kw-location", "value": ["melhus", "bremen", "taiwan", "japan", "midt-norge", "tyskland", "mercedes", "bentley", "tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["michael j. fox", "marty mcfly", "olav skarsem", "monique juegler", "florian heinrichs"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article11599385.ece/maxh5s/ALTERNATES/w980-default/olav3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Verdens mest luksuri\u00f8se SUV"}, {"field": "og-type", "value": "article"}, {"field": "og-url", "value": "http://www.adressa.no/bil/article11599401.ece"}, {"field": "pageclass", "value": ["article"]}, {"field": "publishtime", "value": "2015-09-23T16:45:28.000Z"}, {"field": "recs-articleid", "value": "11599401"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2015-09-23T16:45:28.000Z"}, {"field": "recs-rawtitle", "value": "- Verdens mest luksuri\u00f8se SUV -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Olav Skarsem har dilla p\u00e5 biler, og har sett sitt snitt til \u00e5 bes\u00f8ke h\u00f8stens bilutstilling i Frankfurt."}, {"field": "thumbnail", "value": "http://content-thumbnail.cxpublic.com/content/thumbnail200x150/4ee92a616e3c7e4427953d74c6af9e13a977f356.jpg?598dba72"}, {"field": "thumbnailfullheightdimensions", "value": "200x3363"}, {"field": "timestamp", "value": "2017-08-11T14:08:50.000Z"}, {"field": "title", "value": "- Dette m\u00e5 v\u00e6re verdens mest luksuri\u00f8se SUV"}, {"field": "url", "value": "http://www.adressa.no/bil/article11599401.ece"}, {"field": "urlhash", "value": "4ee92a616e3c7e4427953d74c6af9e13a977f356"}], "score": 0.6115592, "siteId": "9222270286501375973", "id": "4ee92a616e3c7e4427953d74c6af9e13a977f356"}

