{"fields": [{"field": "modifiedtime", "type": "time", "value": "2012-04-23T15:01:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Nei, nei, du f\u00e5r ikke bilde av meg i skarpt sollys. Du skj\u00f8nner, Technicolorkameraene har gjort at jeg ikke t\u00e5ler skarp belysning. Tenk at jeg m\u00e5 bruke m\u00f8rke briller i dette nydelige v\u00e6ret. Dessverre! Vennlig, men bestemt s\u00f8ker hun inn mot skyggen. Et liv i Hollywoods stjerneglans har sin pris - p\u00e5 mange m\u00e5ter.", "Egentlig skulle Arlene Dahl ha v\u00e6rt her i fjor - under feiringen av 150-\u00e5rsjubileet for utvandringen til Amerika i \u00e5r 2000. Det kunne hun ikke. N\u00e5 er hun alts\u00e5 tilbake for \u00e5 treffe slektningene sine i Norge, og ikke minst se besteforeldrenes hjem i Brubakkgrenda og Bleke g\u00e5rd i Melhus, hvor hennes mor er f\u00f8dt.", "F\u00f8lelsesfylt m\u00f8te", "- Hva betyr dette m\u00f8tet for deg?", "- Enormt mye. Det er sterke f\u00f8lelser i sving m\u00e5 jeg innr\u00f8mme. P\u00e5 mange m\u00e5ter f\u00f8ler jeg at jeg har f\u00e5tt svaret p\u00e5 mange ubesvarte sp\u00f8rsm\u00e5l. Bare se rundt deg, se familielikheten. Rundt kaffebordet i den vesle stua i Svangr\u00f8nning i Buvika er det trangt, alle er i sin fineste stas - og p\u00e5 tunet vaier flagget friskt i vinden.", "- Hvordan har kontakten v\u00e6rt gjennom \u00e5rene?", "- Det var \u00c5smund Sn\u00f8fugl som henvendte seg til meg under arbeidet med boka \u00abDe som dro\u00bb som ble utgitt til utvandrerjubileet. Han antydet at jeg nok hadde en god del slekt her. Selv har jeg nok ikke v\u00e6rt s\u00e5 flink til \u00e5 skrive brev, men Sn\u00f8fugl har s\u00f8rget for \u00e5 etablere kontakt. Det er jeg veldig glad for.", "Blant de store", "Arlene Dahl har en lang filmkarriere bak seg. Bob Hope og Rock Hudson var noen av medspillerne hennes. Over tretti filmer har det blitt siden debuten med \u00abMy Wild Irish Rose\u00bb i 1947. - Sv\u00e6rt mange av dem vil jeg slett ikke snakke om. Ikke tale om! Sier dagens midtpunkt. En ting er klart - n\u00e5r en Hollywoodstjerne har sagt sitt, skal man slett ikke diskutere!", "Fred Astaire", "- Men du m\u00e5 da ha en favoritt i det minste?", "Smilet kommer kjapt. Arlene er lun og vennlig, og med glimt i \u00f8yet. Svaret n\u00f8ler den ber\u00f8mte r\u00f8dh\u00e5rede ikke lenge med: - \u00abA Woman's World\u00bb, med Clifton Webb, Lauren Bacall og Fred McMurray p\u00e5 rollelisten. Filmen fra 1956 var fremtidsrettet p\u00e5 mange m\u00e5ter, skal jeg si deg. Det dreide seg mye om biler, og designen kan man faktisk finne igjen p\u00e5 mange av 1990-tallets modeller. Bare se!", "- Du har spilt mot de store gutta. Fred Astaire var en av dem. Hvordan var han som person?", "- Fred og jeg ble faktisk gode venner. F\u00f8rste gang jeg traff ham var p\u00e5 party. Det er som regel slik man treffer folk i mine kretser. En fabelaktig danser, varm og omsorgsfull. Han s\u00f8rget bestandig for at jeg hadde det bra under opptak, at alt var i orden mellom meg og alle i produksjonen. Han fikset det ogs\u00e5 slik at jeg fikk en solodans i en av filmene med ham. Jo, Fred var et meget sosialt menneske.", "Arlene Dahl er kjent for \u00e5 v\u00e6re en grundig dame. Det ga seg utslag i \u00abJourney to the Center of The Earth\u00bb fra 1959. - Der spilte jeg en islandsk prinsesse. Det ble ikke noe hollywoodsk tullespr\u00e5k. Jeg snakker ordentlig islandsk!", "P\u00e5 mange ben", "Hun setter \u00f8ynene i meg. Jeg tviler ikke et sekund. Uforskammet ungdommelig og glatt i huden. Sprek og lett til bens, mange fra \u00e5rgang 1925 har all grunn til \u00e5 misunne henne. S\u00e5 har hun da spesielt god greie p\u00e5 dette med \u00e5 ta vare p\u00e5 seg selv.", "- Jeg har skrevet 15 b\u00f8ker om skj\u00f8nnhetspleie. Og 13 b\u00f8ker om astrologi. - Man m\u00e5 jo holde seg ajour med stjernene, sier hun litt lurt. - Akkurat n\u00e5 arbeider jeg med en ny bok om egenpleie, og en bok om mine fem f\u00f8rste \u00e5r i Hollywood. Spennende lesning, skulle vi tro.", "Come-back?", "- Ser vi deg i en ny film snart?", "- Det er lenge siden n\u00e5. Jeg er travelt opptatt med smykke- og klesdesign, har fast spalte i en avis hver uke, og skriver b\u00f8ker. Teaterliv med blant annet musikaler ligger fire \u00e5r bak i tid n\u00e5. Sist i Carnegie Hall. Film? Arlene Dahl ser lur ut.", "- Kanskje dukker jeg opp i en liten rolle i en produksjon jeg gj\u00f8r for s\u00f8nnen min Lorenzo Lamas. Sikkert er det ikke. Man vet jo aldri!", "S\u00e5 konsentrerer hun seg om kaffekoppen, kakene og familieprat. Journalistens 15 minutter i stjerneglans er over.", "Arlene Dahl i favorittfilmen \u00abA Woman's World\u00bb fra 1956."]}, {"field": "category0", "value": "forbruker"}, {"field": "contenthash", "value": "5c685e0e003cd8032181df709cf012bc33f171c86605c27064deedba69c53212"}, {"field": "createtime", "value": "2016-04-17T19:29:50.000Z"}, {"field": "description", "value": "Den amerikanske filmstjernen Arlene Dahl var like ber\u00f8mt p\u00e5 1950- og 60-tallet som dagens Julia Roberts. Fremdeles er Arlene et hett verdensnavn. N\u00e5 jakter hun p\u00e5 tjukke slekta - i Melhus og B\u00f8rsa."}, {"field": "dominantimage", "value": "http://www.adressa.no/incoming/article1016400.ece5/ALTERNATES/w980-default/ver2%20Arlene-Dahl3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0a1582e902845cb8ab58ccc531212717aa22e5c1.jpg?5974d333"}, {"field": "dominantthumbnaildimensions", "value": "300x169"}, {"field": "heading", "value": "En ekte Hollywood-diva -adressa.no"}, {"field": "id", "value": "0a1582e902845cb8ab58ccc531212717aa22e5c1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "arts-and-entertainment"}, {"field": "kw-concept", "value": ["film", "bok"]}, {"field": "kw-entity", "value": ["woman", "svangr\u00f8nning", "journey", "center of the earth", "technicolorkameraene", "brubakkgrenda og bleke", "hollywoodstjerne", "the earth", "world", "lauren bacall og fred mcmurray", "carnegie hall", "melhus og b\u00f8rsa", "bob hope og rock hudson", "buvika"]}, {"field": "kw-location", "value": ["melhus", "hollywood", "norge", "amerika"]}, {"field": "kw-pageclass", "value": "article"}, {"field": "kw-person", "value": ["my wild irish rose", "bob hope", "fred mcmurray", "lorenzo lamas", "rock hudson", "arlene dahl", "lauren bacall", "clifton webb", "fred astaire", "julia roberts", "\u00e5smund sn\u00f8fugl"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1016400.ece5/ALTERNATES/w980-default/ver2%20Arlene-Dahl3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En ekte Hollywood-diva"}, {"field": "og-type", "value": "article"}, {"field": "og-url", "value": "http://www.adressa.no/forbruker/article106935.ece"}, {"field": "pageclass", "value": ["article"]}, {"field": "publishtime", "value": "2002-07-31T06:26:13.000Z"}, {"field": "recs-articleid", "value": "2645424"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-07-31T06:26:13.000Z"}, {"field": "recs-rawtitle", "value": "En ekte Hollywood-diva -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Den amerikanske filmstjernen Arlene Dahl var like ber\u00f8mt p\u00e5 1950- og 60-tallet som dagens Julia Roberts. Fremdeles er Arlene et hett verdensnavn. N\u00e5 jakter hun p\u00e5 tjukke slekta - i Melhus og B\u00f8rsa."}, {"field": "thumbnail", "value": "http://content-thumbnail.cxpublic.com/content/thumbnail200x150/0a1582e902845cb8ab58ccc531212717aa22e5c1.jpg?5974d333"}, {"field": "thumbnailfullheightdimensions", "value": "200x1096"}, {"field": "timestamp", "value": "2017-07-23T16:47:47.000Z"}, {"field": "title", "value": "En ekte Hollywood-diva"}, {"field": "url", "value": "http://www.adressa.no/forbruker/article106935.ece"}, {"field": "urlhash", "value": "0a1582e902845cb8ab58ccc531212717aa22e5c1"}], "score": 0.7205013, "siteId": "9222270286501375973", "id": "0a1582e902845cb8ab58ccc531212717aa22e5c1"}

