{"fields": [{"field": "modifiedtime", "type": "time", "value": "2012-04-11T10:27:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["henriette glads\u00f8 holmen hege terese myhren bl\u00e5lys", "lands-foreningen for seksuelt misbrukte"]}, {"field": "body", "value": ["Saken oppdateres.", "Takk til Alvdal og Domsadministrasjonen for at de har stolt p\u00e5 at \u00e5penhet i overgrepssaken i Alvdal er viktig. For oss i Bl\u00e5lys betyr dette mye.", "Vi vet at dette er sterk kost og en stor p\u00e5kjenning, spesielt for barna i saken. Vi erkjenner viktigheten i det vern barneombudet p\u00e5peker overfor disse barna. Vi mener likevel saken er prinsipielt viktig, for den synliggj\u00f8r hva en del barn m\u00e5 leve i og med. Seksuelle overgrep beg\u00e5tt i n\u00e6re relasjoner volder oftest store skader p\u00e5 kropp og sjel. Og det er overgrepene som er skadelige, ikke synliggj\u00f8ringen av at de eksisterer. Overgrep m\u00e5 derfor tales i hjel, ikke ties i hjel.", "Det siste \u00e5ret har det v\u00e6rt nesten daglige saker om seksuelle overgrep i media. Det har toppet seg med overgrepene i Alvdal. Vi som har kjent dette p\u00e5 kroppen selv, eller som har v\u00e6rt p\u00e5r\u00f8rende i lignende saker, er b\u00e5de rystet i sjelen og forh\u00e5pningsfulle til utfallet av saken. Vi er spente p\u00e5 f\u00f8lgene den kan f\u00e5, b\u00e5de for fagfeltet, den eksisterende ekspertisen og forst\u00e5elsen overgrepsutsatte og deres p\u00e5r\u00f8rende kan m\u00f8tes med fremover. V\u00e5r erfaring er at forekomsten av overgrep mot barn er h\u00f8yere enn mange liker \u00e5 tenke p\u00e5. \u00c5penhet om dette er derfor viktig.", "Vi forst\u00e5r at avislesere over det ganske land ikke kan tro at slikt kan v\u00e6re sant. Vi forst\u00e5r det, fordi seksuelle overgrep har v\u00e6rt tabu i alle generasjoner. Men bildene og filmene fra overgrepssaken i Alvdal lyver ikke. Vi forst\u00e5r at folk i det ganske land stiller seg undrende til overgripere, barnevern, fagfolk, rettssystemet og tenker \u00abhvordan er det mulig?\u00bb. Det er mulig. Vi vet det, for mange av v\u00e5re medlemmer har lignende historier \u00e5 fortelle. Dessverre.", "Vi har registrert at Alvdal \u00f8nsker \u00e5 bygge opp et annet image enn dette \u00e5 v\u00e6re knyttet til overgrepssaken. De tror de har noe \u00e5 skamme seg over, og derfor m\u00e5 det ties og snakkes om andre ting. Det impliserer en tenkning som g\u00e5r ut p\u00e5 at det er noe helt spesielt med Alvdal siden overgrep skjer der. Men vi vet at s\u00e5nn er det ikke. Det skjer overalt. Derfor burde folk i Alvdal v\u00e6re stolte. Stolte av \u00e5 v\u00e6re den f\u00f8rste kommune i Norge (ja, kanskje i verden) som virkelig har bidratt til \u00e5 avdekke og belyse seksuelle overgrep mot barn p\u00e5 en sjeldent omfattende og inng\u00e5ende m\u00e5te. Det gjelder b\u00e5de hvor grove overgrep barn kan bli utsatt for, at slike overgrep kan utf\u00f8res av n\u00e6re omsorgspersoner, at mange voksne i nettverk kan samarbeide om \u00e5 beg\u00e5 overgrep og at barnevern, skole, barnehage, helsevesen, naboer og andre ikke evner \u00e5 beskytte dem.", "Alvdal burde f\u00e5r en pris eller en eller annen oppmerksomhet som hyller dem, og som gj\u00f8r dem enda mer husket for at de har gjort dette synlig. De har gitt mange overgrepsofre h\u00e5p. Et h\u00e5p om \u00e5 bli trodd og beskyttet bedre enn f\u00f8r. Dette er stort, og Alvdal skal ha stor takk for at de har bidratt til nye muligheter p\u00e5 denne m\u00e5ten. Men det forsvinner fort, hvis det ikke holdes levende i folks bevissthet. Allerede har r\u00f8ster tatt til orde for at det er best at dette dysses ned og glemmes. Men vi m\u00e5 aldri glemme! For det er barn som misbrukes seksuelt i alle kommuner i Norge. Alvdal er ikke noe enest\u00e5ende. Det de er spesielle p\u00e5 er at de har greid \u00e5 ta et unikt oppgj\u00f8r med ett eksempel p\u00e5 dette. Men ties det i hjel p\u00e5 nytt, ja, da var det til liten nytte. Bygda som tok et enest\u00e5ende oppgj\u00f8r med overgrep mot barn. Kommunen som \u00e5pnet \u00f8ynene p\u00e5 hele landet. Stedet som virkelig viste alle hvor maktesl\u00f8se barn er, og hvor mangelfullt samfunnet fungerer i disse sakene. Det burde bli deres etterm\u00e6le i lang, lang tid. Bygda som viste vei. Vi i Bl\u00e5lys vet at overgrepshistorier kan v\u00e6re sterke. Vi vet at voksne mennesker kan gj\u00f8re barn mye vondt.", "Vi vet at ondskap ikke trenger \u00e5 kjenne noen grenser. Vi vet at barn og unge som opplever seksuelle overgrep, vil ha noen skader p\u00e5 sjelen som vil f\u00f8lge dem livet ut. Historiene kan gjemmes, men glemmes ikke! Ikke tro at historier m\u00e5 v\u00e6re festet til film eller bilder for \u00e5 v\u00e6re sanne! At barns og unges historier fortelles, at saker rulles opp er hjerteskj\u00e6rende. Men p\u00e5 generelt grunnlag er hver sak som oppdages tidlig, en seier. For vi fant dem! De f\u00e5r en sjanse til \u00e5 f\u00e5 hjelp mens de fremdeles er barn og unge. De f\u00e5r en sjanse til \u00e5 leve uten overgrep fremover. Redselen for nye overgrep kan avta etter hvert, og helingsarbeidet kan starte. Vi h\u00e5per at vi finner alle barn og unge som lever under overgrep. At ogs\u00e5 deres sak skal komme opp for retten, at overgriperne skal f\u00e5 den straff de fortjener og at rettssikkerheten deres blir ivaretatt.", "Stopp seksuelle overgrep! Vi oppfordrer barn og unge til \u00e5 si fra tidlig n\u00e5r de utsettes for overgrep, og vi oppfordrer voksne til \u00e5 lytte. Overgrep m\u00e5 ikke v\u00e6re grove og av verste sort for \u00e5 varsles om- Alle seksuelle overgrep er skadelige. V\u00e5r oppgave er \u00e5 formidle tro og h\u00e5p til de som er usikre og redde. For skammen forbundet med seksuelle overgrep h\u00f8rer overgriper, tabuene og det blinde samfunnet til.", "Takk for at d\u00f8rene til rettssalen ble holdt \u00e5pne og at Alvdal kommune tok tak i denne saken, slik at virkeligheten om seksuelle overgrep i n\u00e6re relasjoner kan bli sett og forst\u00e5tt som den grusomhet de er."]}, {"field": "category0", "value": "meninger"}, {"field": "contenthash", "value": "b869835c02b3a252ae9b4fef41110800fde70bd41753c093bed3a62fd483cd77"}, {"field": "createtime", "value": "2017-03-23T16:10:02.000Z"}, {"field": "description", "value": "Fortjener ros: Kronikkforfatterne fra landsforeningen for seksuelt misbrukte, Bl\u00e5lys, mener Alvdal ikke har grunn til \u00e5 skamme seg over denne vinterens rystende overgrepssak. De mener bygda heller fortjener honn\u00f8r for at den v\u00e5get \u00e5 ta et oppgj\u00f8r med seksuelle overgrep."}, {"field": "dominantimage", "value": "http://www.adressa.no/incoming/article1382078.ece5/ALTERNATES/w980-default/kronikknett%20160211"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70007a9d60170617c284bedca0a6b515cee468a2.jpg?59760187"}, {"field": "dominantthumbnaildimensions", "value": "300x169"}, {"field": "heading", "value": "En rose til Alvdal -adressa.no"}, {"field": "id", "value": "70007a9d60170617c284bedca0a6b515cee468a2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["overgrep", "seksuelle overgrep", "sak", "barn"]}, {"field": "kw-entity", "value": ["bl\u00e5lys", "alvdal og domsadministrasjonen"]}, {"field": "kw-location", "value": ["norge", "alvdal"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1382078.ece5/ALTERNATES/w980-default/kronikknett%20160211"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En rose til Alvdal"}, {"field": "og-type", "value": "article"}, {"field": "og-url", "value": "http://www.adressa.no/meninger/article1590320.ece"}, {"field": "pageclass", "value": ["article"]}, {"field": "publishtime", "value": "2011-02-16T07:45:17.000Z"}, {"field": "recs-articleid", "value": "1067641"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-16T07:45:17.000Z"}, {"field": "recs-rawtitle", "value": "En rose til Alvdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Fortjener ros: Kronikkforfatterne fra landsforeningen for seksuelt misbrukte, Bl\u00e5lys, mener Alvdal ikke har grunn til \u00e5 skamme seg over denne vinterens rystende overgrepssak. De mener bygda heller fortjener honn\u00f8r for at den v\u00e5get \u00e5 ta et oppgj\u00f8r med seksuelle overgrep."}, {"field": "thumbnail", "value": "http://content-thumbnail.cxpublic.com/content/thumbnail200x150/70007a9d60170617c284bedca0a6b515cee468a2.jpg?59760187"}, {"field": "thumbnailfullheightdimensions", "value": "200x1379"}, {"field": "timestamp", "value": "2017-07-24T14:17:43.000Z"}, {"field": "title", "value": "En rose til Alvdal"}, {"field": "url", "value": "http://www.adressa.no/meninger/article1590320.ece"}, {"field": "urlhash", "value": "70007a9d60170617c284bedca0a6b515cee468a2"}], "score": 0.9460101, "siteId": "9222270286501375973", "id": "70007a9d60170617c284bedca0a6b515cee468a2"}

