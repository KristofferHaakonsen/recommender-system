{"fields": [{"field": "modifiedtime", "type": "time", "value": "2012-04-18T06:38:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi er i enden av gata, der lave trehus st\u00e5r tett i tett med vinduer ned til gateplan - og utgj\u00f8r en konstant trussel mot allmenn folkeskikk. For det er nesten umulig \u00e5 ikke smugkikke inn bak blondegardiner og s\u00f8te, sm\u00e5 blomsterpotter n\u00e5r man spaserer forbi. Kanskje irriterende for de som bor der, men det er ikke til \u00e5 unng\u00e5. Historien fanger, det er som om de gamle husene snakker.", "Britt Inger Volden bor i et s\u00e5nt hus, med en utrolig koselig bakg\u00e5rd som bare mangler godmodig hesteknegg. Her st\u00e5r stallen, som for nesten to hundre \u00e5r siden ga stell og hvile til \u00e5tte hester, fremdeles intakt. Sammen med stabburet og den gamle vannposten under kirseb\u00e6rtreet i det ene hj\u00f8rnet.", "- P\u00e5 tverrenden, fra vannposten og bort til huset ser dere drikketrauet til hestene. Der har jeg blomsterbed, men dere er litt tidlig ute, smiler hun og ber oss med inn.", "Bygget rundt et pipel\u00f8p", "Huset har en grunnflate p\u00e5 40 m{+2}, er oppf\u00f8rt i to etasjer og har i tillegg kjeller og loft. I senere tid har en vinterhage i to etasjer kommet til, den er vendt mot bakg\u00e5rden.", "- Under innflyttingen l\u00e5 jeg flere netter p\u00e5 puter og pledd under glasstaket i andre etasje. En fantastisk opplevelse \u00e5 v\u00e6re s\u00e5 tett p\u00e5 v\u00e6ret, enten det var stjernehimmel eller ruskev\u00e6r. Barnebarnet mitt beskrev det s\u00e5 fint da vinteren kom og sn\u00f8en la seg p\u00e5 glasstaket: Det er jo akkurat som en sn\u00f8hule, jo!", "Og det er noe der. Hele huset har en lun og koselig atmosf\u00e6re, ikke minst p\u00e5 grunn av den lave takh\u00f8yden og de gamle gruene.", "- Huset er p\u00e5 sett og vis bygd opp rundt denne muren eller pipel\u00f8pet, forteller Britt Inger og vender litt p\u00e5 vedkubbene i grua i inngangspartiet. Det st\u00e5r en grue i andre etasje ogs\u00e5, forteller hun og \u00e5pner d\u00f8ra inn til badet.", "- Du ser det er ikke mange kvadrat, men alt har f\u00e5tt plass - b\u00e5de dusj og badekar, smiler hun forn\u00f8yd. Badekaret er nedfelt i gulvet og med speil p\u00e5 veggene f\u00e5r man inntrykk av at rommet er st\u00f8rre enn det i virkeligheten er.", "Skreddersydde l\u00f8sninger", "Rommene er sm\u00e5, og Britt Inger fikk rett og slett ikke plass til de gamle soveromsm\u00f8blene sine.", "- Det ble for trangt. Og jeg fant ut at det ville ikke fungere med vanlige garderobel\u00f8sninger, s\u00e5 jeg tegnet skisser og diskuterte l\u00f8sningene med en utrolig dyktig snekker, som til slutt snekret alt p\u00e5 plass. N\u00e5 har jeg f\u00e5tt skuffer under sengen, en skapseksjon p\u00e5 veggen og et tilpasset h\u00f8yskap i hj\u00f8rnet. Og alt henger ihop.", "Hun har god grunn til \u00e5 v\u00e6re forn\u00f8yd. Rommet er lyst og delikat, med romantiske blomsterm\u00f8nster i tekstilene. P\u00e5 veggseksjon ligger en rund hatteeske med samme blomsterdekor, med to sm\u00e5 \u00abpille-esker\u00bb dandert p\u00e5 toppen, som et stilleben.", "- Jeg er hattegal, ler hun og viser oss den ene hatten etter den andre.", "- Denne panamahatten kj\u00f8pte jeg av en modelist i Levanger. Er den ikke fin!", "Liker ikke \u00e5 kaste", "Da Britt Inger flyttet inn, kom hun fra en stor villa i Levanger.", "- Jeg har ikke kj\u00f8pt noe nytt p\u00e5 de to \u00e5rene jeg har bodd her - med fire stuer i Levanger hadde jeg nok fra f\u00f8r, forteller hun.", "Nordtr\u00f8nderen er svak for gamle m\u00f8bler, de st\u00e5r i grupper eller som mindre milj\u00f8skapere i alle rom. Noen har hun arvet, andre er kj\u00f8pt p\u00e5 auksjon gjennom \u00e5renes l\u00f8p.", "Ved trappen opp til andre etasje har en dypr\u00f8d salong fra tidlig p\u00e5 1900-tallet, f\u00e5tt selskap av en elegant silkekjole fra samme periode. Igjen; fikse ideer og sans for detaljer.", "- Jeg synes det var for galt \u00e5 henge den bort, sier hun.", "Praktiske l\u00f8sninger", "I andre etasje ligger stua og kj\u00f8kkenet som et \u00e5pent rom rundt muren i midten. Ikke mindre enn tre ildsteder er knyttet til det samme pipel\u00f8pet; En h\u00f8y st\u00f8pejernsovn vender mot spisebordet, en bred vedovn st\u00e5r inne i grua mot kj\u00f8kkenet, mens stua har en \u00e5pen grue i den hvite muren.", "Rommet er malt i n\u00f8ytral eggehvitt, med takbjelker og kj\u00f8kkeninnredning i ecru. Ellers er det friske farger p\u00e5 interi\u00f8ret i stua, med r\u00f8d salong, gr\u00f8nne lenestoler og blomstretete puter, som er i samme tekstil som liftgardinene og trekket p\u00e5 benken ved spisebordet.", "- Jeg kj\u00f8pte gardinlengder hos Kid, og fikk en vernet bedrift p\u00e5 Levanger til \u00e5 sy gardinene. Snekkeren satte opp benken p\u00e5 ved spisebordet, den tar ikke stor plass og er nyttig n\u00e5r jeg har mange til bords. Alt beh\u00f8ver ikke koste s\u00e5 mye, legger hun til.", "Stemning p\u00e5 loftet", "Loftet har skr\u00e5vegger, og full takh\u00f8yde bare p\u00e5 midten. Langs den ene veggen har Britt Inger snekret en seng til barnebarnet Sofie, med r\u00f8drutet forheng til.", "- Jeg fusker litt i faget, ler hun. Midt i mot st\u00e5r arbeidsplassen med symaskinen.", "Ved enden av muren, har snekkeren skr\u00e5skj\u00e6rt en d\u00f8r som deler loftsrommet og gir plass til enda et soverom.", "- Snekkeren har laget skap langs den ene veggen. De rommer utrolig mye, sier hun. Ved \u00e5 hente inn snekkeren har jeg f\u00e5tt l\u00f8sninger som utnytter hver kvadratmeter, sier Britt Inger, og ikke var det spesielt dyrt heller, legger hun til.", "- Alt i alt er jeg veldig tilfreds med det meste. Huset er fra 1830 og naturlig nok b\u00e5de skjevt og skakt, men jeg liker det og f\u00f8ler meg hjemme her. Akkurat som jeg gjorde det den f\u00f8rste gangen jeg kom hit, sier den gjestfrie damen bak de hvite blondegardinene."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "616bc08cccb01dc6afd463b0364feac2eccfaa243d252f904a302f50719bc420"}, {"field": "createtime", "value": "2017-04-29T17:29:39.000Z"}, {"field": "description", "value": "Med smarte ideer, en hendig snekker og sans for form og farge, har Britt Inger Volden skapt milj\u00f8 og trivsel i et bitte lite trehus i Mellomila."}, {"field": "dominantimage", "value": "http://www.adressa.no/incoming/article1204051.ece5/ALTERNATES/w980-default/BrittIngerWolden01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ecfac071e7127d1971e726809022b08261e35212.jpg?59765727"}, {"field": "dominantthumbnaildimensions", "value": "300x169"}, {"field": "heading", "value": "Alt f\u00e5r plass p\u00e5 f\u00e5 kvadrat -adressa.no"}, {"field": "id", "value": "ecfac071e7127d1971e726809022b08261e35212"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rom", "veggen", "snekker", "gamle", "etasje", "hus", "grua", "plass"]}, {"field": "kw-entity", "value": ["mellomila", "sofie", "kid"]}, {"field": "kw-location", "value": "levanger"}, {"field": "kw-pageclass", "value": "article"}, {"field": "kw-person", "value": ["britt inger volden", "britt inger"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1204051.ece5/ALTERNATES/w980-default/BrittIngerWolden01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alt f\u00e5r plass p\u00e5 f\u00e5 kvadrat"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article868691.ece"}, {"field": "pageclass", "value": ["article"]}, {"field": "publishtime", "value": "2007-05-29T13:25:42.000Z"}, {"field": "recs-articleid", "value": "1828758"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-05-29T13:25:42.000Z"}, {"field": "recs-rawtitle", "value": "Alt f\u00e5r plass p\u00e5 f\u00e5 kvadrat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Med smarte ideer, en hendig snekker og sans for form og farge, har Britt Inger Volden skapt milj\u00f8 og trivsel i et bitte lite trehus i Mellomila."}, {"field": "thumbnail", "value": "http://content-thumbnail.cxpublic.com/content/thumbnail200x150/ecfac071e7127d1971e726809022b08261e35212.jpg?59765727"}, {"field": "thumbnailfullheightdimensions", "value": "200x2395"}, {"field": "timestamp", "value": "2017-07-24T20:23:03.000Z"}, {"field": "title", "value": "Alt f\u00e5r plass p\u00e5 f\u00e5 kvadrat"}, {"field": "url", "value": "http://www.adressa.no/forbruker/hjem/article868691.ece"}, {"field": "urlhash", "value": "ecfac071e7127d1971e726809022b08261e35212"}], "score": 0.49417937, "siteId": "9222270286501375973", "id": "ecfac071e7127d1971e726809022b08261e35212"}

