{"fields": [{"field": "modifiedtime", "type": "time", "value": "2017-03-27T19:25:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Det er ikke \u00e5 ta i for mye om vi p\u00e5st\u00e5r at Inge Andersen har v\u00e6rt den viktigste og sterkeste generalsekret\u00e6ren i idrettsforbundets historie. Gjennom 13 \u00e5r har han styrt norsk idrett med st\u00f8 h\u00e5nd, men de siste par \u00e5rene har skuta mistet fart og fremdrift. Slik kunne det ikke fortsette.", "Etter OL i Sotsji ble det mye snakk om reiseregninger og \u00e5penhet. Generalsekret\u00e6ren gikk i forsvarsposisjon og trakk styret med seg inn p\u00e5 bakrommet. Med god hjelp av den politiske ringreven Sigbj\u00f8rn Johnsen laget styret sitt eget forsvarsverk for \u00e5 beskytte seg og sine. Ikke vet vi om de har noe \u00e5 skjule, og sv\u00e6rt f\u00e5 vet hva det eventuelt kan v\u00e6re, men den innbitte kampen mot innsyn etterlot et skadelig inntrykk. Noen luktet kristen manns blod.", "Mediene gikk etter stanken, eller det de trodde var illeluktende materie, men fant aldri det de lette etter. I og med at idrettsforbundet utl\u00f8ser sluttavtalen uten endring, tyder det p\u00e5 at Andersen hadde alt p\u00e5 det rene. Han kan bli st\u00e5ende igjen som syndebukk i stedet for den synderen han ble mistenkeliggjort \u00e5 v\u00e6re.", "En som har sittet s\u00e5 lenge som norsk idretts \u00f8verste leder, har selvf\u00f8lgelig skaffet seg uvenner. Det var nok av dem som ga sitt lille bidrag til \u00e5 skade generalsekret\u00e6ren de siste par \u00e5rene. Uansett hva som ikke var helt p\u00e5 stell, s\u00e5 pekte de p\u00e5 generalsekret\u00e6ren.", "Noe av kritikken er definitivt urettferdig. F\u00e5 jobbet mer ivrig for \u00e5 f\u00e5 midler nedover i systemet enn Inge Andersen. Han var utrettelig p\u00e5 reise land og strand rundt i landet. Sist jeg m\u00f8tte ham var under \u00e5pningen av storhallen p\u00e5 Fr\u00f8ya. Det var vel strengt tatt fotballpresidentens jobb, men Andersen tok imot invitasjonen om \u00e5 kaste glans over \u00e5pningen. Som vanlig stortrivdes han blant idrettens fotfolk i regn og motvind. P\u00e5 kvelden sang han skjemtevise fra scenen.", "Da Tom Tvedt ble valgt til idrettspresident i 2015, var situasjonen betent. Tvedt hadde to valg. Avsette generalsekret\u00e6ren eller g\u00e5 i kompaniskap med ham. Tvedt valgte det siste. Med det vi vet i dag var det ingen strategisk smart l\u00f8sning, for det skulle vise seg at alt for mye energi gikk med til \u00e5 forsvare organisasjonen, og s\u00e6rlig Inge Andersen, mot ytre angrep.", "N\u00e5r en organisasjon bruker mye energi utad, skjer det lite innad. Dermed oppst\u00e5r det en misn\u00f8ye som f\u00f8r eller siden vil komme til overflaten. I dette tilfellet kom det fra mellomledere som ytret mistillit om lederstilen.", "Idrettsforbundet har lenge levd i en trygg tilv\u00e6relse med solid ryggdekning fra politikerne. I alle fall s\u00e5 lenge Arbeiderpartiet satt med makten. Det ble verre da et litt r\u00f8dt idrettsstyre konfronterte en bl\u00e5bl\u00e5 regjering. Idrettens \u00f8verste ledere forregnet seg da de trodde de var uangripelige. Linda Hofstad Helleland brukte ikke lang tid som kulturminister f\u00f8r hun svingte pisken over idrettsforbundet. F\u00f8rst ydmyket hun dem og tvang dem til \u00e5 innf\u00f8re st\u00f8rre \u00e5penhet. S\u00e5 gikk hun l\u00f8s p\u00e5 bevilgningene til idrettsforbundet. Gjett om det sved!", "Den idyllen du ser p\u00e5 bildene n\u00e5r kulturministeren og idrettstoppene smiler til hverandre er skj\u00e6rende falskt. I realiteten har det v\u00e6rt en mistillit p\u00e5 grensen til hat.", "Mine f\u00f8rste m\u00f8ter med Inge Andersen stammer fra tidlig 90-tall da han ledet Postgirolaget i langrenn sammen med sin gode venn Oddvar Br\u00e5. Som skitrener med bergensdialekt, skj\u00f8nte den studerte Andersen at han m\u00e5tte st\u00f8tte seg til den selvl\u00e6rte tr\u00f8nderen. Sammen gjorde de en str\u00e5lende jobb.", "Senere ble han langrennstrener i Sveits og trener for det norske kvinnelandslaget. Inge Andersen ble den som skulle l\u00e6re Bente Martinsen \u00e5 sk\u00f8yte. Jeg husket hvordan de terpet og terpet, uten helt \u00e5 knekke koden. Det klarte omsider etterf\u00f8lgerne Svein Tore Samdal og Egil Kristiansen.", "Den r\u00f8slige generalsekret\u00e6ren med det brede smilet har kjempet mange harde slag. Han vant striden med toppidrettssjef Jarle Aamb\u00f8, men utnyttet ikke seieren til \u00e5 skape endringer i Olympiatoppen. Det er f\u00f8rst n\u00e5 i det siste at ting ser ut til \u00e5 falle p\u00e5 plass.", "Vi har nettopp sett at storfurua i norsk idrett falt med et brak. N\u00e5 skal underskogen strekke seg etter makt. Idrettsstyret har blitt stadig mer splittet. N\u00e5 st\u00e5r idrettspresident Tom Tvedt laglig til for neste hogg fra de som svinger \u00f8ksa. Denne striden har nemlig politiske overtoner i tillegg til mye annet."]}, {"field": "category0", "value": "100sport"}, {"field": "category1", "value": "100sport|meninger"}, {"field": "contenthash", "value": "d0eafb48f443f30514dba22e22ede68a02b4d4e4191e62385ee44b1a9c0e7b67"}, {"field": "createtime", "value": "2017-03-27T17:57:59.000Z"}, {"field": "description", "value": "KOMMENTAR: Inge Andersen ble offer for presset fra idretten, media og kulturdepartementet."}, {"field": "heading", "value": "\u00abGeneralsekret\u00e6rens fall blir starten p\u00e5 et r\u00e5kj\u00f8r om makten i norsk idrett\u00bb -adressa.no"}, {"field": "id", "value": "fe862c7282cb40a7cfa508d317297ee82bf63833"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["meninger", "100sport"]}, {"field": "kw-classification", "value": "sports"}, {"field": "kw-concept", "value": ["norsk", "idrettsforbundet", "generalsekret\u00e6ren", "norsk idrett", "idrett"]}, {"field": "kw-entity", "value": ["olympiatoppen", "svein tore samdal og egil kristiansen", "postgirolaget", "arbeiderpartiet"]}, {"field": "kw-location", "value": ["fr\u00f8ya", "sotsji", "sveits"]}, {"field": "kw-pageclass", "value": "article"}, {"field": "kw-person", "value": ["bente martinsen", "inge andersen", "linda hofstad helleland", "jarle aamb\u00f8", "tom tvedt", "svein tore samdal", "oddvar br\u00e5", "egil kristiansen", "sigbj\u00f8rn johnsen"]}, {"field": "kw-taxonomy", "value": ["100sport/meninger", "100sport"]}, {"field": "og-image", "value": "https://vertical.snd.no/images/47379cb6-e7a6-4ef7-af26-bbb116590986?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abGeneralsekret\u00e6rens fall blir starten p\u00e5 et r\u00e5kj\u00f8r om makten i norsk idrett\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/meninger/Generalsekretarens-fall-blir-starten-pa-et-rakjor-om-makten-i-norsk-idrett-232995b.html"}, {"field": "pageclass", "value": ["article"]}, {"field": "publishtime", "value": "2017-03-27T18:55:00.000Z"}, {"field": "recs-articleid", "value": "232995"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|meninger"}, {"field": "recs-publishtime", "value": "2017-03-27T18:55:00.000Z"}, {"field": "recs-rawtitle", "value": "\u00abGeneralsekret\u00e6rens fall blir starten p\u00e5 et r\u00e5kj\u00f8r om makten i norsk idrett\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/meninger", "100sport"]}, {"field": "teaser", "value": "KOMMENTAR: Inge Andersen ble offer for presset fra idretten, media og kulturdepartementet."}, {"field": "thumbnail", "value": "http://content-thumbnail.cxpublic.com/content/thumbnail200x150/fe862c7282cb40a7cfa508d317297ee82bf63833.jpg?595a3a29"}, {"field": "thumbnailfullheightdimensions", "value": "200x1277"}, {"field": "timestamp", "value": "2017-07-03T12:35:53.000Z"}, {"field": "title", "value": "\u00abGeneralsekret\u00e6rens fall blir starten p\u00e5 et r\u00e5kj\u00f8r om makten i norsk idrett\u00bb"}, {"field": "url", "value": "http://www.adressa.no/100Sport/meninger/Generalsekretarens-fall-blir-starten-pa-et-rakjor-om-makten-i-norsk-idrett-232995b.html"}, {"field": "urlhash", "value": "fe862c7282cb40a7cfa508d317297ee82bf63833"}], "score": 0.92113614, "siteId": "9222270286501375973", "id": "fe862c7282cb40a7cfa508d317297ee82bf63833"}

