{"fields": [{"field": "modifiedtime", "type": "time", "value": "2012-04-17T13:03:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det n\u00e6rmer seg sesongens f\u00f8rste jakttur og fem jenter er samlet i lokalene til Midtnorsk skytesenter p\u00e5 Lade. F\u00f8r den f\u00f8rste fjellturen gjelder det \u00e5 teste ut hvordan det st\u00e5r til med de praktiske skyteferdighetene. De stiller opp p\u00e5 rekke og rad, legger v\u00e5penet inntil kinnet og leter konsentrert etter den perfekte skytestillingen.", "- Ikke st\u00e5 med stiv fot. Bruk kroppene deres, da blir det mye lettere, sier instrukt\u00f8r Anne Elisabeth Schanke.", "Hun er selv blant landets mest erfarne kvinnelige sm\u00e5viltjegere, og har gjennom \u00e5rene oppdaget at det er en viss kulturforskjell mellom kj\u00f8nnene.", "- Kvinner er generelt sett mye mer lydh\u00f8re enn mannfolk n\u00e5r det gjelder \u00e5 l\u00e6re noe nytt, sier Schanke.", "Damene mer ydmyke", "Hun \u00f8nsker ikke \u00e5 generalisere, men synes det r\u00e5der en viss arroganse blant enkelte mannlige jegere n\u00e5r det gjelder \u00e5 tilegne seg ny kunnskap.", "- Ikke alle takler \u00e5 bli korrigert selv om de gj\u00f8r \u00e5penbare feil n\u00e5r de skyter. Mange har vent seg til sin egen stil og den kan av og til v\u00e6re vond \u00e5 vende, smiler hun.", "Da er det lettere \u00e5 f\u00e5 jentene til \u00e5 luke bort uvaner p\u00e5 et tidlig stadium.", "- De er mye mer ydmyke og aksepterer at de m\u00e5 trene riktig teknikk for \u00e5 lykkes under rypejakta.", "Hun understreker at det likevel ikke er antall timer p\u00e5 skytebanen eller i simulatoren som avgj\u00f8r om man er en god jeger eller ikke.", "- Det er det s\u00e5 absolutt antall turer i fjellet og den reelle jakta som avgj\u00f8r. Det er situasjonene som oppst\u00e5r ute i naturen som gir den viktigste erfaringen.", "Jukseryper", "Et imagin\u00e6rt fjellterreng kommer opp p\u00e5 det 15 meter lange lerretet i simulator-rommet. Bj\u00f8rk, myr, fjell, sn\u00f8flekker og h\u00f8stfarger gj\u00f8r senariet til en naturtro opplevelse av den norske fjellheimen. Den f\u00f8rste som f\u00e5r pr\u00f8ve seg, er Kjersti Pedersen. Etter tjuefire \u00e5r som aktiv jeger er hun blant veteranene denne kvelden, og det er ikke f\u00e5 ryper hun har lagt i sekken opp gjennom \u00e5rene. Hun lader b\u00f8rsa med en laserpatron, kaliber 12, og venter konsentrert p\u00e5 at \u00abjukserypa\u00bb skal komme flaksende over veggen.", "Instrukt\u00f8ren som sitter ved datamaskinen er \u00absnill\u00bb, og varsler fra hvilken kant fuglen dukker opp.", "- H\u00f8yre. Pang.", "-  Du ligger litt for langt foran, er beskjeden fra instrukt\u00f8ren.", "Avsl\u00f8rer feil", "Vi blir forklart hvordan den r\u00f8de linja p\u00e5 skjermen avsl\u00f8rer b\u00f8rsas bevegelser fra det \u00f8yeblikket Kjersti kaster v\u00e5penet opp, til hun har avfyrt skuddet. Likeledes viser det r\u00f8de krysset det endelige treffpunktet. P\u00e5 denne m\u00e5ten blir det lett \u00e5 se hva som gj\u00f8res feil, og hva som b\u00f8r korrigeres til neste fors\u00f8k. Resultatet denne gang blir elleve fellinger og fire skadeskudd.", "- Selv en s\u00e5 erfaren jeger som Kjersti har godt av denne skytetreninga f\u00f8r hun starter jakta, sier Schanke.", "Skytteren selv er ikke helt forn\u00f8yd med dagens resultat. Hun vet imidlertid godt hva hun gjorde feil.", "- Jeg hadde ikke god nok kinnkontakt. Kolben ble for lav og da blir det feil vinkling p\u00e5 skuddet.", "Frykter skadeskudd", "I rommet ved siden av sitter de andre jentene og venter p\u00e5 tur. Tre av dem er medlemmer i Kl\u00e6bu Jeger og Fiskeforening.", "- Vi synes det er utrolig artig \u00e5 ha et eget sosialt fellesskap, sier Camilla Kokaas.", "Hun forteller forn\u00f8yd at samboeren som ogs\u00e5 er jeger, har for\u00e6rt henne ei Lincoln Lady hagle i bursdagsgave.", "- Jeg tror han ogs\u00e5 synes det er artig at vi kan jakte sammen. Men p\u00e5 treningene er det tryggere \u00e5 v\u00e6re sammen med jentene, ler hun.", "- Jeg slipper \u00e5 oppleve prestasjonsangsten som ofte kommer n\u00e5r karene st\u00e5r og ser p\u00e5. Vi jentene er nok dessverre litt redd for \u00e5 dumme oss ut.", "Denne h\u00f8sten skal hun for f\u00f8rste gang p\u00e5 ordentlig jakt, b\u00e5de sammen med samboeren og de andre jentene.", "- Huff, jeg er kjemperedd for \u00e5 skadeskyte. Det er ikke noe artig \u00e5 tenke p\u00e5 avlivinga som m\u00e5 utf\u00f8res etterp\u00e5.", "Jaktvenninnen Stine Moe har allerede v\u00e6rt jeger i ti \u00e5r, og dermed ogs\u00e5 opplevd episoder hun gjerne skulle v\u00e6rt foruten. Hun \u00f8nsker da heller ikke \u00e5 g\u00e5 i detalj om de verste opplevelsene.", "- For \u00e5 si det s\u00e5nn, den rypa var utrolig seigliva.", "De ferske jegerne innr\u00f8mmer at de nok er litt mer forsiktig enn mannfolka, men p\u00e5 ett omr\u00e5de mener de \u00e5 ligge et langt stykke foran.", "- Det virker som om vi har det mye artigere. Mennene er alltid s\u00e5 gravalvorlige, b\u00e5de n\u00e5r de bommer og n\u00e5r de treffer. Vi tar ikke alt s\u00e5 alvorlig, og m\u00e5 heller ikke ha sekken full for \u00e5 v\u00e6re forn\u00f8yd, sier jentene.", "F\u00f8rste helga i oktober kaster de b\u00f8rsa over skuldra, og drar til fjells. Det eneste mannebeinet som f\u00e5r lov til \u00e5 v\u00e6re med er instrukt\u00f8ren.", "Flere jenter", "- Det er nok mange som kjenner seg igjen i dette, sier informasjonssjef Espen Farstad ved Norsk Jeger - og fiskerforbund ( NJFF). Han har fulgt kvinnenes inntog p\u00e5 den mannsdominerte arenaen gjennom tjue \u00e5r. I forrige sesong var 6,5 % av alle som hadde l\u00f8st jegeravgift kvinner, noe som er en dobling fra ti \u00e5r tilbake. Bare halvparten av alle de som tar jegerpr\u00f8ven g\u00e5r p\u00e5 jakt, og i denne gruppa er det flest kvinner.", "Barstad tror det ligger mange b\u00e5de historiske og kulturelle \u00e5rsaker til at kvinner og menn har en ulike handlem\u00f8nster, b\u00e5de f\u00f8r og under jakta.", "- Det at jenter gjerne vil gj\u00f8re tingene ordentlig og etter boka, er uansett noe vi i forbundet setter stor pris p\u00e5. Dessuten jobber vi mye med \u00e5 gj\u00f8re jaktmilj\u00f8ene enda mer tilgjengelig.", "Hvert fylkeslag har etter hvert f\u00e5tt sin egen kvinnekontakt, og dette har medf\u00f8rt b\u00e5de flere og st\u00f8rre nettverk av kvinnelige jegere og fiskere over hele landet."]}, {"field": "category0", "value": "forbruker"}, {"field": "category1", "value": "forbruker|livsstil"}, {"field": "contenthash", "value": "353eb072b920ceb221b736b516bb728ddb94ffb28c2f0f62ac747944a6cb4bf4"}, {"field": "createtime", "value": "2017-05-01T03:32:30.000Z"}, {"field": "description", "value": "Mange kvinner er mer opptatt av \u00e5 trene til h\u00f8stjakta enn sine mannlige jaktkolleger. If\u00f8lge dem selv handler det mye om angsten for \u00e5 skadeskyte viltet. N\u00e5r ryggsekken og b\u00f8rsa kastes p\u00e5 ryggen, liker de \u00e5 ha den gode skytef\u00f8lelsen inne."}, {"field": "dominantimage", "value": "http://www.adressa.no/incoming/article1266094.ece5/ALTERNATES/w980-default/Tjf_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c61a0193a2c632957ef518a764536c7032b8a09.jpg?59634a5b"}, {"field": "dominantthumbnaildimensions", "value": "300x169"}, {"field": "heading", "value": "Jentenes egen t\u00f8rrtrening -adressa.no"}, {"field": "id", "value": "5c61a0193a2c632957ef518a764536c7032b8a09"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["livsstil", "forbruker"]}, {"field": "kw-classification", "value": "hobbies-and-interests"}, {"field": "kw-company", "value": "lade"}, {"field": "kw-concept", "value": ["jakt", "jenter", "kvinner", "jeger"]}, {"field": "kw-entity", "value": ["kl\u00e6bu jeger og fiskeforening", "norsk jeger", "kl\u00e6bu jeger", "midtnorsk"]}, {"field": "kw-pageclass", "value": "article"}, {"field": "kw-person", "value": ["lincoln lady", "stine moe", "anne elisabeth schanke", "espen farstad", "kjersti pedersen", "camilla kokaas"]}, {"field": "kw-taxonomy", "value": ["forbruker", "forbruker/livsstil"]}, {"field": "og-image", "value": "http://www.adressa.no/incoming/article1266094.ece5/ALTERNATES/w980-default/Tjf_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jentenes egen t\u00f8rrtrening"}, {"field": "og-type", "value": "article"}, {"field": "og-url", "value": "http://www.adressa.no/forbruker/livsstil/article1152910.ece"}, {"field": "pageclass", "value": ["article"]}, {"field": "publishtime", "value": "2008-09-12T11:52:45.000Z"}, {"field": "recs-articleid", "value": "1560506"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|livsstil"}, {"field": "recs-publishtime", "value": "2008-09-12T11:52:45.000Z"}, {"field": "recs-rawtitle", "value": "Jentenes egen t\u00f8rrtrening -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/livsstil"]}, {"field": "teaser", "value": "Mange kvinner er mer opptatt av \u00e5 trene til h\u00f8stjakta enn sine mannlige jaktkolleger. If\u00f8lge dem selv handler det mye om angsten for \u00e5 skadeskyte viltet. N\u00e5r ryggsekken og b\u00f8rsa kastes p\u00e5 ryggen, liker de \u00e5 ha den gode skytef\u00f8lelsen inne."}, {"field": "thumbnail", "value": "http://content-thumbnail.cxpublic.com/content/thumbnail200x150/5c61a0193a2c632957ef518a764536c7032b8a09.jpg?59634a5b"}, {"field": "thumbnailfullheightdimensions", "value": "200x2397"}, {"field": "timestamp", "value": "2017-07-10T09:35:23.000Z"}, {"field": "title", "value": "Jentenes egen t\u00f8rrtrening"}, {"field": "url", "value": "http://www.adressa.no/forbruker/livsstil/article1152910.ece"}, {"field": "urlhash", "value": "5c61a0193a2c632957ef518a764536c7032b8a09"}], "score": 0.72293407, "siteId": "9222270286501375973", "id": "5c61a0193a2c632957ef518a764536c7032b8a09"}

