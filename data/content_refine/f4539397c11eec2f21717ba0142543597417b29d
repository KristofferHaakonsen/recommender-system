{"fields": [{"field": "modifiedtime", "type": "time", "value": "2014-09-07T13:06:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Lene Marlin holdt ikke ut forventningspresset. 18 \u00e5r gammel ga troms\u00f8jenta ut debutalbumet \u00abPlaying my game\u00bb. Det ble en kjempesuksess, og den unge jenta surfet p\u00e5 en b\u00f8lge av vellykkethet og positiv oppmerksomhet. Hun ble intervjuet i inn- og utland, holdt konserter, deltok i tv-show, tjente masse penger. Med ett var hun en stjerne.", "Det er et liv mange unge jenter og gutter i dag dr\u00f8mmer om. Lene Marlins historie slik hun denne uken fortalte den i sin kronikk i Aftenposten, har gjort et voldsomt inntrykk p\u00e5 mange. Hennes modige \u00e5penhet er sterk. Hennes fortelling kan minne lykkes\u00f8kende ungdommer om at utvendig vellykkethet ikke trenger v\u00e6re slik vi tror. Bak fasaden kan m\u00f8rke og vonde tanker spire og gro.", "Lene Marlin opplevde et voldsomt forventningspress. Hun f\u00f8lte at hun begynte \u00e5 leve et liv \u00abetter andres forventninger, deres dr\u00f8mmer\u00bb, som hun skriver. Hun f\u00f8lte at hun forsvant inn i andres krav. Det skulle ta fire \u00e5r f\u00f8r hun igjen klarte \u00e5 gi ut en ny plate. I mellomtiden hadde hun v\u00e6rt inne i et dypt m\u00f8rke med depresjoner og selvmordsfors\u00f8k. Hun har erfart hvor lite og svakt et menneske kan f\u00f8le seg. Men hun har ogs\u00e5 vist hvordan lyset igjen kan vende tilbake hvis man \u00e5pner opp og s\u00f8ker hjelp.", "Lene Marlin er ikke alene med sine erfaringer. \u00c5rlig beg\u00e5r over 500 mennesker i Norge selvmord. Det er et alvorlig samfunnsproblem. Mer enn halvparten av de som tar sitt eget liv, er menn. Antallet kvinner har holdt seg stabilt p\u00e5 rundt 160 i \u00e5ret. Det er ogs\u00e5 en sterk tendens at flere unge menn beg\u00e5r selvmord. \u00c5rlig fors\u00f8ker mellom 3500 og 7500 mennesker \u00e5 avslutte livet. Mange av dem f\u00e5r hjelp, men altfor mange faller utenfor den hjelpen samfunnet har \u00e5 tilby n\u00e5r livet f\u00f8les uutholdelig.", "Vi har gradvis f\u00e5tt mer oppmerksomhet om psykiske lidelser, ogs\u00e5 om de som kan f\u00f8re til selvmordstanker, selvmordsfors\u00f8k og gjennomf\u00f8rte selvmord. Det var et gjennombrudd den gangen dav\u00e6rende statsminister Kjell Magne Bondevik fortalte om sin depressive lidelse som gjorde at han m\u00e5tte sykmeldes som landets fremste leder. Hans \u00e5penhet bidro til \u00e5 lette p\u00e5 en del av tausheten som fortsatt omgir psykiske plager. N\u00e5r en ung, tilsynelatende vellykket kvinne som Lene Marlin n\u00e5 forteller om det som f\u00f8rte henne inn i selvmordsfors\u00f8k, kan det forh\u00e5pentligvis bidra ytterligere til at vi t\u00f8r snakke om det som altfor lenge har v\u00e6rt et tabuomr\u00e5de. Hun er et godt forbilde, p\u00e5 mer enn \u00e9n m\u00e5te.", "En gang ble de som fors\u00f8kte \u00e5 beg\u00e5 selvmord og de som lyktes med det, ford\u00f8mt av alle, fra kirken og ned til den menige mann og kvinne. De som hadde d\u00f8dd for egen h\u00e5nd, ble begravet utenfor kirkeg\u00e5rden, sammen med kriminelle og ud\u00f8pte barn. De p\u00e5r\u00f8rende f\u00f8lte skam blandet med sinne, fortvilelse og skyldf\u00f8lelse.", "Helsevesenet har, sammen med mediene, bidratt til \u00e5 gi selvmord tabustempel. Selvmord skulle ikke omtales i mediene, det var sl\u00e5tt fast i tidligere versjoner av V\u00e6r Varsom-plakaten. Det var frykten for smitteeffekt som l\u00e5 bak denne bestemmelsen, en frykt medisinen hadde innprentet i oss. N\u00e5 er b\u00e5de V\u00e6r Varsom-plakaten myket opp og smittefrykten nedjustert. Mye tyder p\u00e5 at det som kan skape en smitteefffekt og \u00abinspirere\u00bb ustabile personer til \u00e5 beg\u00e5 selvmord, er beskrivelser av metode, sted og andre konkrete forhold rundt tragedien.", "Men stadig flere mener n\u00e5 at selvmord er et s\u00e5 stort samfunnsproblem at det ikke s\u00e5 \u00e5 si b\u00f8r ties i hjel. Diskusjonen foreg\u00e5r p\u00e5 et generelt plan, ogs\u00e5 n\u00e5r vi i mediene omtaler problemet. Den m\u00e5ten Lene Marlin \u00e6rlig og med stor verdighet bryter gjennom tausheten p\u00e5, er et viktig bidrag til kunnskapen om hva som kan f\u00f8re til selvmordsfors\u00f8k.", "I dag ser vi tendensen til \u00f8kt \u00e5penhet i d\u00f8dsannonser der det kan st\u00e5 \u00abvalgte \u00e5 forlate oss\u00bb og lignende forsiktige, men \u00e6rlige formuleringer om d\u00f8dens \u00e5rsak. Organisasjoner som Leve etter selvmord, Mental helse og andre legger ned et stort arbeid for mer \u00e5penhet. Helsevesenet selv tar tak i problemene, og regjeringen har utviklet handlingsplaner og konkrete tiltak for \u00e5 forebygge selvmord. Det mangler ikke p\u00e5 vilje til \u00e5 hjelpe, sp\u00f8rsm\u00e5let er om tiltakene er tilstrekkelige. Den store utfordringen er \u00e5 n\u00e5 de som f\u00f8ler at de ikke holder ut lenger, f\u00f8r de gj\u00f8r noe s\u00e5 drastisk som \u00e5 fors\u00f8ke \u00e5 ta sitt eget liv.", "Det finnes ingen enkle l\u00f8sninger for \u00e5 forebygge selvmord. Det ser vi p\u00e5 de relativt stabile tallene. Det er s\u00e6rlig bekymringsfullt at andelen unge menn som tar sitt eget liv har \u00f8kt de siste \u00e5rene. Dette g\u00e5r sammen med en trist utvikling der stadig flere unge mennesker sliter med psykiske problemer.", "Denne uken ble det lagt frem en rapport som forteller at 19 prosent av studentene har alvorlige psykiske problemer. Andelen er dobbelt s\u00e5 h\u00f8y som hos andre grupper. Her \u00f8ker plagene mer hos unge kvinner enn hos unge menn. Det er komplekse forklaringer p\u00e5 hvorfor det er blitt slik at de som skulle v\u00e6re sterke og glade i \u00f8kende grad f\u00e5r psykiske problemer. Presset om \u00e5 v\u00e6re vellykket, pen, flink og popul\u00e6r er en del av dette bildet. Det var forventningspresset som f\u00f8rte Lene Marlin til sammenbrudd, slik hun selv beskriver det.", "Lykke- og positivitetskulturen bidrar p\u00e5 sitt vis til \u00e5 bygge opp under f\u00f8lelsen av utilstrekkelighet. Det er en industri som forteller at bare du tenker og opptrer positivt, s\u00e5 blir du lykkelig. Kurs i mindfulness, positiv tenkning, coacher som skal l\u00e6re osss \u00e5 holde ut v\u00e5re liv, kan v\u00e6re et godt tilbud til mange. Men for den som har en alvorlig depresjon, er denne banaliseringen av problemer en h\u00e5n. Problemet for den som sliter, er jo at man ikke klarer \u00e5 se noe lyst i tilv\u00e6relsen. Er du i et svart, tomt rom der alt f\u00f8les h\u00e5pl\u00f8st, trenger du mer enn lettvintheter til en dyr penge for \u00e5 komme deg ut av m\u00f8rket.", "P\u00e5 den andre siden kan jakten p\u00e5 lykke ogs\u00e5 f\u00f8re til en sykeliggj\u00f8ring av normale svingninger i livet. M\u00f8rke stunder, tunge tanker, sorg og fortvilelse h\u00f8rer livet til. Det er nedturer man kan komme seg opp etter, ved \u00e5penhet, hjelp og st\u00f8tte fra n\u00e6re personer, venner og familie. Men noen ganger tar problemene i den grad overh\u00e5nd at man trenger profesjonell hjelp for \u00e5 komme seg ovenp\u00e5. Dessverre er man ikke n\u00f8dvendigvis trygg, selv om man f\u00e5r behandling i psykiatrien. Det dokumenterte Adresseavisen i v\u00e5r artikkelserie om selvmord i psykiatrien.", "Nylig sa den nyansatte lederen for psykiatrisk poliklinikk i Nord-Tr\u00f8ndelag, Kathinka Meirik, at altfor mange blir henvist til psykiatrien. Det kan virke  veldig ungt og kjekt \u00e5 komme med slike utspill. Til Tr\u00f8nder-Avisa sa hun at flere kunne ha sluppet innleggelse i psykiatrien om venner og familie hadde stilt opp mer ved akutte kriser. Hun kan ha et poeng. Vi er for redde til \u00e5 snakke om v\u00e5re sorger og bekymringer, enten de er hverdagslige eller de er av en alvorlig karakter. I dagens lykkes\u00f8kende samfunn er det for mange et nederlag \u00e5 fortelle at man sliter med \u00e5 finne livsgleden og -motet. Vi vil heller ikke plage andre med v\u00e5re egne plager; i dag har s\u00e5 mange mer enn nok med seg selv.", "Det er vanskelig \u00e5 vite hvor skillet g\u00e5r mellom det som er normale reaksjoner p\u00e5 en vanskelig situasjon, og det som er sykdom. Vi har ulike grupper i helsevesenet til \u00e5 hjelpe oss med det. Kanskje er det et overforbruk av psykiatriske tjenester. Kanskje er det ikke alltid de som har mest behov for hjelp, som f\u00e5r behandling. Alle politiske l\u00f8fter de siste ti\u00e5rene til tross: Psykiatrien i store deler av landet sliter med for lav kapasitet og lange ventelister. Tiden det tar \u00e5 f\u00e5 hjelp, kan v\u00e6re tiden som avgj\u00f8r om du lever eller d\u00f8r.", "Lene Marlin har vist oss at det er mulig \u00e5 komme opp fra de m\u00f8rkeste dyp. Hun forteller ikke s\u00e5 mye om hvordan hun klarte det, men skriver at hun tok noen grep i eget liv. Trolig s\u00f8kte hun hjelp, enten hos sine n\u00e6rmeste eller hos profesjonelle. Hennes budskap til alle som sliter er enkelt, men krevende: \u00abV\u00e6r s\u00e5 snill, hold ut litt til!\u00bb Det meste g\u00e5r over, det kan bare ta litt tid. Livet kan endre seg.", "Men du m\u00e5 v\u00e5ge \u00e5 be om hjelp . D et er verdt det."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "f49d9261887f8c6675556561b1313f18d74dd2ee317523e5dc70a9cabe4864fc"}, {"field": "createtime", "value": "2016-05-12T13:51:02.000Z"}, {"field": "description", "value": "Hun var ung, vakker, begavet, suksessrik. Likevel ble alt svart."}, {"field": "dominantimage", "value": "http://www.adressa.no/meninger/kommentarer/siriwo/article10090865.ece/ALTERNATES/w980-default/Foto%20lene%20marlin"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f4539397c11eec2f21717ba0142543597417b29d.jpg?59350f21"}, {"field": "dominantthumbnaildimensions", "value": "300x169"}, {"field": "heading", "value": "Lene Marlins m\u00f8rke -adressa.no"}, {"field": "id", "value": "f4539397c11eec2f21717ba0142543597417b29d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["m\u00f8rke", "beg\u00e5 selvmord", "liv", "unge menn", "selvmord", "psykiatrien", "f\u00f8le", "problemer", "hjelp", "eget liv", "psykiske problemer", "ung"]}, {"field": "kw-entity", "value": ["aftenposten", "v\u00e6r varsom", "tr\u00f8nder-avisa", "kathinka meirik", "mental", "leve", "playing", "adresseavisen"]}, {"field": "kw-location", "value": ["nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["kjell magne bondevik", "lene marlin"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/meninger/kommentarer/siriwo/article10090865.ece/ALTERNATES/w980-default/Foto%20lene%20marlin"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lene Marlins m\u00f8rke"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10090867.ece"}, {"field": "pageclass", "value": ["article"]}, {"field": "publishtime", "value": "2014-09-06T09:00:00.000Z"}, {"field": "recs-articleid", "value": "10090867"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-09-06T09:00:00.000Z"}, {"field": "recs-rawtitle", "value": "Lene Marlins m\u00f8rke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Hun var ung, vakker, begavet, suksessrik. Likevel ble alt svart."}, {"field": "thumbnail", "value": "http://content-thumbnail.cxpublic.com/content/thumbnail200x150/f4539397c11eec2f21717ba0142543597417b29d.jpg?59350f21"}, {"field": "thumbnailfullheightdimensions", "value": "200x1950"}, {"field": "timestamp", "value": "2017-06-05T07:58:25.000Z"}, {"field": "title", "value": "Lene Marlins m\u00f8rke"}, {"field": "url", "value": "http://www.adressa.no/pluss/nyheter/article10090867.ece"}, {"field": "urlhash", "value": "f4539397c11eec2f21717ba0142543597417b29d"}], "score": 0.7777246, "siteId": "9222270286501375973", "id": "f4539397c11eec2f21717ba0142543597417b29d"}

