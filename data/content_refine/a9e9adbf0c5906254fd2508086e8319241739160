{"fields": [{"field": "modifiedtime", "type": "time", "value": "2016-12-21T12:00:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Baby", "Barn og unge", "Helse"]}, {"field": "author", "value": "janet molde hollund - babyverden.no"}, {"field": "body", "value": ["Saken oppdateres.", "\u2013 Noroviruset kalles p\u00e5 engelsk for \u00abWinter Vomiting Disease\u00bb, fordi den gjerne forekommer om vinteren, sier overlege Siri Hauge i smitteverndivisjonen ved Folkehelseinstituttet (FHI) til Babyverden.", "I Norge er vanligvis sykdomstoppen i november-desember. Symptomer p\u00e5 noroviruset er akutt kvalme, oppkast, magesmerter og vannaktig diar\u00e9. I tillegg opplever mange influensalignende symptomer som feber, muskel- og leddverk og hodepine. Symptomene varer fra ett til tre d\u00f8gn.", "Fra man har f\u00e5tt smitten og til man blir syk, tar det fra 12 til 48 timer.", "Det er flere virus som kan f\u00f8re til omgangssyke. De mest kjente virusene er norovirus og rotavirus. Men symptomene er s\u00e5 like, at det er vanskelig \u00e5 vite hvilket virus man er rammet av.", "Rotavirus er if\u00f8lge Folkehelseinstituttet (FHI) \u00e5rsak til rundt halvparten av tilfellene med diar\u00e9 og oppkast blant sped- og sm\u00e5barn.", "Infeksjonen gir ofte kraftigere symptomer som varer lenger enn andre mage-tarminfeksjoner. If\u00f8lge Folkehelseinstituttet og Spedbarnsboken er rotavirus \u00e5rsak til bortimot to tredjedeler av de diar\u00e9-episodene som f\u00f8rer til sykehusinnleggelse av barn under fem \u00e5r her til lands.", "I Norge er det mest rotavirussykdom fra februar til juni, med en topp fra mars til mai m\u00e5ned.", "Det finnes ingen behandling mot omgangssyke, men man kan lindre symptomer og forebygge komplikasjoner.", "\u2013 Dersom barnet ditt f\u00e5r omgangssyken, er det viktigste at du s\u00f8rger for at barnet f\u00e5r i seg nok drikke og n\u00e6ring. Det er viktig \u00e5 forhindre utt\u00f8rring, p\u00e5peker Hauge.", "If\u00f8lge FHI er barn under to \u00e5r mest s\u00e5rbare for v\u00e6sketap som f\u00f8lge av oppkast og diar\u00e9. Derfor vil noen trenge behandling hos lege eller p\u00e5 sykehus. Kommer behandlingen i gang for sent, kan infeksjonen v\u00e6re d\u00f8delig, men dette forekommer sv\u00e6rt sjelden i v\u00e5r del av verden.", "Dersom du er usikker p\u00e5 om du b\u00f8r opps\u00f8ke lege, sier Hauge det er allmenntilstanden til barnet som avgj\u00f8r.", "\u2013 Hos de aller fleste vil omgangssyken g\u00e5 over av seg selv i l\u00f8pet av et par dager. Men du m\u00e5 ogs\u00e5 vurdere ut fra barnets alder. Jo yngre barna er, jo mindre skal det til for at du b\u00f8r kontakte lege. Har du for eksempel et barn under seks m\u00e5neder med feber, skal du alltid kontakte lege, p\u00e5peker Hauge.", "Omgangssyken smitter ved at du f\u00e5r viruset inn i munnen. If\u00f8lge FHI kan smitte skje fra person til person via uvaskede hender, og fra kontakt med forurensede overflater, som for eksempel d\u00f8rh\u00e5ndtak og vannkraner. Det g\u00e5r ogs\u00e5 an \u00e5 bli smittet via sm\u00e5 dr\u00e5per som dannes ved oppkast, som andre puster inn.", "\u2013 Det er viktig \u00e5 passe p\u00e5 at den som er syk har egne h\u00e5ndkl\u00e6r, og at vedkommende ikke lager mat til resten av familien. Alle b\u00f8r v\u00e6re oppmerksomme p\u00e5 faren for smitte, for det skal lite til for \u00e5 bli syk. Noen kan ogs\u00e5 f\u00e5 omgangssyken flere ganger etter hverandre, s\u00e5 det er bare \u00e5 sette i gang med smitteverntiltak med \u00e9n gang, sier Hauge.", "Skikkelig h\u00e5ndvask er viktig for \u00e5 forebygge smitte, men ogs\u00e5 for \u00e5 forhindre videre spredning av smitte n\u00e5r det er sykdom i huset. Hauge mener at barn b\u00f8r l\u00e6re god h\u00e5ndhygiene tidlig.", "\u2013 Det er viktig \u00e5 ikke la barna f\u00e5 angst for bakterier. Noen bakterier skal det v\u00e6re, for de er helt n\u00f8dvendige. Men det g\u00e5r an \u00e5 forklare barna at det finnes noen \u00abslemme\u00bb virus og bakterier som m\u00e5 vekk, fordi vi da kan unng\u00e5 sykdom, sier Hauge.", "Rutinene som b\u00f8r l\u00e6res inn tidlig, er at alle skal vaske hender etter toalettbes\u00f8k og f\u00f8r en lager mat og spiser.", "\u2013 I utgangspunktet anbefales grundig vask med rennende vann og s\u00e5pe. Dersom hendene er synlig skitne, skal du alltid benytte vann og s\u00e5pe. Hvis du ikke har tilgang p\u00e5 vann, kan du bruke sprit, sier Haugen.", "Selv om det i forbindelse med svineinfluensaen i 2010 ble veldig vanlig \u00e5 \u00absprite seg\u00bb, gikk FHI i 2012 ut og sa at god gammel s\u00e5pe og vann likevel var det beste.", "\u2013 Noroviruset er faktisk ikke alltid like lett \u00e5 f\u00e5 vekk med h\u00e5ndsprit, sier Siri Hauge.", "En person som har omgangssyken er mest smittsom mens han eller hun har symptomer med oppkast og diar\u00e9. Men en kan ogs\u00e5 spre smitte f\u00f8r en har f\u00e5tt symptomer og etter at symptomene har g\u00e5tt over. 48 timer etter at symptomene har gitt seg, skiller de fleste ut lite smittestoff.", "\u2013 Ved FHI anbefaler vi derfor 48-timersregelen. Det betyr at barnehagebarn b\u00f8r holdes hjemme til det har g\u00e5tt 48 timer siden de hadde symptomer. Det samme gjelder voksne som arbeider med pasienter eller mat, sier Hauge.", "At det ikke oppst\u00e5r smitte etter de to f\u00f8rste d\u00f8gnene, kan ingen garantere. Men if\u00f8lge Hauge er det bare unntaksvis at noen er smittsomme etter 48 timer.", "\u2013 Hva med skolebarn og voksne?", "\u2013 Vi har ingen spesielle restriksjoner for st\u00f8rre barn og voksne. Skolebarn bruker jo ikke bleier, og de har ogs\u00e5 mindre tett kontakt enn barnehagebarn. Vi er mest opptatt av de yngste. For skolebarn er omgangssyke mer upraktisk enn farlig, sier Hauge.", "Voksne mener hun selv m\u00e5 se an formen. Men p\u00e5peker at det er greit \u00e5 vise hensyn til kolleger ved slik sykdom.", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger.", "Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "9de8ccf0ac26aece4633556cdd7ab7e77bf9ed505dfcb50c7422e7c41fc00d19"}, {"field": "createtime", "value": "2016-12-21T18:47:19.000Z"}, {"field": "description", "value": "Slik takler du den."}, {"field": "heading", "value": ["Er omgangssyken begynt \u00e5 g\u00e5 rundt deg? -adressa.no", "Rotavirus", "S\u00f8rg for at barnet ikke t\u00f8rker ut", "N\u00f8dvendig \u00e5 kontakte lege?", "Hvordan smitter omgangssyken?", "L\u00e6r barna skikkelig h\u00e5ndvask tidlig", "S\u00e5pe og vann bedre enn sprit", "48-timersregelen"]}, {"field": "id", "value": "a9e9adbf0c5906254fd2508086e8319241739160"}, {"field": "keyword", "value": ["Baby", "Barn og unge", "Helse"]}, {"field": "keywords", "value": "Baby,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["sandviks as", "facebook"]}, {"field": "kw-concept", "value": ["smitte", "barn", "kontakte lege", "omgangssyke", "symptomer"]}, {"field": "kw-entity", "value": ["babyverden", "haugen", "folkehelseinstituttet", "twitter", "familie", "barn", "helse", "folkehelseinstituttet og spedbarnsboken", "winter vomiting disease"]}, {"field": "kw-location", "value": ["stavanger", "norge"]}, {"field": "kw-pageclass", "value": "article"}, {"field": "kw-person", "value": "siri hauge"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/6caa827c-d9a1-488e-a885-f1eb32c482e6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er omgangssyken begynt \u00e5 g\u00e5 rundt deg?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Er-omgangssyken-begynt-a-ga-rundt-deg-9554b.html"}, {"field": "pageclass", "value": ["article"]}, {"field": "publishtime", "value": "2016-12-21T12:15:00.000Z"}, {"field": "recs-articleid", "value": "9554"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-12-21T12:15:00.000Z"}, {"field": "recs-rawtitle", "value": "Er omgangssyken begynt \u00e5 g\u00e5 rundt deg? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Slik takler du den."}, {"field": "thumbnail", "value": "http://content-thumbnail.cxpublic.com/content/thumbnail200x150/a9e9adbf0c5906254fd2508086e8319241739160.jpg?58feff50"}, {"field": "thumbnailfullheightdimensions", "value": "200x1681"}, {"field": "timestamp", "value": "2017-04-25T07:48:32.000Z"}, {"field": "title", "value": "Er omgangssyken begynt \u00e5 g\u00e5 rundt deg?"}, {"field": "url", "value": "http://www.adressa.no/familieogoppvekst/Er-omgangssyken-begynt-a-ga-rundt-deg-9554b.html"}, {"field": "urlhash", "value": "a9e9adbf0c5906254fd2508086e8319241739160"}], "score": 0.7933009, "siteId": "9222270286501375973", "id": "a9e9adbf0c5906254fd2508086e8319241739160"}

