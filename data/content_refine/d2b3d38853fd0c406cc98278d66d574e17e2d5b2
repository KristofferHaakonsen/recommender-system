{"fields": [{"field": "modifiedtime", "type": "time", "value": "2012-04-17T12:18:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Veien er s\u00e5 smal at m\u00f8tende trafikk vil bli en utfordring n\u00e5r vi n\u00e6rmer oss det innerste av Sj\u00f8bygda ved Selbusj\u00f8en. Granskogens greiner omfavner oss n\u00e5r vi svinger av ved det knapt synlige treskiltet \u00abH\u00f8gvang\u00bb, og en bratt grusvei leder oss rakt inn i en svunnen tid. Det ryker fra pipa i det lille t\u00f8mmerhuset, som ligger like ved den m\u00f8rke \u00abfl\u00e5ss\u00e5skifer\u00bb-stranda. Bekken klukker rolig forbi og s\u00f8ker sj\u00f8en. P\u00e5 trappa \u00f8nsker jazzvokalist Eldbj\u00f8rg Raknes velkommen til sitt kunstnerrike.", "- Jeg var p\u00e5 jakt etter en liten komponistbule til meg selv. Da jeg kom hit f\u00f8rste gang i februar i fjor, vaset jeg rundt for meg selv i dypsn\u00f8en. Det var umulig \u00e5 kj\u00f8re bil helt fram til huset. Vinduene var knuste, halvparten av t\u00f8mmeret var morkent, og jeg tr\u00e5kket gjennom golvet. Men jeg ble forelsket i stedet med en gang. Og den f\u00f8rste tanken var: Dette m\u00e5 jeg bare dele med andre, forteller hun.", "Ett og et halvt \u00e5r senere er Sj\u00f8bygda Kunstnarhus blitt et faktum. Her kan alle som jobber med produksjon og formidling av kunst, det v\u00e6re seg musikk, dans, teater, skrive- eller billedkunst leie seg inn og bo, produsere og formidle. Den 75 kvadratmeter store Bekkastoggo huser sengeplasser til minst \u00e5tte personer, et fullt utstyrt kj\u00f8kken med oppvaskmaskin, bad med do og dusj, akustisk gitar, digitalt piano, stereoanlegg og sanganlegg .", "Da Eldbj\u00f8rg satte i gang dette store renoveringsprosjektet, var det med null kunnskap om emnet.", "- Det f\u00f8rste jeg gjorde var \u00e5 lese Sintef Byggforsks rapport om restaurering av hus, ler musikeren, som har v\u00e6rt opptatt av \u00e5 bevare s\u00e5 mye som mulig av b\u00e5de eksteri\u00f8ret og inventaret i huset som ble bygget p\u00e5 1890-tallet.", "- Grunnideen har v\u00e6rt \u00e5 ta vare p\u00e5 alt som kunne tas vare p\u00e5, og tilf\u00f8re det som trengs for \u00e5 lage praktiske l\u00f8sninger.", "Murpipa ble demontert og murt opp igjen i naturstein. Alle vinduene er restaurert og har f\u00e5tt innsatt h\u00e5ndbl\u00e5st glass fra Eldbj\u00f8rgs farmors gamle vinduer. Veggene ble nedlaftet p\u00e5 grunn av r\u00e5te til midt p\u00e5 veggen og laftet opp igjen med t\u00f8mmer fra ei tr\u00f8nderl\u00e5n fra Kv\u00e5l, som ble gitt bort p\u00e5 finn.no (mot frakt, riktignok). Den st\u00e5ende bordkledningen st\u00e5r n\u00e5 i sterk kontrast til det laftede t\u00f8mmeret, men slik var det ogs\u00e5 opprinnelig, forteller Eldbj\u00f8rg.", "- Jeg har valgt \u00e5 bruke sibirsk lerk, slik at bordkledningen etter hvert vil bli s\u00e5 gr\u00e5 som huset var da jeg \u00abfant\u00bb det.", "Et nytt tilbygg huser en ny trapp til andre etasje og skiller seg ut fra resten av huset med blant annet h\u00f8yreiste, fargede vinduer.", "- Jeg \u00f8nsker \u00e5 markere det som er nytt og ta den helt ut, og ikke pr\u00f8ve \u00e5 late som at det er gammelt. Men de fargede vinduene er faktisk inspirert av d\u00f8ren i farmors gamle hus fra den samme tida, sier Eldbj\u00f8rg.", "Artisten har f\u00e5tt hjelp av arkitekt Bente R\u00f8dahl til \u00e5 finne gode l\u00f8sninger, og hun roser h\u00e5ndverkerne og dugnadsvenner for nitidig innsats. Innvendig har hun selv pusset, oljet og malt. I f\u00f8rste etasje ligger stue og kj\u00f8kken, begge malt i den originale lyse, mintgr\u00f8nne fargen. Kj\u00f8kkenet har f\u00e5tt moderne fasiliteter. I andre etasje ligger tre soverom og bad med varmekabler, dusj og do. De bl\u00e5 mosaikkflisene p\u00e5 badet st\u00e5r i sterk kontrast til den r\u00e5 t\u00f8mmerveggen som preger resten av andre etasje. Tregolvene har Eldbj\u00f8rg oljet med litt hvitfarge i.", "- Jeg syns det er artig \u00e5 innrede og skape rom. Musikk og innredning har mye til felles, det handler om estetikk og hvordan det oppleves, sier sangeren.", "Hun har jobbet mye med \u00e5 innrede for minst mulig kostnader. M\u00f8blene har hun f\u00e5tt eller kj\u00f8pt p\u00e5 bruktmarkeder, og noen sto i huset fra f\u00f8r.", "- Jeg \u00f8nsker ikke \u00e5 fylle opp huset med alskens ting. Jeg har v\u00e6rt opptatt av \u00e5 skape fleksible l\u00f8sninger, slik at huset kan brukes til mange forskjellige aktiviteter. Alle skal f\u00f8le at de kan gj\u00f8re det til sitt n\u00e5r de er her.", "N\u00e5 er Eldbj\u00f8rg i full gang med andre del av prosjektet sitt. Gamle Eggaodden skole ligger 200 meter fra Bekka/stoggo og skal restaureres.", "- Bekkastoggo er p\u00e5 en m\u00e5te blitt skrivestua, mens skolen rommer b\u00e5de storband og Trondheimssolistene, forteller Eldbj\u00f8rg. Her blir det fem soverom og storstue med plass til utstillinger, opplesinger, konserter eller seminarer. Eldbj\u00f8rg tror utleietilbudet blir attraktivt blant kunstnere fra hele verden, s\u00e5 snart folk f\u00e5r \u00f8ynene opp for det.", "- N\u00e5 er vinteren p\u00e5 vei, og det blir helt m\u00f8rkt her ute. Da ser du stjernene og m\u00e5nen s\u00e5 klart p\u00e5 himmelen at du nesten ikke kan tro det er sant. Man m\u00e5 nesten bare komme hit selv og oppleve hvor vakkert det er selv, smiler Eldbj\u00f8rg."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c913d424da03d83c55432423b34d1ce6a99bd75983fdcf70e9784f2bb01f1cda"}, {"field": "createtime", "value": "2017-05-01T10:12:26.000Z"}, {"field": "description", "value": "Langt inne i granskogen i Sj\u00f8bygda fant jazzvokalist Eldbj\u00f8rg Raknes det hun hadde lett etter s\u00e5 lenge: et morknet t\u00f8mmerhus som ikke hadde v\u00e6rt i bruk p\u00e5 over femti \u00e5r. N\u00e5 har hun gjenreist Bekkastoggo som en kreativ oase for kunstnere og artister."}, {"field": "dominantimage", "value": "http://www.adressa.no/incoming/article1270645.ece5/ALTERNATES/w980-default/hjemraknes13"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d2b3d38853fd0c406cc98278d66d574e17e2d5b2.jpg?59442891"}, {"field": "dominantthumbnaildimensions", "value": "300x169"}, {"field": "heading", "value": ["Skapte sitt eget kunstnerhus -adressa.no", "Kontraster", "Fleksibelt"]}, {"field": "id", "value": "d2b3d38853fd0c406cc98278d66d574e17e2d5b2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["sterk kontrast", "eget kunstnerhus", "farmors gamle", "fargede vinduer", "hus"]}, {"field": "kw-entity", "value": ["kv\u00e5l", "bekkastoggo", "sj\u00f8bygda kunstnarhus", "selbusj\u00f8en", "trondheimssolistene", "sintef byggforsks", "eggaodden", "h\u00f8gvang", "bekka"]}, {"field": "kw-pageclass", "value": "article"}, {"field": "kw-person", "value": ["eldbj\u00f8rg raknes", "bente r\u00f8dahl"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1270645.ece5/ALTERNATES/w980-default/hjemraknes13"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skapte sitt eget kunstnerhus"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1169905.ece"}, {"field": "pageclass", "value": ["article"]}, {"field": "publishtime", "value": "2008-10-10T07:18:44.000Z"}, {"field": "recs-articleid", "value": "1542316"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-10-10T07:18:44.000Z"}, {"field": "recs-rawtitle", "value": "Skapte sitt eget kunstnerhus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Langt inne i granskogen i Sj\u00f8bygda fant jazzvokalist Eldbj\u00f8rg Raknes det hun hadde lett etter s\u00e5 lenge: et morknet t\u00f8mmerhus som ikke hadde v\u00e6rt i bruk p\u00e5 over femti \u00e5r. N\u00e5 har hun gjenreist Bekkastoggo som en kreativ oase for kunstnere og artister."}, {"field": "thumbnail", "value": "http://content-thumbnail.cxpublic.com/content/thumbnail200x150/d2b3d38853fd0c406cc98278d66d574e17e2d5b2.jpg?59442891"}, {"field": "thumbnailfullheightdimensions", "value": "200x1765"}, {"field": "timestamp", "value": "2017-06-16T18:50:57.000Z"}, {"field": "title", "value": "Skapte sitt eget kunstnerhus"}, {"field": "url", "value": "http://www.adressa.no/forbruker/hjem/article1169905.ece"}, {"field": "urlhash", "value": "d2b3d38853fd0c406cc98278d66d574e17e2d5b2"}], "score": 0.72071785, "siteId": "9222270286501375973", "id": "d2b3d38853fd0c406cc98278d66d574e17e2d5b2"}

