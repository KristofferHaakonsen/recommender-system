{"fields": [{"field": "modifiedtime", "type": "time", "value": "2015-02-16T10:14:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi \u00f8nsker \u00e5 komme med innspill til hvordan det kan legges til rette for at flere kvalifiserte mennesker med innvandrerbakgrunn ansettes i barnevernet. Vi skulle gjerne sett at det var et st\u00f8rre mangfold av rollemodeller i barnevernet. Inntil det skjer, bidrar vi til \u00e5 gj\u00f8re det midt-norske barnevernet litt mindre Blenda-hvitt i m\u00f8tene med arbeidslivet. Vi har ikke funnet tilgjengelige tall for den kommunale barneverntjenesten, men for statlige ansatte i Barne, ungdoms \u2013 og familiedirektoratet var andelen med innvandrerbakgrunn p\u00e5 5,4 prosent. Til sammenligning var andelen innvandrere og norskf\u00f8dte med innvandrerforeldre i befolkningen 14,9 prosent (SSB, 2013). Det er ingen grunn til \u00e5 tro at andelen ansatte med innvandrerbakgrunn er st\u00f8rre i den kommunale barneverntjenesten, da staten har forpliktet seg til \u00e5 innkalle kvalifiserte s\u00f8kere fra denne gruppen til intervju n\u00e5r stillinger utlyses. Dette skal ogs\u00e5 v\u00e6re regelen i Trondheim kommune (jf. Likestillingsplanen). I f\u00f8lge avdelingsleder i FO, Heidi Klokkevold, praktiseres regelen imidlertid sjelden innenfor barnevernet og Nav (aktuell.no, 29.10.2014).", "Av ulike grunner er det viktig \u00e5 f\u00e5 flere ansatte med innvandrerbakgrunn inn i barnevernet. Innvandrerfamilier fra noen land er overrepresenterte blant de som mottar tiltak fra barnevernet. I f\u00f8lge statistisk sentralbyr\u00e5 er sannsynligheten betydelig st\u00f8rre for at enkelte innvandrergrupper kommer i kontakt med barnevernet enn familier uten innvandrerbakgrunn. Mangelen p\u00e5 mangfold i barnevernets organisasjoner kan ses som et demokratisk problem. S\u00e6rlig med tanke p\u00e5 at barnevernet har et dobbelt mandat; de er f\u00f8rst og fremst en hjelpeinstans, men ogs\u00e5 en tjeneste som har makt til \u00e5 foreta de mest inngripende beslutningene i familiesf\u00e6ren. \u00c5 m\u00f8te et av verdens mest omfattende barnevernsystemer kan by p\u00e5 redsel og avmakt for noen familier med innvandrerbakgrunn. Det kan v\u00e6re snakk om mennesker som har vokst opp uten en velferdsstat, en korrupt stat eller en stat som bruker vold for \u00e5 realisere sin agenda. Vi lever i en globalisert tid, noe som b\u00f8r reflekteres i barnevernets organisasjon. Inntil det skjer vil vi komme til \u00e5 h\u00f8re om \u00e5penhets-, kommunikasjons- og tillitsproblemer mellom barnevernet og innvandrere. Barnevernet trenger representanter med innvandrerbakgrunn ogs\u00e5 \u00f8verst ved bordet, der makten ligger og beslutningene tas. Det kan h\u00f8yne tilliten mellom partene, og kunne redusere konflikter og stress hos foreldre, barn og ansatte. Tillit legitimerer barnevernets virksomhet og er en forutsetning for \u00e5 drive forebyggende arbeid i forhold til utsatte familier. Tillit til barnevernet blant innvandrerfamilier vil v\u00e6re til barnets beste.", "P\u00e5 v\u00e5rt studium har vi studenter med ulik bakgrunn og har brukt kvotering for \u00e5 oppn\u00e5 det. Kvotering er et kraftig virkemiddel og er ikke n\u00f8dvendigvis svaret. Andre mildere tiltak kan ogs\u00e5 \u00f8ke andelen ansatte med innvandrerbakgrunn:", "En systematisk rekruttering av studenter med innvandrerbakgrunn ved sosialfaglige utdanninger som kvalifiserer for jobb innenfor barnevernet, som f.eks. barnevernspedagog, sosialt arbeid og vernepleie. P\u00e5 sosialt arbeid ved HiST er 20 prosent av studentene kvotert inn p\u00e5 bakgrunn av deres innvandrerbakgrunn, og vi kjenner til at HiOA jobber med \u00e5 rekruttere studenter med innvandrerbakgrunn til barnevernspedagogutdanningen. Men det er ingen samordnet satsning p\u00e5 rekruttering av innvandrere til sosialfagutdanningene p\u00e5 landsbasis. Det kan vurderes \u00e5 gi ekstrapoeng til studenter med innvandrerbakgrunn ved opptak p\u00e5 sosialfaglige utdanninger. Tiltaket krever \u00f8kte ressurser til utdanningene, slik at studenter sikres tett oppf\u00f8lging og tilpasset oppl\u00e6ring.", "En traineeordning ogs\u00e5 innenfor kommunale, private og frivillige barnevernorganisasjoner (1-2 \u00e5r). Ordningen er fors\u00f8kt i det statlige barnevernet, Bufetat, og form\u00e5let er \u00e5 bidra til at kvalifiserte personer med fagkompetanse og innvandrerbakgrunn f\u00e5r sjansen til \u00e5 pr\u00f8ve seg i barnevernet. Ordningen b\u00f8r pr\u00f8ves ut i alle deler av barnevernet, innenfor saksbehandling, tiltaks \u2013 og milj\u00f8arbeid. Traineene som tilsettes b\u00f8r f\u00f8lges opp tett, og f\u00e5 tilpasset oppl\u00e6ring. Utdanningsforl\u00f8pet kan samkj\u00f8res med traineetiden, noe som forutsetter et tettere samarbeid mellom praksisfeltet og utdanningsinstitusjonene.", "Kommunene b\u00f8r i likhet med statlige virksomheter v\u00e6re forpliktet til \u00e5 innkalle kvalifiserte s\u00f8kere med minoritetsbakgrunn til intervjuer n\u00e5r det utlyses stillinger innenfor barnevernet. Ordningen har bidratt til en st\u00f8rre andel ansatte med innvandrerbakgrunn i staten. En kommunal likestillingsplan synes ikke \u00e5 v\u00e6re forpliktende nok til at en slik regel realiseres i det virkelige liv.", "Som en start kunne en eller flere regioner i Norge testet en ordning med flere tiltak over en lengre periode, slik at ordningen kan evalueres systematisk. Statsr\u00e5d Solveig Horne har uttalt at hun \u00f8nsker flere ansatte med innvandrerbakgrunn i barnevernet. Er hun villig til \u00e5 sette inn virkemidlene og ressursene som trengs?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "eed1658c7ff183541224a36c327716c5ead663bf0b8bbbd5a869406d121a05a7"}, {"field": "createtime", "value": "2015-02-16T10:48:56.855Z"}, {"field": "description", "value": "Norge er blitt et flerkulturelt samfunn. N\u00e5r skal dette gjenspeiles i barnevernet? Dette sp\u00f8rsm\u00e5let har studenter i sosialt arbeid ved HiST diskutert ved oppstarten av 2015."}, {"field": "dominantimage", "value": "http://www.adressa.no/meninger/kronikker/article10656412.ece/ar2izh/ALTERNATES/w980-default/barnevern%20illustrasjonsfoto2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8797d30f86b42ee62bf18dd2190e0c5f149cb43b.jpg?5954efe1"}, {"field": "dominantthumbnaildimensions", "value": "300x169"}, {"field": "heading", "value": "Barnevernet trenger flere innvandrere -adressa.no"}, {"field": "id", "value": "8797d30f86b42ee62bf18dd2190e0c5f149cb43b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["sosialt arbeid", "innkalle kvalifiserte s\u00f8kere", "innvandrerbakgrunn", "barnevernet", "innenfor barnevernet", "andel ansatte", "barnevernet trenger"]}, {"field": "kw-entity", "value": ["barne", "hist", "nav", "bufetat", "hioa", "blenda"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["heidi klokkevold", "solveig horne"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10656412.ece/ar2izh/ALTERNATES/w980-default/barnevern%20illustrasjonsfoto2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnevernet trenger flere innvandrere"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10656413.ece"}, {"field": "pageclass", "value": ["article"]}, {"field": "publishtime", "value": "2015-02-16T10:04:00.000Z"}, {"field": "recs-articleid", "value": "10656413"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-02-16T10:04:00.000Z"}, {"field": "recs-rawtitle", "value": "Barnevernet trenger flere innvandrere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Norge er blitt et flerkulturelt samfunn. N\u00e5r skal dette gjenspeiles i barnevernet? Dette sp\u00f8rsm\u00e5let har studenter i sosialt arbeid ved HiST diskutert ved oppstarten av 2015."}, {"field": "thumbnail", "value": "http://content-thumbnail.cxpublic.com/content/thumbnail200x150/8797d30f86b42ee62bf18dd2190e0c5f149cb43b.jpg?5954efe1"}, {"field": "thumbnailfullheightdimensions", "value": "200x1299"}, {"field": "timestamp", "value": "2017-06-29T12:17:37.000Z"}, {"field": "title", "value": "Barnevernet trenger flere innvandrere"}, {"field": "url", "value": "http://www.adressa.no/meninger/kronikker/article10656413.ece"}, {"field": "urlhash", "value": "8797d30f86b42ee62bf18dd2190e0c5f149cb43b"}], "score": 0.9706307, "siteId": "9222270286501375973", "id": "8797d30f86b42ee62bf18dd2190e0c5f149cb43b"}

