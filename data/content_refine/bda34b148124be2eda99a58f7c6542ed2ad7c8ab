{"fields": [{"field": "modifiedtime", "type": "time", "value": "2015-03-27T17:44:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stein bj\u00f8ru"}, {"field": "body", "value": ["Saken oppdateres.", "Langt av lei og vakkert til under fjellrekka Fongen, Ruten og Melshogna ligger Schulzhytta.", "Mari Nygaard og Kari Oldervik er friluftsmennesker p\u00e5 sin hals, og befinner seg midt i nasjonalparken i Roltdalen. Men akkurat n\u00e5 har de viktigere gj\u00f8rem\u00e5l enn \u00e5 studere fjellformasjonene rundt seg. Selv om det nede i Selbu og hele Neadalsf\u00f8ret er sn\u00f8fritt, er det full vinter her inne. Skiforholdene er up\u00e5klagelige. Og det vil de nok v\u00e6re helt til 17. mai.", "Etter \u00e5 ha v\u00e6rt stengt i et halvt \u00e5r, skal Mari og Kari klargj\u00f8re Trondhjems Turistforenings (TT) minste turisthytte til p\u00e5ske.", "Damene har ikke f\u00f8r l\u00e5st seg inn, f\u00f8r de er i gang. Begge er veteraner innenfor det velsmurte TT-maskineriet, og vet akkurat hva slags arbeidsoppgaver som m\u00e5 gj\u00f8res. Kari er anestesisykepleieren som har v\u00e6rt femten \u00e5r p\u00e5 Trollheimshytta. Mari er TT-menneske p\u00e5 hel\u00e5rsbasis, p\u00e5 Schulzhytta i p\u00e5sken og p\u00e5 sommeren, og ellers vertinne p\u00e5 R\u00f8nningen i Bymarka.", "Onsdag ble hele f\u00f8lget kj\u00f8rt inn p\u00e5 sn\u00f8skuter de vel to milene fra \u00d8verbygda i Selbu til Schulzhytta i den veil\u00f8se Roltdalen. I hengeren hadde de med seg egne ski, men andre ting var viktigere: Mange titalls kilo hvetemel \u2013 grovt og fint, kj\u00f8ttdeig, sm\u00f8r, gr\u00f8nnsaker, sjokolade, mandler og svisker. Og midt opp i lasset en bukett tulipaner \u2013 de ser for \u00f8vrig ut til \u00e5 ha overlevd den litt kalde skuterturen.", "Ikke alt er kommet med av ferskvarer. Mari etterlyser b\u00e5de fisk og kj\u00f8tt. Det skulle komme p\u00e5 transporten neste dag.", "Utenfor hytta begynner den nye unge driftssjefen i TT, Jesper J\u00f8rgensen, \u00e5 m\u00e5ke vekk sn\u00f8. Gammeldrengen Rolf Nilsen b\u00e6rer inn ved.", "P\u00e5 egen skuter kj\u00f8rer Kristoffer Gr\u00e6sli som skal v\u00e6re dreng ogs\u00e5 denne p\u00e5sken. Ellers er han student p\u00e5 H\u00f8gskolen i Hedmark p\u00e5 Evenstad i Stor-Elvdal.", "\u2013 Jeg skulle egentlig ha v\u00e6rt med p\u00e5 \u00e5 spore ulv, sier han. Men Kristoffer foretrakk p\u00e5ske p\u00e5 hjemlige trakter i Selbu i stedet. Kanskje kan han oppleve \u00e5 se ulvespor i Roltdalen ogs\u00e5. Hvem vet \u2013 dette er villmark som jevnlig har bes\u00f8k av streifulv.", "Men det er alt annet enn spor av ulv som oppdages i f\u00f8rste omgang.", "\u2013 Hei, her har det v\u00e6rt mus, sier Mari \u2013 hun har stukket hodet inn i et skap, og nede ved gulvet finner hun det som avsl\u00f8rer at musa har bes\u00f8kt Schulzhytta i l\u00f8pet av vinteren. Men ingen av damene lar seg vippe av pinnen over en slik bagatell.", "Kari har klatret opp p\u00e5 en stol, og begynt \u00e5 bruke vaskekluten i skapene. Ingen beh\u00f8ver \u00e5 fortelle henne hva som trengs av gj\u00f8rem\u00e5l. Hun har \u00e5pnet vannkranen, og trekker et lettelsens sukk n\u00e5r vannet begynner \u00e5 renne. Det er ikke alltid det har skjedd. Det kan ha frosset. \u00c5 tine sn\u00f8 for matlaging, og vaske for 30 gjester, er ikke akkurat det de \u00f8nsker seg n\u00e5.", "\u2013 Vi skal vaske ned hele kj\u00f8kkenet. Alt av tallerkener og bestikk dampes. Vi m\u00e5 etterleve de strengeste kravene til matlaging selv om vi er ute i villmarka, forklarer Mari Nygaard.", "Hun er sjefkokk p\u00e5 Schulzhytta, det g\u00e5r litt gjetord om hennes kokkekunster.", "Skil\u00f8pere som har slukt mange mil, er sultne, og her kommer de til dekket bord. De skal ikke lide noen n\u00f8d de som bes\u00f8ker hytta i Roltdalen.", "I p\u00e5sken tilbyr Mari tre-retters middag.", "\u2013 Det blir blant annet bakt \u00f8rret, lammestek og hjemmelagede kj\u00f8ttkaker i l\u00f8pet av p\u00e5sken. Ogs\u00e5 blir det mye snavel ved siden av, blant annet rotgr\u00f8nnsaker, r\u00f8per hun.", "P\u00e5 dessertfronten har hun tenkt \u00e5 overraske med noe nytt: En pai av svisker og eggekrem. I tillegg den mer tradisjonelle semulepuddingen med r\u00f8d saus og ristede mandler.", "\u2013 I p\u00e5sken har vi dessuten dagservering av vafler og kanelboller, sier Mari, f\u00f8r hun legger i vei opp trappa til andreetasje for p\u00e5 skifte sengekl\u00e6r p\u00e5 samtlige senger. Rommene b\u00e6rer navn etter fjellene rundt: Fongen, Kvernfjellet, Skarven og Ramskaret. Det nye senget\u00f8yet som legges p\u00e5, er morsomt, spesialdesignet for TT med p\u00e5skrifter som \u00abDr\u00f8m s\u00f8tt\u00bb og \u00abKaffe-Lars\u00bb.", "\u2013 Folk ligger i lakenposer, men vi skifter sengekl\u00e6r to ganger i \u00e5ret, sier hun mens hun vrenger av det gamle.", "Nede i kjelleren har det oppst\u00e5tt en liten \u00abkrise\u00bb. Det er lekkasje p\u00e5 den vedfyrte varmtvannsberederen. Den har fungert s\u00e5 \u00e5 si prikkfritt i mange \u00e5r, til stor glede for skituristene som har f\u00e5tt en varm dusj etter ankomst. N\u00e5 var den i fare. Jon Arne Stokke som er TTs tilsyn p\u00e5 Schulzhytta, avdekker at synderen er en nedrustet sikkerhetsventil. Etter flere fors\u00f8k p\u00e5 reparasjon, ble det likevel en l\u00f8sning, fikk vi rapport om.", "\u2013 Det er slike ting som kan skje med et anlegg n\u00e5r det st\u00e5r ubrukt over en periode, sier Jon Arne Stokke.", "Det er ingen som f\u00e5r panikk verken nede i kjelleren eller lenger opp, selv om det er bare to dager til \u00e5pning.", "Her har folk v\u00e6rt ute en vinterdag f\u00f8r."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ee87724729d81b049b84c7087f887a0cf92c9a7f57888d7ce8dcf33a9273537a"}, {"field": "createtime", "value": "2017-01-24T13:24:53.000Z"}, {"field": "description", "value": "Puddersn\u00f8 ute. Hektisk travelhet med vaskeklut og skifte av sengekl\u00e6r inne."}, {"field": "dominantimage", "value": "http://www.adressa.no/pluss/nyheter/article10800482.ece/5vw110/ALTERNATES/w980-default/JPS_schultzhytta223.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bda34b148124be2eda99a58f7c6542ed2ad7c8ab.jpg?59093451"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5ske med pai og puddersn\u00f8 p\u00e5 Schulzhytta -adressa.no", "T\u00f8rrvarer og tulipaner", "Dreng i p\u00e5sken", "Her har det v\u00e6rt mus", "\u00d8rret, lam og kj\u00f8ttkaker", "Dessert-overraskelse", "\u00abKrise\u00bb i kjelleren"]}, {"field": "id", "value": "bda34b148124be2eda99a58f7c6542ed2ad7c8ab"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "home-and-garden"}, {"field": "kw-concept", "value": ["p\u00e5ske", "skifte sengekl\u00e6r"]}, {"field": "kw-entity", "value": ["mari og kari", "kvernfjellet", "trondhjems turistforenings", "dr\u00f8m", "evenstad", "kaffe-lars", "roltdalen", "skarven og ramskaret", "h\u00f8gskolen", "\u00f8verbygda", "fongen", "bymarka", "schulzhytta", "trollheimshytta", "mari nygaard og kari oldervik", "ruten og melshogna", "neadalsf\u00f8ret", "r\u00f8nningen"]}, {"field": "kw-location", "value": ["stor-elvdal", "selbu", "hedmark", "kari"]}, {"field": "kw-pageclass", "value": "article"}, {"field": "kw-person", "value": ["jesper j\u00f8rgensen", "kristoffer gr\u00e6sli", "rolf nilsen", "kari oldervik", "jon arne stokke", "mari nygaard"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10800482.ece/5vw110/ALTERNATES/w980-default/JPS_schultzhytta223.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5ske med pai og puddersn\u00f8 p\u00e5 Schulzhytta"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10800489.ece"}, {"field": "pageclass", "value": ["article"]}, {"field": "publishtime", "value": "2015-03-27T17:44:21.000Z"}, {"field": "recs-articleid", "value": "10800489"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-03-27T17:44:21.000Z"}, {"field": "recs-rawtitle", "value": "P\u00e5ske med pai og puddersn\u00f8 p\u00e5 Schulzhytta -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Puddersn\u00f8 ute. Hektisk travelhet med vaskeklut og skifte av sengekl\u00e6r inne."}, {"field": "thumbnail", "value": "http://content-thumbnail.cxpublic.com/content/thumbnail200x150/bda34b148124be2eda99a58f7c6542ed2ad7c8ab.jpg?59093451"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T01:37:21.000Z"}, {"field": "title", "value": "P\u00e5ske med pai og puddersn\u00f8 p\u00e5 Schulzhytta"}, {"field": "url", "value": "http://www.adressa.no/pluss/nyheter/article10800489.ece"}, {"field": "urlhash", "value": "bda34b148124be2eda99a58f7c6542ed2ad7c8ab"}], "score": 1.298334, "siteId": "9222270286501375973", "id": "bda34b148124be2eda99a58f7c6542ed2ad7c8ab"}

