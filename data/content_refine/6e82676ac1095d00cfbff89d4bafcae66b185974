{"fields": [{"field": "modifiedtime", "type": "time", "value": "2012-04-19T13:41:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er noe grunnleggende galt n\u00e5r man kan lese slike utsagn: \u00abIkledd bare en shorts, ligger han p\u00e5 Marinen\u00bb - som om det er det mest underlige man kan se midt i juli. P\u00e5 leting etter sommerstemningen i og rundt Trondheim i g\u00e5r m\u00f8tte vi folk b\u00e5de med og uten shorts. Og de f\u00f8rste var to bleke barnekropper som spl\u00e6sjet rundt i et fiskem\u00f8nstret gummibasseng i en gr\u00f8nn hage p\u00e5 Moholt. Rosa sm\u00e5 kl\u00e6r ligger str\u00f8dd. Glade for at sola har kommet? - Jaaaa! Hiiii!, hyler Trine Berntsen S\u00e6ther (4 1\u20442) og Marie Solheim (4 1\u20442) mens de kaster seg ned med magen f\u00f8rst. Det er pur sommerfryd. Barnebassenget har st\u00e5tt i hagen siden l\u00f8rdagen. - Siden da har det egentlig bare blitt fylt opp med regnvann, s\u00e5 n\u00e5 passet det bra at sola kom og at ungene fikk bade, sier far Terje S\u00e6ther. Nabo Bernt Johnsen kikker over verandaen, han st\u00e5r i svarte kl\u00e6r fra nakke til ankler. - Jeg gikk ut i ferie i dag, og har ikke rukket \u00e5 komme til shortsen enda, sier han. Pause i sola I krysset ved Eberg sitter to solbrente karer med svette i panna og tar seg en pause i to like svette campingstoler. De driver graving i jorda. - Men n\u00e5 g\u00e5r det p\u00e5 boller og karsk. He he, nei da, kaffe selvf\u00f8lgelig. Fra termos, sier Bj\u00f8rn Finseth og Anders Enoksen, som jobber for Dovre Entrepren\u00f8r. De som jobber s\u00e5 hardt kan ikke like sola noe s\u00e6rlig i dag? - \u00c5, det er bare herlig, flott at sola har kommet, sier Bj\u00f8rn. Solpynt Mens vi setter kursen mot Midtbyen ser vi opp mot en sjakkm\u00f8nstret himmel. Den er bl\u00e5 og hvit. Under Olav Tryggvasons smale skygge sitter Julianne Fj\u00f8rtoft (20) og Hege Fjellbekk (24). De har knallfargede topper, glitrende smykker og gullben! - Vi har pyntet oss for sola vet du, og tatt oss fri fra jobben bare for i dag, smiler Hege. Vi legger plutselig merke til at de fleste rundt oss er ekstra flagrende og smilende i dag. - Senere skal vi sette oss p\u00e5 \u00abrekka\u00bb p\u00e5 Solsiden og se p\u00e5 alle de kjekke guttene, forteller Julianne som synes det rett og slett er r\u00e5deilig at sommeren er her. Brune ladegutter I Djupvika finner vi en gjeng solbrune ladegutter som feirer med strandvolleyball. - Vi har v\u00e6rt her i hele dag. Ett sett igjen, og s\u00e5 er det bading for alle mann og grillings i Korsvika etterp\u00e5, sier J\u00f8rgen Sellevold (21), som er unormalt brun etter \u00e5 ha oppholdt seg i Trondheim i nesten hele sommer. Har han jukset? - Nei! Det ligger i familieblodet, smiler J\u00f8rgen. I vannkanten pr\u00f8ver Tone Hansen (34) \u00e5 stikke mer enn bare t\u00e5a uti Trondheimsfjorden. - Jeg er blitt litt feig, men skal uti, sier hun f\u00f8r vannet sluker kroppen hennes. Hun har glemt hvordan en sommer i Trondheim er. - Det er helt fantastisk, sier hun s\u00f8kkv\u00e5t. Like bak noen klipper er fristranda. Der ligger det nakne kropper som har ventet p\u00e5 denne dagen i hele \u00e5r. - Vi liker \u00e5 bade og sole oss uten kl\u00e6r, det er deilig og befriende, forteller Thore Aalberg (58), som ikke har et eneste lite solskille"]}, {"field": "category0", "value": "arkiv"}, {"field": "contenthash", "value": "0c186f5e2aadacf33179a8135c1c718acd1122c69a6e01548dd6855785cbcd94"}, {"field": "createtime", "value": "2015-12-16T07:26:18.000Z"}, {"field": "description", "value": "Endelig kom sommeren. Med f\u00f8nvind og deilige varmgrader som stryker lett over melkehvite tr\u00f8nderkropper roper vi endelig hurra for sola."}, {"field": "dominantimage", "value": "http://www.adressa.no/incoming/article1096777.ece5/ALTERNATES/w980-default/ver2%20Sommer5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e82676ac1095d00cfbff89d4bafcae66b185974.jpg?5982efe9"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r sola kysser Trondheim -adressa.no"}, {"field": "id", "value": "6e82676ac1095d00cfbff89d4bafcae66b185974"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-concept", "value": ["sola kysser", "kysser trondheim", "trondheim", "dag", "sola", "sola kysser trondheim"]}, {"field": "kw-entity", "value": ["eberg", "dovre entrepren\u00f8r", "bj\u00f8rn", "midtbyen", "djupvika", "marinen", "solsiden", "korsvika", "bj\u00f8rn finseth og anders enoksen", "moholt", "rosa"]}, {"field": "kw-location", "value": ["trondheimsfjorden", "trondheim"]}, {"field": "kw-pageclass", "value": "article"}, {"field": "kw-person", "value": ["hege fjellbekk", "j\u00f8rgen sellevold", "anders enoksen", "julianne fj\u00f8rtoft", "tone hansen", "marie solheim", "terje s\u00e6ther", "trine berntsen s\u00e6ther", "olav tryggvasons", "thore aalberg", "bernt johnsen", "bj\u00f8rn finseth"]}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1096777.ece5/ALTERNATES/w980-default/ver2%20Sommer5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r sola kysser Trondheim"}, {"field": "og-type", "value": "article"}, {"field": "og-url", "value": "http://www.adressa.no/arkiv/article11601.ece"}, {"field": "pageclass", "value": ["article"]}, {"field": "publishtime", "value": "2004-07-22T07:48:04.000Z"}, {"field": "recs-articleid", "value": "1908296"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2004-07-22T07:48:04.000Z"}, {"field": "recs-rawtitle", "value": "N\u00e5r sola kysser Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "Endelig kom sommeren. Med f\u00f8nvind og deilige varmgrader som stryker lett over melkehvite tr\u00f8nderkropper roper vi endelig hurra for sola."}, {"field": "thumbnail", "value": "http://content-thumbnail.cxpublic.com/content/thumbnail200x150/6e82676ac1095d00cfbff89d4bafcae66b185974.jpg?5982efe9"}, {"field": "thumbnailfullheightdimensions", "value": "200x1062"}, {"field": "timestamp", "value": "2017-08-03T09:42:01.000Z"}, {"field": "title", "value": "N\u00e5r sola kysser Trondheim"}, {"field": "url", "value": "http://www.adressa.no/arkiv/article11601.ece"}, {"field": "urlhash", "value": "6e82676ac1095d00cfbff89d4bafcae66b185974"}], "score": 0.79662836, "siteId": "9222270286501375973", "id": "6e82676ac1095d00cfbff89d4bafcae66b185974"}

