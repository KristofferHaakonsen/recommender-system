{"fields": [{"field": "modifiedtime", "type": "time", "value": "2016-04-24T08:06:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth solvang"}, {"field": "body", "value": ["Saken oppdateres.", "\u2014 Jeg har g\u00e5tt i terapi og f\u00e5tt behandling i mange \u00e5r, men det var ikke f\u00f8r jeg begynte \u00e5 trene regelmessig at jeg virkelig opplevde framgang, forteller Erik Thevik.", "Vi m\u00f8ter 41-\u00e5ringen p\u00e5 en av hans faste, ukentlige styrketrenings\u00f8kter. Thevik er en av rundt 50-60 aktive i den kommunale dagtjenesten Skansen Aktivitet i \u00c5lesund. Felles for alle er at de har psykiske problemer. M\u00e5let er at de skal f\u00e5 det bedre gjennom fysisk aktivitet.", "Thevik begynte \u00e5 benytte seg av treningstilbudet for fem-seks \u00e5r siden. Han hadde en vanskelig oppvekst, og har blant annet en omfattende mobbehistorie bak seg. For 41-\u00e5ringen resulterte dette i en psykisk helse preget av sosial angst, uro og depresjoner.", "\u2014 En stund var det s\u00e5 s\u00e5 ille at jeg ikke greide \u00e5 prate med andre mennesker uten \u00e5 drikke alkohol f\u00f8rst, forteller Thevik.", "Tilbudet om fysisk aktivitet ble det et vendepunkt.", "\u2014 Etter det har jeg hatt jevn framgang. N\u00e5 er jeg mindre menneskesky enn jeg var f\u00f8r. Jeg f\u00f8ler meg generelt tryggere, sover bedre og har f\u00e5tt en mer tilfredsstillende struktur p\u00e5 hverdagen, sier han.", "Erfaringene til Erik er ikke unike, forteller professor i psykiatri ved Universitetet i Oslo, Egil Martinsen. Han har lenge talt varmt om \u00e5 bruke fysisk aktivitet i behandling av psykiske plager. Han understreker at medisiner, terapi og fysisk aktivitet ofte fungerer i samspill, men mener det er liten tvil om at fysisk trening har effekt p\u00e5 v\u00e5r psykiske helse.", "\u2014 Fysisk aktivitet er veldig viktig, rett og slett fordi vi er hele mennesker, og kropp og sjel henger sammen. Det vi ser er at aktivitet i kroppen ogs\u00e5 f\u00f8rer til bevegelse i tankene. Ved \u00e5 v\u00e6re fysisk aktive kan vi stoppe, eller i beste fall snu, uheldige tankem\u00f8nstre, sier Martinsen, og legger til:", "\u2014 Mange som har psykiske plager bruker ofte mye tid p\u00e5 \u00e5 gruble over egen situasjon. Slik grubling bidrar til \u00e5 vedlikeholde problemene. Ved \u00e5 gj\u00f8re noe konkret og fysisk kan man oppleve mestring samtidig som oppmerksomheten rettes bort fra en selv, og i stedet over p\u00e5 det man holder p\u00e5 med og omgivelsene rundt.", "Dette er ogs\u00e5 Erik Theviks erfaring.", "\u2014 Gjennom treningen har jeg greid \u00e5 fokusere p\u00e5 her og n\u00e5, i stedet for \u00e5 tenke p\u00e5 ting som har skjedd tidligere og bekymre meg for egen uro.", "Elisabeth Breivik har samme erfaring. Vi m\u00f8ter 28-\u00e5ringen under hennes ukentlige fotballtrening med Skansen.", "\u2014 Jeg fikk problemer for rundt seks \u00e5r siden. De f\u00f8rte til at jeg falt utenfor arbeidslivet en stund. N\u00e5 er jeg tilbake i arbeid, men fotballtreningen er hellig for meg. Jeg har f\u00e5tt tilpasset arbeidstidene etter treningen, sier Breivik og ler.Hun har slitt med sosial angst og depresjon, men opplever at det hjelper \u00e5 m\u00f8te andre i samme situasjon.", "\u2014 Her har vi fokus p\u00e5 fotball, ikke p\u00e5 problemene v\u00e5re. Samtidig f\u00f8ler jeg et fellesskap med de andre. Vi som m\u00f8tes her vet at det ikke er noe galt i \u00e5 ha det vanskelig. Det er ingen skam i \u00e5 slite. Jeg f\u00e5r det rett og slett bedre med meg selv av \u00e5 v\u00e6re med her, sl\u00e5r Elisabeth fast.", "\u00c5 bruke fysisk aktivitet bevisst for \u00e5 f\u00e5 det bedre psykisk er noe de fleste av oss kan l\u00e6re, mener professor Martinsen.", "\u2014 Alle kan slite innimellom. Psykiske plager handler ofte om allmennmenneskelige problemstillinger, der grensen noen ganger er fin mellom plager og sykdom. Kjenner man p\u00e5 en gryende uro, eller en begynnende depresjon, kan fysisk aktivitet v\u00e6re hjelp til selvhjelp.", "Martinsen hadde helst sett at flere fikk tilbud om organisert fysisk aktivitet som del av behandling av psykiske plager.", "\u2014 Heldigvis har det blitt mer fokus p\u00e5 dette de senere \u00e5rene, men det er ikke nok. Fortsatt er det en altfor stor andel av befolkningen som ikke har slike tilbud i sin kommune.", "For f\u00f8rste gang p\u00e5 mange \u00e5r har Erik Thevik n\u00e5 begynt \u00e5 tenke tanken p\u00e5 at han kan klare \u00e5 h\u00e5ndtere en normal hverdag.\u2014 Det \u00e5 kunne fungere i en jobb var lenge utenkelig for meg, men n\u00e5 t\u00f8r jeg i det minste \u00e5 tenke tanken. Treningen har vist meg at jeg kan klare \u00e5 n\u00e5 m\u00e5l jeg setter meg. Det gir selvtillit, sl\u00e5r han fast.", "Milj\u00f8terapeutene Tina Dybvik og Hans Perry Silseth forteller at f\u00f8ringer fra statlig hold, samt innspill fra personalet, f\u00f8rte til en slags reform ved Skansen Aktivitet.", "\u2014 F\u00f8r var aktivitetene l\u00e5st til lokalene v\u00e5re, og mye dreide seg om \u00e5 sl\u00e5 av en prat over en r\u00f8yk og en kopp kaffe. Vi bestemte oss for \u00e5 bevege oss mer ut, sier Silseth.I tillegg til \u00e5 v\u00e6re en sosial m\u00f8teplass, med blant annet formingsaktiviteter, matlaging, og kurs, tilbyr de n\u00e5 flere fysiske aktiviteter. De drar blant annet p\u00e5 turer i naturen, benytter seg av treningsstudio med styrketrening, yoga og andre gruppetimer, tilbyr klatring i klatrevegg og fotball.", "Dybvik og Silseth er ikke i tvil om at \u00f8kt fokus p\u00e5 fysisk aktivitet har f\u00f8rt til mer forn\u00f8yde brukere.", "\u2014 Vi ser at mange av dem opplever mestring, f\u00e5r bedre selvbilde og blir mer sosiale. I tillegg kommer de i bedre fysisk form, sl\u00e5r Dybvik fast, og Silseth tilf\u00f8yer:", "\u2014 Trening tenner gjerne gnisten i folk, og ofte er det bare en liten gnist som skal til for \u00e5 kunne komme seg videre.", "Gj\u00f8r noe konkret og fysisk. Det f\u00f8rer til mestring og du viser deg selv at forandring ved hjelp av egen innsats er mulig.", "Bruk fysisk aktivitet til \u00e5 trekke oppmerksomheten bort fra egne problemer. Slik kan negative tankem\u00f8nstre brytes.", "Se p\u00e5 trening som hjelp til selvhjelp. Trening er en billig og lett tilgjengelig metode du kan bruke for \u00e5 f\u00e5 det bra med deg selv.", "Finn den treningsformen du trives med. Her finnes ingen fasit.", "Lag treningsavtaler som forplikter, gjerne med andre.", "Ikke tren for hardt. Den positive effekten av trening p\u00e5 v\u00e5r psykiske helse opph\u00f8rer om man presser seg for hardt. Treningen skal ikke v\u00e6re smertefull og ubehagelig.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "ed1321df4064cd3a9bab3003c474848fbf9acbf60e049c2c38362d944bb3d81f"}, {"field": "createtime", "value": "2017-05-01T14:02:19.000Z"}, {"field": "heading", "value": ["Erik (41) fikk behandling for angst og depresjon. F\u00f8rst da han begynte \u00e5 trene ble han bedre. -adressa.no", "Psykiske problemer", "Hindrer grubling", "Fellesskap", "Ser fremover", "Byttet ut r\u00f8ykerommet"]}, {"field": "id", "value": "deb41f1fef2a5bfdd764ff2d58cce1ab06722f28"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tren", "fysisk", "psykisk", "aktive", "fysisk aktive"]}, {"field": "kw-entity", "value": ["hans perry silseth", "dybvik", "universitetet", "finn", "silseth", "tina dybvik og hans perry silseth", "skansen aktivitet"]}, {"field": "kw-location", "value": ["\u00e5lesund", "oslo"]}, {"field": "kw-pageclass", "value": "article"}, {"field": "kw-person", "value": ["erik thevik", "egil martinsen", "elisabeth breivik", "tina dybvik"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/b8841e99-66e6-4197-ae1e-2c61046a0cae?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erik (41) fikk behandling for angst og depresjon. F\u00f8rst da han begynte \u00e5 trene ble han bedre."}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Erik-41-fikk-behandling-for-angst-og-depresjon-Forst-da-han-begynte-a-trene-ble-han-bedre-212274b.html"}, {"field": "pageclass", "value": ["article"]}, {"field": "publishtime", "value": "2016-04-24T08:06:26.000Z"}, {"field": "recs-articleid", "value": "212274"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-24T08:06:26.000Z"}, {"field": "recs-rawtitle", "value": "Erik (41) fikk behandling for angst og depresjon. F\u00f8rst da han begynte \u00e5 trene ble han bedre. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Saken oppdateres. \u2014 Jeg har g\u00e5tt i terapi og f\u00e5tt behandling i mange \u00e5r, men det var ikke f\u00f8r jeg begynte \u00e5 trene regelmessig at jeg virkelig opplevde framgang,"}, {"field": "thumbnail", "value": "http://content-thumbnail.cxpublic.com/content/thumbnail200x150/deb41f1fef2a5bfdd764ff2d58cce1ab06722f28.jpg?5993fc1d"}, {"field": "thumbnailfullheightdimensions", "value": "200x1678"}, {"field": "timestamp", "value": "2017-08-16T08:02:37.000Z"}, {"field": "title", "value": "Erik (41) fikk behandling for angst og depresjon. F\u00f8rst da han begynte \u00e5 trene ble han bedre."}, {"field": "url", "value": "http://www.adressa.no/100Sport/sprek/Erik-41-fikk-behandling-for-angst-og-depresjon-Forst-da-han-begynte-a-trene-ble-han-bedre-212274b.html"}, {"field": "urlhash", "value": "deb41f1fef2a5bfdd764ff2d58cce1ab06722f28"}], "score": 0.8606109, "siteId": "9222270286501375973", "id": "deb41f1fef2a5bfdd764ff2d58cce1ab06722f28"}

