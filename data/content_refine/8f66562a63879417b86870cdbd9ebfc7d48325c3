{"fields": [{"field": "modifiedtime", "type": "time", "value": "2012-04-16T19:43:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De ideologiske og politiske forskjellene mellom Janukovitsj og hans motstander i andre runde av presidentvalget, den mer vestorienterte kandidaten Julija Timosjenko (lille bildet), er imidlertid ikke spesielt store, begge er pragmatiske, sentrumsorienterte politikere. Det viktigste ved dette valget er at det inneb\u00e6rer et oppgj\u00f8r med Viktor Jusjtsjenko, han som kom til makten ved hjelp av \u00abOransjerevolusjonen\u00bb i 2004, og den form for \u00abnasjonsbygging\u00bb han har st\u00e5tt for. Jusjtsjenko oppn\u00e5dde kun fem prosent av stemmene ved f\u00f8rste runde av presidentvalget og fremtrer idag som den store taperen.", "Da Jusjtsjenko ble innsatt som president i januar 2005, hadde han trolig st\u00f8tte fra et flertall av ukrainerne, ikke bare fra nasjonalistiske krefter vest i landet, prim\u00e6rt fordi styret til den foreg\u00e5ende presidenten, Leonid Kutsjma, ble oppfattet som korrupt og udugelig. Noen \u00e5r tidligere hadde Jusjtsjenko ogs\u00e5 som sentralbanksjef gjennomf\u00f8rt en vellykket pengereform som gjorde slutt p\u00e5 perioden med hyperinflasjon. I sin f\u00f8rste tid som president fors\u00f8kte Jusjtsjenko ogs\u00e5 \u00e5 f\u00f8re en pragmatisk politikk som kunne forene landet. Allerede h\u00f8sten 2005 kom han imidlertid i konflikt med sin egen statsminister og alliansepartner under \u00abOransjerevolusjonen\u00bb, \u00abgassprinsessen\u00bb Julija Timosjenko (hun var blitt mangemillion\u00e6r som leder av et firma som importerte russisk gass), som ble tvunget til \u00e5 g\u00e5 av. Dette innledet en periode med politisk kaos, flere regjeringsskifter, maktkamp mellom president og nasjonalforsamling og diverse fors\u00f8k fra presidenten p\u00e5 \u00e5 oppl\u00f8se nasjonalforsamlingen.", "Dessuten viste Jusjtsjenko-administrasjonen seg ikke \u00e5 v\u00e6re i stand til \u00e5 takle de \u00f8konomiske utfordringene Ukraina st\u00e5r overfor, utfordringer som prim\u00e6rt er knyttet til korrupsjon og et ineffektivt statlig byr\u00e5krati som hindrer vekst og nyskapning. Tvert imot ble milj\u00f8et rundt presidenten innviklet i diverse korrupsjonsskandaler. Og disse problemene ble forsterket av en rekke \u00abgasskriger\u00bb med Russland (ukrainerne nektet \u00e5 betale markedspris for russisk gass og skal ogs\u00e5 ha stj\u00e5let gass, og russerne svarte med \u00e5 skru av gassforsyningene til Ukraina) \u2013 \u00abkriger\u00bb ukrainerne selvf\u00f8lgelig m\u00e5tte tape da EU-landene tok Russlands parti slik at deres egen import av russisk gass ikke skulle bli truet. Ukraina ble ogs\u00e5 hardt rammet av tilbakeslaget i verdens\u00f8konomien i 2008 og m\u00e5tte oppta et stort krisel\u00e5n fra Verdensbanken. Resultatet er at vanlige ukrainere idag har liten tro p\u00e5 fremtiden, at flere millioner ukrainere arbeider i utlandet, og at folketallet g\u00e5r kraftig tilbake.", "J usjtsjenko begynte n\u00e5 \u2013 muligens p\u00e5virket av sin amerikansk-ukrainske annen kone som var vokst opp i et h\u00f8yreorientert, nasjonalistisk emigrantmilj\u00f8 \u2013 \u00e5 fremtre som eksponent for en hardhendt ukrainifiseringspolitikk, en politikk som prim\u00e6rt kom til uttrykk i form av ensretting av massemedier og kamp mot russiskspr\u00e5klige skoler. Riksdekkende fjernsyns- og radiosendinger skulle kun v\u00e6re p\u00e5 ukrainsk. Russiske filmer og importerte filmer med russisk teksting skal \u00abdubbes\u00bb til ukrainsk. All reklame skal v\u00e6re p\u00e5 ukrainsk. Og kabelselskaper f\u00e5r ikke tilby russiske tv-programmer. Tusenvis av russiskspr\u00e5klige skoler har blitt nedlagt. I hovedstaden Kiev, der det store flertall av innbyggerne snakker russisk, finnes det kun en h\u00e5ndfull russiskspr\u00e5klige skoler. L\u00e6rere trues med oppsigelse om de ikke f\u00f8lger nye undervisningsplaner der Ukraina fremstilles som et offer for russisk/sovjetisk imperialisme. Og russiske journalister har til og med kunnet berette om tilfeller der l\u00e6rere og elever nektes \u00e5 snakke russisk selv i friminuttene.", "Jusjtsjenko-regimet har ogs\u00e5 opprettet diverse tankesmier og \u00abforskningsinstitusjoner\u00bb som har som erkl\u00e6rt m\u00e5lsetting \u00e5 utforme en ukrainsk nasjonal ideologi basert p\u00e5 avstandtagen fra alt som er russisk (flere av de ansatte ved disse institusjonene har blitt avsl\u00f8rt som gamle medarbeidere ved kommunistpartiets propagandaavdeling). Det har fors\u00f8kt \u00e5 f\u00e5 internasjonal aksept for at hungersn\u00f8den i tilknytning til Stalin-regimets kollektivisering av landbruket p\u00e5 1930-tallet var et folkemord p\u00e5 ukrainerne, en p\u00e5stand de fleste historikere vil avvise. Det har hatt ukrainsk Nato-medlemskap som erkl\u00e6rt m\u00e5lsetting til tross for at et overveldende flertall av ukrainerne er mot et slikt medlemskap. Det har blitt avsl\u00f8rt som innviklet i v\u00e5pensalg til Georgia i forkant av det georgiske angrepet p\u00e5 S\u00f8r-Ossetia i 2008 (omtale av dette i russiske massemedier var en viktig grunn til fors\u00f8ket p\u00e5 \u00e5 blokkere for russiske tv-sendinger). Det har rehabilitert fascister og h\u00f8yreekstremister som st\u00f8ttet tyskerne og var involvert i j\u00f8deutryddelsene under annen verdenskrig, herunder den notoriske fascistlederen Stepan Bandera som Jusjtsjenko utropte til helt av Ukraina 22. januar (Dagen for ukrainsk enhet) i\u00e5r \u2013 en handling som paradoksalt nok satte den vestvendte kandidaten, Julija Timosjenko, i betydelig forlegenhet, mens Viktor Janukovitsj kunne ford\u00f8mme den uten \u00e5 st\u00f8te sine kjernevelgere.", "Jusjtsjenko og den form for \u00abnasjonsbygging\u00bb han har st\u00e5tt for, har totalt mislyktes. Korrupsjon og udugelighet lar seg ikke tildekke av nasjonalistisk retorikk og fors\u00f8k p\u00e5 \u00e5 undertrykke en del av befolkningen. Fremtidige ukrainske ledere m\u00e5 v\u00e6re ledere for hele Ukraina, ikke bare for en del av landet. Det vil alltid v\u00e6re tette b\u00e5nd mellom Ukraina og Russland. Tanker om Nato-medlemskap m\u00e5 opph\u00f8re, Ukraina trenger gode forbindelser b\u00e5de med Russland og landene i Vest. Ukrainere m\u00e5 begynne \u00e5 se fremover \u2013 og ikke tilbake p\u00e5 en fortid som skiller dem. Og den eneste m\u00e5ten \u00e5 forene Ukraina p\u00e5 er \u00e5 f\u00e5 p\u00e5 plass et lovverk som sikrer fullstendig likestilling av ukrainsk og russisk spr\u00e5k og kultur i landet.", "b.d.nistad@ilos.uio.no"]}, {"field": "category0", "value": "meninger"}, {"field": "contenthash", "value": "bf3a7236e611e1ef65eaf0977e1d212efdb698a821314dee6dffae55d8194ab6"}, {"field": "createtime", "value": "2017-05-01T22:46:18.000Z"}, {"field": "description", "value": "Presidentvalget i Ukraina er over, og Viktor Janukovitsj vant. Han har sin st\u00f8rste oppslutning i de \u00f8stlige regionene der de spr\u00e5klige og kulturelle b\u00e5ndene til Russland er tette."}, {"field": "dominantimage", "value": "http://www.adressa.no/incoming/article1343384.ece5/ALTERNATES/w980-default/Kronikkfoto3%201002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8f66562a63879417b86870cdbd9ebfc7d48325c3.jpg?599741b4"}, {"field": "dominantthumbnaildimensions", "value": "300x169"}, {"field": "heading", "value": "En ny fremtid for Ukraina? -adressa.no"}, {"field": "id", "value": "8f66562a63879417b86870cdbd9ebfc7d48325c3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["russisk", "russisk gass", "russiskspr\u00e5klige skoler", "ukrainsk"]}, {"field": "kw-entity", "value": ["leonid kutsjma", "julija timosjenko", "ukraina og russland", "stepan bandera", "oransjerevolusjonen", "vest", "verdensbanken", "stalin", "dagen"]}, {"field": "kw-location", "value": ["georgia", "s\u00f8r-ossetia", "ukraina", "russland", "nato", "kiev"]}, {"field": "kw-pageclass", "value": "article"}, {"field": "kw-person", "value": ["viktor jusjtsjenko", "viktor janukovitsj"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1343384.ece5/ALTERNATES/w980-default/Kronikkfoto3%201002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En ny fremtid for Ukraina?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1442080.ece"}, {"field": "pageclass", "value": ["article"]}, {"field": "publishtime", "value": "2010-02-09T11:16:27.000Z"}, {"field": "recs-articleid", "value": "1244609"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-09T11:16:27.000Z"}, {"field": "recs-rawtitle", "value": "En ny fremtid for Ukraina? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Presidentvalget i Ukraina er over, og Viktor Janukovitsj vant. Han har sin st\u00f8rste oppslutning i de \u00f8stlige regionene der de spr\u00e5klige og kulturelle b\u00e5ndene til Russland er tette."}, {"field": "thumbnail", "value": "http://content-thumbnail.cxpublic.com/content/thumbnail200x150/8f66562a63879417b86870cdbd9ebfc7d48325c3.jpg?599741b4"}, {"field": "thumbnailfullheightdimensions", "value": "200x1642"}, {"field": "timestamp", "value": "2017-08-18T19:36:20.000Z"}, {"field": "title", "value": "En ny fremtid for Ukraina?"}, {"field": "url", "value": "http://www.adressa.no/meninger/article1442080.ece"}, {"field": "urlhash", "value": "8f66562a63879417b86870cdbd9ebfc7d48325c3"}], "score": 0.7833549, "siteId": "9222270286501375973", "id": "8f66562a63879417b86870cdbd9ebfc7d48325c3"}

