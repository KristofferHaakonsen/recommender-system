{"fields": [{"field": "modifiedtime", "type": "time", "value": "2016-02-04T22:00:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Det har g\u00e5tt 13 \u00e5r siden de solgte huset sitt p\u00e5 Jakobsli og kj\u00f8pte et sm\u00e5bruk med v\u00e5ningshus, snekkerverksted og et lite fj\u00f8s i Ingdalen i Agdenes kommune. Noen syntes de var t\u00f8ffe. Andre syntes de var tullete.", "- Vi tok konsekvensen av at vi egentlig ikke passet til \u00e5 bo i byen, ler de. I Ingdalen kunne guttene kj\u00f8re moped opp og ned g\u00e5rdsveien uten av det var til sjenanse for noen.", "- Det var sikkert ikke alle naboene i byen som syntes det var like sjarmerende n\u00e5r guttene kj\u00f8rte i \u00e5ttetall i hagen. Det passer oss godt \u00e5 kunne lage litt br\u00e5k uten at noen tar anst\u00f8t av det, ler Tor. Her kan han ha b\u00e5de biler og traktorer st\u00e5ende rundt husene. Eller i garasjen, som han har bygd i underetasjen av snekkerverkstedet. 90 kvadrat lekeplass for far. Med plass til skilt, en aldri s\u00e5 liten oljeflaskeutstilling og noen gamle lekebiler. I andreetasjen, i snekkerverkstedet, har han sand-bl\u00e5singskammer. Jo, her kan han utfolde seg.", "- Jeg har engler, roser og hjerter. Tor har skilt og oljekanner, ler Bente. Inne i v\u00e5ningshuset er det hennes stil som gjelder. Hun har tatt seg av finishen her. Men den store, store jobben har v\u00e6rt adskillig mer grovkalibret. Tor ansl\u00e5r at han har brukt mellom 5000 og 7000 fritidstimer p\u00e5 \u00e5 f\u00e5 skikk p\u00e5 bygningsmassen.", "- Jeg er jo bare en hobbysnekker. Derfor m\u00e5 jeg m\u00e5le tre ganger og tenke fire ganger. Da tar det tid. Men vi hadde aldri hatt r\u00e5d til \u00e5 leie folk til alt dette, fastsl\u00e5r han.", "- Tor er en tusenkunstner som f\u00e5r til alt. Jeg kan bare si hvordan jeg vil ha det, s\u00e5 blir det slik. Han er helt fantastisk, roser hun mannen sin. Siden 2003 har de jobbet seg gjennom huset, rom for rom etter hvert som lommeboka, timeplanen og overskuddet har tillatt det. Tor har revet og isolert. Rettet opp, foret ut, tilpasset og justert. Da han skulle bestille skyved\u00f8rer til det f\u00f8rste garderobeskapet, m\u00e5lte han h\u00f8yden ved veggen. Og ble litt lang i maska da d\u00f8rene var for korte da de ble satt p\u00e5 plass en knapp meter ut fra veggen.", "- N\u00e5r du jobber med et s\u00e5 gammelt hus, l\u00e6rer du deg etter hvert \u00e5 ta m\u00e5l mange steder i rommet. Og s\u00e5 m\u00e5 du ha et litt avslappet forhold til vateren. For alt er skjevt og skakt uansett, fastsl\u00e5r han.", "Det meste i huset er kledd med malt panel og panelplater. De vurderte \u00e5 la en vegg av t\u00f8mmerkassen st\u00e5 \u00e5pen, men landet p\u00e5 en annen l\u00f8sning. Et eget bygg der de virkelig lar t\u00f8mmerveggene dominere.", "For det er tre hus p\u00e5 g\u00e5rden. V\u00e5ningshuset, som er innredet i Bentes stil. Verkstedbygget, som uten tvil er Tors domene. Og s\u00e5 fj\u00f8set. Der deres felles interesse for gamle ting og hyggelig lag har resultert i et rom de bruker til fest og fjas.", "- En av grunnene til at vi valgte \u00e5 kj\u00f8pe akkurat dette sm\u00e5bruket, var de muligheten vi s\u00e5 i fj\u00f8set. Her kunne vi bygge et selskapslokale med en helt annen stemning enn inne i huset, sier Bente. - Det er nok dette som er det mest spesielle med hjemmet v\u00e5rt, legger hun til, og \u00e5pner d\u00f8ra inn til det som en gang var husdyras domene. Etter at familien Kvakland tok over, har det v\u00e6rt feiret konfirmasjoner og runddager her. Nabofester og andre festlige lag, ja s\u00e5gar som konsertlokale under den lokale Kibnebfestivalen. Her kan man danse p\u00e5 bordet, bokstavelig talt. Uten \u00e5 v\u00e6re redd for at bordet tar skade. Det er nesten s\u00e5 den mange meter lange bordflata som hviler st\u00f8dig p\u00e5 to solide hoggestabber skulle v\u00e6rt bygd for en real jenka.", "- Det blir en helt annen smerteterskel og l\u00f8ssluppen stemning i et s\u00e5nt lokale, enn inne i stua, sier Bente.", "- Og n\u00e5r det lakker og lir mot slutten, kan vi bare sl\u00e5 av lyset og g\u00e5 inn og legge oss. Det g\u00e5r til og med an \u00e5 vente et par dager med \u00e5 ta ryddejobben, smiler Tor, f\u00f8r han g\u00e5r i gang med \u00e5 vise oss skattene han har samlet i dette rommet. Gamle blader og kort som var brukt som isolasjon i vegger og tak. En husmorkalender for 1962 fra den lokale kj\u00f8pmannen. En tidlig brannvarsler. Bokser, esker, landbruksredskaper. Separatoren som st\u00e5r i gangen, sammen med tigersvansen, sigden, riva og s\u00e5maskina, og kong Olav p\u00e5 utedoen. Det er her alt sammen.", "- Vi kunne ikke hatt det inne i huset. Men her i fj\u00f8set passer det inn, smiler Bente.", "Det er nesten ikke mulig \u00e5 tenke seg hvilket arbeid som ligger bak.", "- Rommet bar kraftig preg av vanlig fj\u00f8sdrift med dyr som hadde st\u00e5tt der 24 -7, forteller Tor. Gulvet m\u00e5tte selvsagt skiftes. Men t\u00f8mmerkassen var egentlig veldig fin. For den som greide \u00e5 se gjennom skitten. Bokstavelig talt.", "- Det var en drittjobb \u00e5 vaske ned veggene der skitskura hadde st\u00e5tt, sier Tor sindig. H\u00f8ytrykksspyler ville han ikke bruke. S\u00e5 det ble spruteflaske med s\u00e5pevann og klut. Han gnikket og gnudde et \u00e5rs tid. Ble ferdig akkurat i tide til eldstes\u00f8nnens konfirmasjon.", "Siden har b\u00e5de de og naboene hatt glede av rommet. I pinsa, n\u00e5r folk samles i fj\u00e6ra, kan de bare tusle opp hit hvis det blir hustrig v\u00e6r. Ta med seg det de har av mat og drikke, og holde festen g\u00e5ende hele natta. Alt mens Bentes stilleben med roser, hjerter og engler er helt uber\u00f8rt av br\u00e5ket."]}, {"field": "category0", "value": "bolig"}, {"field": "contenthash", "value": "3c7e26a87d09b5637412642ac136af6ce3c973f88d24f8214d5b56c68b702e6b"}, {"field": "createtime", "value": "2017-04-30T16:04:44.000Z"}, {"field": "description", "value": "Bente og Tor Kvakland fant ut at de ikke passet til \u00e5 bo i by. De flyttet til Ingdalen for \u00e5 kunne h\u00f8re og se b\u00f8lgene - og for \u00e5 kunne br\u00e5ke uten \u00e5 ta hensyn til naboer."}, {"field": "dominantimage", "value": "http://www.adressa.no/bolig/article12112987.ece/3hjmg8/ALTERNATES/w980-default/Hjem%20Lensvika7848.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/65e7caa0fd8babadadca22e632bb331b5c561737.jpg?597106eb"}, {"field": "dominantthumbnaildimensions", "value": "300x169"}, {"field": "heading", "value": ["\u00d8nsket seg ro. Og rom for br\u00e5k. -adressa.no", "Avslappet forhold til vateren", "Festfj\u00f8s", "Kan vente med ryddingen", "Ett\u00e5rig veggvask"]}, {"field": "id", "value": "65e7caa0fd8babadadca22e632bb331b5c561737"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["rom", "guttene kj\u00f8re", "jobben", "hus", "br\u00e5k", "vegg", "fj\u00f8s", "avslappet forhold", "bokstavelig talt"]}, {"field": "kw-entity", "value": ["bente og tor kvakland", "jakobsli", "tor", "olav", "bente", "kvakland", "kibnebfestivalen", "ingdalen"]}, {"field": "kw-location", "value": "agdenes"}, {"field": "kw-pageclass", "value": "article"}, {"field": "kw-person", "value": "tor kvakland"}, {"field": "kw-taxonomy", "value": "bolig"}, {"field": "og-image", "value": "http://www.adressa.no/bolig/article12112987.ece/3hjmg8/ALTERNATES/w980-default/Hjem%20Lensvika7848.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8nsket seg ro. Og rom for br\u00e5k."}, {"field": "og-type", "value": "article"}, {"field": "og-url", "value": "http://www.adressa.no/bolig/2016/02/04/%C3%98nsket-seg-ro.-Og-rom-for-br%C3%A5k.-12113014.ece"}, {"field": "pageclass", "value": ["article"]}, {"field": "publishtime", "value": "2016-02-04T22:00:05.000Z"}, {"field": "recs-articleid", "value": "12113014"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-02-04T22:00:05.000Z"}, {"field": "recs-rawtitle", "value": "\u00d8nsket seg ro. Og rom for br\u00e5k. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Bente og Tor Kvakland fant ut at de ikke passet til \u00e5 bo i by. De flyttet til Ingdalen for \u00e5 kunne h\u00f8re og se b\u00f8lgene - og for \u00e5 kunne br\u00e5ke uten \u00e5 ta hensyn til naboer."}, {"field": "thumbnail", "value": "http://content-thumbnail.cxpublic.com/content/thumbnail200x150/65e7caa0fd8babadadca22e632bb331b5c561737.jpg?597106eb"}, {"field": "thumbnailfullheightdimensions", "value": "200x1696"}, {"field": "timestamp", "value": "2017-07-20T19:39:23.000Z"}, {"field": "title", "value": "Flyttet til Ingdalen for \u00e5 kunne br\u00e5ke"}, {"field": "url", "value": "http://www.adressa.no/bolig/2016/02/04/%c3%98nsket-seg-ro.-Og-rom-for-br%c3%a5k.-12113014.ece"}, {"field": "urlhash", "value": "65e7caa0fd8babadadca22e632bb331b5c561737"}], "score": 0.7972466, "siteId": "9222270286501375973", "id": "65e7caa0fd8babadadca22e632bb331b5c561737"}

