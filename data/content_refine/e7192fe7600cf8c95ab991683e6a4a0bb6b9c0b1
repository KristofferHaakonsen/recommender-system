{"fields": [{"field": "modifiedtime", "type": "time", "value": "2017-02-03T13:12:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Kjetil Rekdal", "RBK", "Cupfinale"]}, {"field": "author", "value": ["geir svardal", "fotograf: kristin svorte"]}, {"field": "body", "value": ["Ett enkelt troill e\u2019 p\u00e5 vei fra Ullevaal. Til byen han elsker \u00e5 hate. P\u00e5 banen han hater \u00e5 tape.", "Det kler ikke en type som Kjetil Rekdal \u00e5 st\u00e5 s\u00e5nn og skrape ydmykt med foten, i hvert fall ikke s\u00e5 lenge han fortsatt er svart i blikket og det strammer i kjevene etter det som skjedde kvelden i forveien. V\u00e5lerenga hadde tapt for Str\u00f8msgodset i Drammen, i kvartfinalen i cupen, og i morges hadde Rekdal gitt beskjed til assistenttrenerne om at de kunne kj\u00f8re restitusjons\u00f8kten uten ham. Om spillerne s\u00e5 p\u00e5 det som en slags straff eller bel\u00f8nning at sjefen uteble, fikk bli opp til hver enkelt, f\u00f8yde han til, han hadde s\u00e5 godt som mistet de fleste illusjonene uansett. I stedet for \u00e5 plaske rundt p\u00e5 treningsfeltet fra klokka halv elleve og torpedere et allerede d\u00e5rlig hum\u00f8r i h\u00f8ljregnet, hadde han alts\u00e5 holdt seg unna.", "Aktuell: Kommer til Lerkendal med sitt akterutseilte V\u00e5lerenga i morgen. Overlater trenerjobben til Ronny Deila n\u00e5r sesongen er over og blir selv sportslig leder i klubben. Hvis ikke Per-Mathias H\u00f8gmo skulle fortsette \u00e5 snuble utover h\u00f8sten? Det er nemlig dem som mener at Rekdal b\u00f8r v\u00e6re rett mann til \u00e5 ta over et enda mer havarert prosjekt enn V\u00e5lerenga, nemlig landslaget.", "Alder: 47 \u00e5r.", "Familie: Gift med Ane Guro Skaare-Rekdal. Sammen har de Gabriel (5) og Mikael (9). Har Sofie (19) og Niklas (21) fra et tidligere ekteskap.", "Bor: P\u00e5 Ottestad, s\u00f8r for Hamar.", "Karriere: Tilbrakte ti \u00e5r som spiller i Tyskland (Borussia M\u00f6nchengladbach og Hertha Berlin), Frankrike (Rennes) og Belgia (Lierse), i tillegg til Molde og V\u00e5lerenga. Spilte 83 landskamper. Trente V\u00e5lerenga til cup- og seriegull, f\u00f8r han etter korte opphold i Lierse og Kaiserslautern kom hjem til Aalesund og deretter V\u00e5lerenga p\u00e5 nytt.", "Ser p\u00e5: Fotball hele tiden. Ishockey om nettene, n\u00e5r New York Rangers spiller. Og en del Formel-1 til alle d\u00f8gnets tider.", "Leser: Det meste om fotball, b\u00e5de nasjonalt og internasjonalt. Og Tex Willer, naturligvis. Klassisk western-tegneserie.", "Kjetil Rekdal skulle gitt n\u00e6r sagt hva som helst for \u00e5 entre Lerkendal stadion i morgen som sjef for en massiv tittelutfordrer til Rosenborg. Han skulle likt \u00e5 jage spillerne sine frem og tilbake og duellere med K\u00e5re Ingebrigtsen p\u00e5 sidelinjen i nitti minutter, som om det gjaldt noe viktig.", "Det gj\u00f8r det jo ikke. For selv om det neppe blir spart p\u00e5 energien denne gang heller, er utgangspunktet s\u00e5 h\u00e5pl\u00f8st som det kan f\u00e5 blitt for Rekdal.", "- Jeg kommer med et lag som ligger 32 poeng bak Rosenborg. Det h\u00f8rer jo ingen steder hjemme.", "Men s\u00e5nn er det blitt.", "- V\u00e5lerenga er blitt en liten tippeligaklubb, med et budsjett tilsvarende en tredjedel av RBK sitt. Vi har et budsjett p\u00e5 h\u00f8yde med Sogndal og et inntektsniv\u00e5 p\u00e5 niv\u00e5 med Sarpsborg. Molde er dobbelt s\u00e5 stor som oss. Viking er st\u00f8rre, Brann er st\u00f8rre, Odd er st\u00f8rre. Vi er i samme format som Troms\u00f8 og Aalesund. S\u00e5 ille er det.", "Det var hit, til V\u00e5lerenga, han ble hentet tilbake for tre \u00e5r siden, med ambisjon om \u00e5 gjenta prestasjonen fra 2005. Da var det Kjetil Rekdal som br\u00f8t Rosenborgs 13 \u00e5r lange ubrutte seiersrekke og vant serien. Med fortid som kjepph\u00f8y Molde-spiller var han som personifiseringen av selve Lucifer. P\u00e5 Lerkendal ville supporterne levd greit nok med at V\u00e5lerenga til slutt vippet dem av tronen etter s\u00e5 mange elleville \u00e5r, hadde det ikke v\u00e6rt for at det var Kjetil Rekdal som var orkesterlederen.", "- Men dette skjedde for en evighet siden, sier han oppgitt.", "Etterp\u00e5 bar det av sted til mindre vellykkede treneropphold i Belgia og Tyskland, f\u00f8r han dro hjem til Norge og vant et par cupmesterskap med Aalesund. I fire turbulente \u00e5r fikk han maksimalt ut av den ambisi\u00f8se sunnm\u00f8rsklubben, f\u00f8r slitasjen ble s\u00e5 stor at det endte med oppbrudd etter 2012-sesongen og retur til V\u00e5lerenga.", "I hele sitt voksne trenerliv har Kjetil Rekdal bygd lagene sine fra grunnen av. V\u00e5lerenga hadde rykket ned da han begynte i jobben f\u00f8rste gang. Lierse i Belgia l\u00e5 langt nede p\u00e5 tabellen og endte p\u00e5 kvalikplass i den nest \u00f8verste divisjonen. I Kaiserslautern var 14 spillere forsvunnet da han tok over med beskjed om \u00e5 gj\u00f8re det beste ut av situasjonen. Aalesund l\u00e5 p\u00e5 nedrykksplass, men endte med NM-gull. I sin andre V\u00e5lerenga-periode har det meste handlet om kostnadskutt og spillersalg for \u00e5 overleve.", "- Det hender at jeg tenker p\u00e5 hvor moro det kunne v\u00e6rt \u00e5 f\u00e5 ta over et ferdig produkt en gang, et etablert topplag, en klubb med vinnerkultur og sunn \u00f8konomi, s\u00e5nt du bare leser og h\u00f8rer om n\u00e5r du sitter her p\u00e5 Valle og er sjef i V\u00e5lerenga.", "- Du skulle gjerne f\u00e5tt anledning til \u00e5 pr\u00f8ve deg i Rosenborg?", "G\u00f8ran S\u00f8rloth, lagkamerat p\u00e5 landslaget:", "Det bildet folk har av dette steinansiktet, stemmer lite med hvordan mannen er i virkeligheten \u2013 eller i hvert fall med hvordan han kan v\u00e6re n\u00e5r han ikke st\u00e5r p\u00e5 sidelinjen. Kjetil er verdens \u00e6rligste og mest redelige fyr, og med et konkurranseinstinkt som tok ham langt som spiller og et godt stykke p\u00e5 vei som trener ogs\u00e5.", "- Det har aldri v\u00e6rt aktuelt, for \u00e5 si det s\u00e5nn, men om sjansen hadde bydd seg, s\u00e5 ... Det har uansett ikke v\u00e6rt et tema - ikke p\u00e5 noe tidspunkt opp gjennom \u00e5rene - og jeg forholder meg bare til ting som er eller har v\u00e6rt reelt. Men jeg har ikke noe imot Rosenborg, jeg, sier Kjetil Rekdal.", "- Tvert imot. Jeg har kjempesans for flere av spillerne i klubben, og aller mest for P\u00e5l Andr\u00e9 Helland. Han er en kanonfyr p\u00e5 alle vis. Han er litt unorsk, s\u00e5nn passe arrogant i spillestil og v\u00e6rem\u00e5te. Norsk fotball trenger slike som ham, de spriter opp en traurig fotballhverdag. Hvis vi greier \u00e5 kneble ham p\u00e5 s\u00f8ndag, vil det nesten v\u00e6re verdt turen oppover alene. Helland minner meg om Petter Northug. De er vinnertyper begge to og bruker fint lite tid p\u00e5 \u00e5 moderere meningene sine. S\u00e5nne folk er mine typer. Sammen med Helland og Northug kunne jeg til og med f\u00f8lt meg som en tr\u00f8nder. Kanskje.", "Arne Scheie, pensjonert NRK-veteran:", "Vi har scoret i Marseille...! For meg markerer Rekdals straffem\u00e5l mot Brasil et av h\u00f8ydepunktene i mitt yrkesliv. At jeg i euforisk glede kom til \u00e5 kallen ham Kjetil Reknes har han for lengst tilgitt meg. Som bauta p\u00e5 landslaget vil han alltid huskes for dette ene m\u00e5let, men ogs\u00e5 fordi han var en motor p\u00e5 Drillos storlag.", "Men n\u00e5r Rekdal kommer til Lerkendal denne gang, er det tungt \u00e5 erkjenne at han ikke er K\u00e5re Ingebrigtsens likemann.", "- Vi konkurrerer ikke p\u00e5 samme niv\u00e5 i det hele tatt for tiden, men vi h\u00e5per jo \u00e5 utligne deler av forspranget etter hvert.", "Om noen uker overtar Ronny Deila treneransvaret, mens Kjetil Rekdal flytter opp fra garderoben til et enn\u00e5 tomt kontor bak kantina i klubbhuset p\u00e5 Valle. Der skal han bli sportslig leder.", "- B\u00e5de Ronny og jeg skal f\u00e5 nok \u00e5 henge fingrene i, for \u00e5 si det litt diplomatisk, sier han.", "Men grunnlaget er ikke s\u00e5 aller verst, m\u00e5 han innr\u00f8mme n\u00e5r motl\u00f8sheten omsider slipper litt tak. V\u00e5lerenga har drevet god rekruttering og spillerutvikling de siste sesongene.", "- Vi spiller med et purungt lag, i tillegg til rutinerte folk som Moa og Grindheim og W\u00e6hler og Fredheim Holm. Jeg s\u00e5 at det var rene oppstandelsen i Rosenborg da de slapp til en 19-\u00e5ring (Erlend Dahl Reitan) p\u00e5 backplass forleden. Herregud, i V\u00e5lerenga ville han nesten v\u00e6rt som en veteran \u00e5 regne i den alderen. Det sier litt om hvilke to planeter vi befinner oss p\u00e5, vi og de andre klubbene p\u00e5 den ene siden, og Rosenborg der oppe. Det er ikke uvanlig at en skokk med ten\u00e5ringer spiller toppfotball hver eneste helg, men det er bare i Rosenborg at det utl\u00f8ser s\u00e5nn hallelujastemning at du knapt tror det f\u00f8r du ser det.", "Mini, ex-lagkompis og fotballkommenator:", "- Hvis han hadde v\u00e6rt utstyrt med min sjarm, kunne vi snakket om en av v\u00e5re aller st\u00f8rste fotballprofiler, b\u00e5de p\u00e5 og utenfor banen. N\u00e5 m\u00e5 vi n\u00f8ye oss med det han gjorde p\u00e5 banen. Og med ikoniske m\u00e5l mot b\u00e5de England og Brasil, vil han for alltid ha en fremskutt plass i historieb\u00f8kene. Han var fantastisk for  Norge i Drillo-tida. Jeg er ikke alltid enig med Kjetil, men han gir av seg selv hele tida og g\u00e5r ikke p\u00e5 akkord med noen.", "De kjappe hum\u00f8rsvingningene kan tyde p\u00e5 at Kjetil Rekdal er sliten og desillusjonert, men de som kjenner ham godt, sier at denne tilstanden - h\u00f8yt og lavt og h\u00f8yt oppe igjen sekundet etter - snarere viser at han er p\u00e5 hugget. Konstant.", "- Mytene om meg er som hogget i stein, men de er skapt p\u00e5 bakgrunn av bilder folk har sett av meg i en konkurransesituasjon. Jeg skal ikke si at det er en kamp p\u00e5 d\u00f8d og liv n\u00e5r jeg st\u00e5r p\u00e5 sidelinjen, men det er ikke langt unna. Der og da handler det om \u00e5 vinne den krigen du er i, og da ser de en innbitt fyr som balanserer p\u00e5 grensa av det som er tillatt. Ikke unfair. Ikke juks. Men helt i grenseland.", "Han er blitt roligere med \u00e5rene, han fremst\u00e5r ikke like skremmende for omgivelsene som f\u00f8r, tror han. Han er blitt mildere p\u00e5 sidelinjen ogs\u00e5. Det hender fortsatt han f\u00e5r frysninger p\u00e5 ryggen n\u00e5r han blir minnet p\u00e5 episoden for noen \u00e5r siden med Eirik Bakke, den n\u00e5v\u00e6rende Sogndal-treneren, som da spilte i Brann. Bakke var blitt tatt i promillekj\u00f8ring en stund tidligere, og da de to begynte \u00e5 krangle etter kampen, smalt Rekdal til for \u00e5pen tv-skjerm: \u00abHa deg vekk, din alkis.\u00bb", "- Det var ikke elegant, og det er vondt \u00e5 se i etterkant.", "- Hvis en spiller fra 2005-laget hadde dukket opp p\u00e5 V\u00e5lerenga-treningen i dag, hva ville han sett da?", "- En trener som ikke er like bombastisk som f\u00f8r. Jeg pusher alltid grensene til det ytterste og stiller fortsatt knallharde krav, men jeg pakker nok inn budskapet litt mer enn f\u00f8r, sier han.", "Det har med samfunnsutviklingen \u00e5 gj\u00f8re, tror Kjetil Rekdal.", "- Det er en annen generasjon som vokser opp n\u00e5 og som er mer s\u00e5rbar for kritikk. De er mer skj\u00f8re enn f\u00f8r, fordi samfunnet heller ikke stiller krav, mener han.", "- Den gruppa som r\u00e5det grunnen i V\u00e5lerenga for ti-elleve \u00e5r siden, var hardhudet og t\u00e5lte det meste. Steffen Iversen og Erik Hagen, Panzer-Hagen, slike kunne du spikre oppetter veggen om det var n\u00f8dvendig, og ingen av dem leet p\u00e5 et \u00f8yelokk. I dag surrer de rundt p\u00e5 Facebook og Twitter og er s\u00e5rbare for b\u00e5de kritikk og krav som stilles. Jeg m\u00e5 v\u00e6re mye mer psykolog og menneskekjenner n\u00e5 enn for ti \u00e5r siden. Da holdt det \u00e5 v\u00e6re brutal.", "- Brutal?", "- Brutalt tydelig. Uten at du trenger \u00e5 hogge hodene av folk. Det har jeg sluttet med.", "- P\u00e5 grunn av tids\u00e5nden?", "- Litt p\u00e5 grunn av den, ja.", "Hardheten du ser i Kjetil Rekdals steinansikt er mytisk, og den er medf\u00f8dt. Sammenlignet med faren, Sigmund Leif Rekdal, blir s\u00f8nnen en fl\u00f8tepus.", "- Han presset meg til stadig \u00e5 ta nye steg, og selv om han helt sikkert var stolt og forn\u00f8yd inni seg, passet han seg vel for noen gang \u00e5 vise det, forteller Kjetil.", "Gamle Rekdal trente guttelaget i bygda Rekdal i Romsdals-kommunen Vestnes, og det fortelles en sm\u00e5tt legendarisk historie om da Kjetil, ti \u00e5r gammel, scoret 14 av m\u00e5lene i en kamp de vant 16-2. Da de kom hjem til middag etterp\u00e5, spurte mora hvordan det hadde g\u00e5tt. \u00abKjetil scoret 14\u00bb, sa broren Sindre stolt. \u00abDet var vel flott, Sigmund?\u00bb undret mora. \u00abHan skulle scoret flere\u00bb, l\u00f8d svaret.", "- Han var brutal mot oss som var gode p\u00e5 laget, men ekstremt oppmuntrende mot dem som helst sto i p\u00f8lsek\u00f8en, men som vi var avhengige av for \u00e5 kunne stille lag. Det skulle ikke mer til enn at de r\u00f8rte ballen en gang eller to, f\u00f8r han skr\u00f8t dem opp i skyene. Han kunne like gjerne satt inn en kjegle eller en hesjestaur for et par av dem, men han str\u00f8k dem med h\u00e5rene og kjeftet p\u00e5 oss andre. Og alle var dermed forn\u00f8yde.", "Neste helg fyller faren 70 \u00e5r og skal feires av familien i Oslo kvelden f\u00f8r V\u00e5lerenga m\u00f8ter Stab\u00e6k p\u00e5 Ullevaal. Der vil Kjetil s\u00f8rge for \u00e5 plassere faren lengst mulig unna trenerbenken for \u00e5 f\u00e5 arbeidsro.", "- Han bruker \u00e5 ringe meg etter hver kamp, og n\u00e5r vi har tapt, kommer han gjennom r\u00f8ret. Alt er galt. Hvorfor l\u00f8p ikke spillerne dine mer? Hvorfor var det s\u00e5 d\u00f8dt? Og s\u00e5 har han alltid innvendinger mot laguttaket. Det er aldri et oppmuntrende ord \u00e5 f\u00e5 i dag heller, ler Kjetil.", "For noen dager siden s\u00e5 han eldstemann Niklas, som spiller andredivisjonsfotball for Nybergsund, legge fire m\u00e5lgivende pasninger da Rosenborgs andrelag ble sl\u00e5tt 7-1.", "- F\u00f8rst og fremst ble jeg flau p\u00e5 Rosenborgs vegne. At toerlaget til Norges i s\u00e6rklasse beste lag taper kamp etter kamp i andredivisjon, er nesten skandal\u00f8st. Men Niklas, ja. Nei, han var god i en omgang, men etterp\u00e5 lekset jeg opp for ham om arbeidsinnsatsen, duellkraften og om valgene han hadde gjort underveis. Men han fikk ikke kjeft. Jeg er egentlig veldig annerledes enn min egen far, t\u00f8r jeg p\u00e5st\u00e5. Og veldig lik ham ...", "Niklas og s\u00f8steren Sofie ble f\u00f8dt i de \u00e5rene da Kjetil Rekdal spilte ute i Europa. Ekteskapet med barnas mor gikk i oppl\u00f8sning da familien kom hjem etter ti \u00e5r i Frankrike, Belgia og Tyskland. Hensikten med \u00e5 reise hjem var \u00e5 f\u00e5 mer tid sammen, men i stedet overtok han som V\u00e5lerenga-trener og ble spist opp av jobben. I boka \u00abMitt liv som I\u00bb forteller han om bruddet som skjedde like etter gullfeiringen i 2005.", "N\u00e5 har han bosatt seg s\u00f8r for Hamar, p\u00e5 hjemplassen til Ane Guro Skaare. Hun spilte ogs\u00e5 p\u00e5 V\u00e5lerenga, og de m\u00f8tte hverandre i gangene p\u00e5 Valle og giftet seg i 2009. N\u00e5r dette intervjuet er ferdig, og etter at Kjetil Rekdal har l\u00f8pt fem kilometer p\u00e5 tredem\u00f8llen i treningsstudioet ved siden av klubblokalene, skal han kj\u00f8re hjem. Han har - n\u00e6r sagt som vanlig - en avtale om \u00e5 spille kamp i hagen mot yngstemann Gabriel.", "- Det er ikke godt \u00e5 si, men han er nok blant landets aller beste fem\u00e5ringer, tror Kjetil.", "- Hva ville faren din sagt til en s\u00e5nn hyllest?", "- Nei, men Gabriel kommer til \u00e5 bli dritgod, med alle forbehold for hva som kan skje underveis. Men han b\u00f8tter inn m\u00e5l p\u00e5 3\u2019er-laget til Ottestad og viser stor fotballforst\u00e5else. N\u00e5r vi to spiller p\u00e5 plena hjemme, ender alltid kampene 10-9 til ham naturligvis. Men i det siste har han sluttet \u00e5 score p\u00e5 stillingen 9-9. Han bommer p\u00e5 \u00e5pent m\u00e5l og venter p\u00e5 at jeg skal miste t\u00e5lmodigheten og prikke inn seiersm\u00e5let selv for \u00e5 bli ferdig. Da krever han revansj, og fordi han vet at han f\u00e5r det, koster han heller p\u00e5 seg et tap for \u00e5 kunne spille litt lenger.", "Mikael er fire \u00e5r eldre og er mer som en normal ni\u00e5ring, mener Kjetil.", "- Han spiller fotball, han ogs\u00e5, men er blitt mer opptatt av dataspill og s\u00e5nne ting i tillegg, sier han.", "N\u00e5r Rekdal sier \u00abdataspill\u00bb, h\u00f8res det ut som om han snakker om en virussykdom som verden enn\u00e5 ikke har funnet en medisin mot.", "Timene opp og ned langs E6-en hver morgen og hver ettermiddag gir Kjetil Rekdal god anledning til \u00e5 reflektere over fotballivet som har v\u00e6rt - og det som skal komme. Det g\u00e5r mest i fotball og all annen sport, m\u00e5 han innr\u00f8mme. Han ville aldri dr\u00f8mt om \u00e5 sitte v\u00e5ken og se Hillary Clinton mot Donald Trump midt p\u00e5 natta.", "- USA for meg er ishockey og New York Rangers, og da holder jeg meg v\u00e5ken. Men Trump mot Clinton? Nope, forsikrer han.", "Kjetil Rekdal har aldri i sitt liv stemt i et kommune- eller stortingsvalg, men da han bodde i Belgia, kj\u00f8rte han ens \u00e6rend til det norske konsulatet i Antwerpen for \u00e5 stemme nei til EU i 1994.", "- Det gjorde jeg utelukkende fordi lillebroren min, Yngve, hadde stemt ja. Etterp\u00e5 ringte jeg hjem til ham og fortalte at hans stemme var nullet ut. Det var en god f\u00f8lelse. Men politikk bryr meg fint lite.", "I de ensomme stundene p\u00e5 vei til og fra jobb hender det heller at han henter frem noen av de n\u00e6re og tette samtalene han hadde med svogeren Annan Hennie, som var gift med lilles\u00f8steren Ingrid. Det var f\u00e5 han hadde et s\u00e5 tett og intimt kompisforhold til som Annan.", "- Han var en fantastisk fyr, og han ga meg enormt p\u00e5fyll av energi hver gang vi m\u00f8ttes.", "I august 2011 omkom Annan i en fallskjermulykke, der broren Aksel ogs\u00e5 var til stede da det skjedde.", "- Det var som om verden raste sammen da jeg fikk meldingen. Vi skulle spille borte mot AZ Alkmaar dagen etter, men jeg ble igjen i Oslo for \u00e5 ta meg av Ingrid. Da vi skulle spille returkampen uka etter, meldte jeg ogs\u00e5 avbud, da var det begravelse. Ingrid og Annan hadde giftet seg i april, de fikk barn i august, og elleve dager senere d\u00f8de han.", "I et slikt perspektiv blir alt annet - ogs\u00e5 fotball - noe helt annet, for \u00e5 si det litt Rekdal-filosofisk.", "Noe helt annet.", "- Livet har ingen kontroll p\u00e5. Det kan v\u00e6re helt fantastisk den ene dagen og helt r\u00e6vva den neste. Vi m\u00e5 takle alt.", "Ogs\u00e5 Rosenborg p\u00e5 Lerkendal.", "- I hvert fall Rosenborg p\u00e5 Lerkendal."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "03e6aef80fe0e6c63d16773bdfb716739096702e26a04da476c29a9c3c87ace9"}, {"field": "createtime", "value": "2016-10-01T06:36:41.000Z"}, {"field": "description", "value": "I Kjetil Rekdals munn l\u00e5ter ord som \u00abydmykhet\u00bb og \u00abrespekt\u00bb like fremmede som om Djengis Khan skulle ha uttalt dem, men det er dit han er kommet n\u00e5, utmattet etter mange \u00e5r i motvind."}, {"field": "dominantimage", "value": "http://www.adressa.no/pluss/magasin/article13572590.ece/izbxh1/ALTERNATES/w980-default/Rekdal7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e7192fe7600cf8c95ab991683e6a4a0bb6b9c0b1.jpg?5978712b"}, {"field": "dominantthumbnaildimensions", "value": "300x169"}, {"field": "heading", "value": ["En evig kamp -adressa.no", "Ut av skapet", "Mytene hogget i stein", "Benker faren", "Fem \u00e5r og stortalent", "Savnet av svogeren"]}, {"field": "id", "value": "e7192fe7600cf8c95ab991683e6a4a0bb6b9c0b1"}, {"field": "keyword", "value": ["Ukeadressa", "Portrettet", "Kjetil Rekdal", "RBK", "Cupfinale"]}, {"field": "keywords", "value": "Ukeadressa,Portrettet,Kjetil Rekdal,RBK,Cupfinale"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": ["sportslig leder", "spille", "hjem", "n\u00e6r sagt", "kamp"]}, {"field": "kw-entity", "value": ["ingrid", "lerkendal", "nybergsund", "borussia m\u00f6nchengladbach", "sindre", "ingrid og annan", "per-mathias h\u00f8gmo", "stab\u00e6k", "brann", "panzer-hagen", "england og brasil", "facebook og twitter", "rosenborgs 13", "niklas", "steffen iversen og erik hagen", "mikael", "gabriel", "v\u00e5lerenga", "drillo", "lucifer", "kjetil", "moa og grindheim", "lierse og kaiserslautern", "aalesund", "odd", "sofie", "mitt", "formel", "belgia og tyskland", "ottestad", "aksel", "ullevaal", "romsdals", "borussia m\u00f6nchengladbach og hertha berlin", "new york rangers", "helland og northug", "molde og v\u00e5lerenga", "rekdal", "lierse", "annan hennie"]}, {"field": "kw-location", "value": ["europa", "hamar", "tyskland", "rennes", "belgia", "brasil", "antwerpen", "norge", "vestnes", "oslo", "marseille", "valle", "frankrike", "sogndal", "alkmaar", "kaiserslautern", "drammen", "sarpsborg", "molde"]}, {"field": "kw-pageclass", "value": "article"}, {"field": "kw-person", "value": ["eirik bakke", "arne scheie", "ane guro skaare", "k\u00e5re ingebrigtsen", "erlend dahl reitan", "kjetil reknes", "sigmund leif rekdal", "erik hagen", "ronny deila", "p\u00e5l andr\u00e9 helland", "steffen iversen", "hillary clinton", "g\u00f8ran s\u00f8rloth", "kjetil rekdal", "ane guro skaare-rekdal", "djengis khan", "donald trump", "fredheim holm", "petter northug", "hertha berlin"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13572590.ece/izbxh1/ALTERNATES/w980-default/Rekdal7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En evig kamp"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/01/En-evig-kamp-13572591.ece"}, {"field": "pageclass", "value": ["article"]}, {"field": "publishtime", "value": "2016-10-01T07:28:23.000Z"}, {"field": "recs-articleid", "value": "13572591"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-01T07:28:23.000Z"}, {"field": "recs-rawtitle", "value": "En evig kamp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I Kjetil Rekdals munn l\u00e5ter ord som \u00abydmykhet\u00bb og \u00abrespekt\u00bb like fremmede som om Djengis Khan skulle ha uttalt dem, men det er dit han er kommet n\u00e5, utmattet etter mange \u00e5r i motvind."}, {"field": "thumbnail", "value": "http://content-thumbnail.cxpublic.com/content/thumbnail200x150/e7192fe7600cf8c95ab991683e6a4a0bb6b9c0b1.jpg?5978712b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T10:38:35.000Z"}, {"field": "title", "value": "Portrett: Mytene om meg er som hogget i stein"}, {"field": "url", "value": "http://www.adressa.no/pluss/magasin/2016/10/01/En-evig-kamp-13572591.ece"}, {"field": "urlhash", "value": "e7192fe7600cf8c95ab991683e6a4a0bb6b9c0b1"}], "score": 0.45424345, "siteId": "9222270286501375973", "id": "e7192fe7600cf8c95ab991683e6a4a0bb6b9c0b1"}

