{"fields": [{"field": "modifiedtime", "type": "time", "value": "2016-02-27T06:00:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "Kate Bush", "Radka Toneff", "Joni Mitchell", "vinter"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Vinter og sne.", "En skil\u00f8per suser av sted.", "(Alfred N\u00e6ss, 1966)", "Det var Wenche Myhre som sang den, f\u00f8r VM p\u00e5 ski i Oslo i 1966, men den har forfulgt oss siden. Tenker vi ski, sn\u00f8 og popmusikk er det den som dukker opp.", "Sammen med Jim Reeves og \u00abSnowflakes\u00bb, \u00abJingle Bells\u00bb og \u00abWinter Wonderland\u00bb i utallige versjoner, en Disney-idyllisering av barndommens sn\u00f8aktiviteter.", "Men det er jo ikke s\u00e5nn vi opplever vinteren?", "LES OGS\u00c5: Verre sn\u00f8kaos har jeg ikke sett maken til", "I voksenverdenen er det sn\u00f8m\u00e5king, kravling p\u00e5 glattisen, iskald vind, gustengr\u00e5e panoramaer, for mye sn\u00f8, for lite sn\u00f8, for skitten sn\u00f8, d\u00e5rlig skif\u00f8re, unger som klager, bl\u00f8te kl\u00e6r som roter til huset.", "Men s\u00e5 er vinteren likevel fin, som en kulisse. Det er fint \u00e5 sitte inne, gjerne ved peisen, gjerne med et glass vin og et kj\u00f8ttstykke \u00e5 gnage p\u00e5, og se ut, oppleve elementene fra avstand, leve inne i sitt eget hode.", "Og, for \u00e5 understreke det: Jeg er absolutt ikke fremmed for egenaktivitet ute i elementene. Denne l\u00f8rdagen vil jeg etter planen stort sett tilbringe p\u00e5 ski. Men ogs\u00e5 de timene vi trasker bortover skisporet, eller blir fraktet opp alpinbakken, brukes til \u00e5 tenke lange tanker, meditere over de store linjer eller uviktige detaljer.", "Musikk som speiler vinter og sn\u00f8 er derfor gjerne fylt av langsomme tanker, undring, mismot, melankoli, og f\u00f8rst og fremst: lengsel.", "Ofte kan lengselen v\u00e6re helt konkret mot varmere tider, varmere steder. Det er den i hvert fall i tidenes fineste vintersang, \u00abCalifornia Dreaming\u00bb med Mamas & Papas, som ikke er en lystig, ubekymret sommerl\u00e5t om det gode liv i California, men en grunnleggende deprimert sang om \u00e5 ha det kaldt og j\u00e6vlig og lengte bort:", "I\u2019d be safe and warm if I was in L.A.", "California dreamin\u2019 on such a winter\u2019s day", "Her er noen andre fine vinterl\u00e5ter: \u00abFifteen Feet of Pure White Snow\u00bb med Nick Cave and the Bad Seeds, \u00abA Hazy Shade of Winter\u00bb med Simon & Garfunkel, \u00abWhite Winter Hymnal\u00bb med Fleet Foxes.", "For mer kortreist vinterstemning velger jeg meg Terje Tyslands fineste sang \u00abStorm over \u00e5sen\u00bb eller Baby Babys klassiker \u00abWinterland\u00bb. Eller hva med Leonard Cohens formidling av isende New York City-kulde i \u00abFamous Blue Raincoat\u00bb.", "Foruten nordmenn tror jeg kanadiere er i en s\u00e6rstilling n\u00e5r det gjelder \u00e5 formidle vinterstemninger i popmusikken. Foruten Cohen, er Joni Mitchell selve kronvitnet for vinterstemning som metafor for kj\u00e6rlighetssorg og fremmedgjorthet.", "Allerede i en av sine tidligst kjente l\u00e5ter, \u00abUrge For Going\u00bb fra 1966, rapporterer hun fra en iskald dag i Toronto, i etterd\u00f8nningen av sist sommers kj\u00e6rlighetsaff\u00e6re som bar konkrete frukter, men ikke et langt, lykkelig kj\u00e6rlighetsliv:", "I awoke today and found", "the frost perched on the town", "Joni fortsatte \u00e5 skrive om tapt kj\u00e6rlighet, selv etter at hun flyttet til solrike California. De fleste l\u00e5tene fra hennes mest kjente album \u00abBlue\u00bb handler om forholdet til James Taylor som nettopp var slutt. I hovedl\u00e5ten \u00abRiver\u00bb gir hun seg til \u00e5 lengte etter en skikkelig vinter, s\u00e5 hun kan f\u00e5 utl\u00f8p for sine tunge f\u00f8lelser. S\u00e5 det g\u00e5r an det ogs\u00e5, \u00e5 sitte i California og lengte tilbake til en skikkelig vinter.", "It's coming on Christmas", "They're cutting down trees", "They're putting up reindeer", "And singing songs of joy and peace", "I wish I had a river I could skate away on", "Joni Mitchell er p\u00e5 mange m\u00e5ter selve formidleren av vintermusikk, selv om hun i sitt mest ambisi\u00f8se og kanskje beste album \u00abThe Hissing of Summer Lawns\u00bb viser at hun kan skape krypende uhyggestemning p\u00e5 en god og svett sommerdag ogs\u00e5.", "LES OGS\u00c5: Joni Mitchells posisjon i rockhistorien er betydelig underdrevet", "Og tidenes fineste vinteralbum er det ikke Joni Mitchell som har laget.", "Kate Bush er ogs\u00e5 et typisk vintermenneske. Hun er teatralsk og utleverende, men samtidig sky og tander. Hun har knapt turnert, knapt gitt intervjuer \u2013 og har i lange tider holdt seg borte fra alt og alle, bortsett fra sin n\u00e6rmeste familie.", "Og det er nettopp s\u00f8nnen Albert som er i sving p\u00e5 \u00e5pningsl\u00e5ten \u00abSnowflake\u00bb p\u00e5 \u00ab50 Words For Snow\u00bb. Han har f\u00e5tt beskjed om \u00e5 synge som et sn\u00f8fnugg som sakte danser ned mot bakken, og det er det han gj\u00f8r p\u00e5 det storstilt vakre og melankolske anslaget p\u00e5 albumet.", "H\u00f8sten har hatt enerett p\u00e5 ettertanke, lengsel og mismot, men det er vel n\u00e5r vinteren er p\u00e5 sitt mest utspekulerte, som n\u00e5r det kommer en meter nysn\u00f8 p\u00e5 tampen av februar, at vi er p\u00e5 v\u00e5rt mest deprimerte?", "H\u00f8sten er dyster, m\u00f8rk, dramatisk, med stormer og piskende regnv\u00e6r.", "Vinteren er mer stillest\u00e5ende resignert, med de dalende sn\u00f8fnuggene og dirrende kulde. Det isende gufset som g\u00e5r gjennom marg og bein.", "LES OGS\u00c5: Ikke bare magi fra Bush", "Kate Bush har gitt ut mange fantastiske album, og ikke mange vil rangere \u00ab50 Words For Snow\u00bb aller \u00f8verst. Men det er et nydelig album, fra popelegansen i \u00abWild Man\u00bb til den ikke spesielt Disney-aktige stemningen n\u00e5r Kate m\u00f8ter en sn\u00f8mann i \u00abMisty\u00bb:", "My bedroom fills with falling snow,", "Should be a dream but I'm not sleepy.", "I see his snowy white face but I'm not afraid.", "He lies down beside me.", "so cold next to  me", "Det er noe med vintermelankolien. Vi lengter til lysere, varmere tider \u2013 men vi vet jo ikke hundre prosent sikkert at livet igjen vil spire og gro. Det kan v\u00e6re over. Det kan v\u00e6re kulden varer evig.", "Det gir en ekstra dimensjon \u00e5 h\u00f8re Joni Mitchell n\u00e5r hun har blitt alvorlig syk, Kate Bush har \u00e5penbart perioder der hun er ekstra tynnhudet \u2013 og for min tredje utvalgte leverand\u00f8r av vintermusikk ble livet for tungt \u00e5 b\u00e6re.", "LES OGS\u00c5: Toneff har gitt ut tidenes beste norske album", "\u00abWinter Poem\u00bb var Radka Toneffs debutplate. De fleste er enige om at hennes siste album \u00abFairytales\u00bb er hennes klassiker. Men hennes innflytelsesrike bidrag til norsk musikk var etablert allerede p\u00e5 debuten. For Radka Toneff var det ikke viktigst at du sang teknisk riktig, men at det du formidlet kom fra dypet av deg selv.", "It's very thin ice over which you're skating", "And after this black winter, the thaw", "1. Kate Bush: 50 Words For Snow (2011)", "Tidenes flotteste temaplate om sn\u00f8. Kanskje ogs\u00e5 tidenes eneste temaplate om sn\u00f8.", "2. Joni Mitchell: Blue (1971)", "Joni befinner seg i California, lengter pussig", "nok til vinteren i Canada.", "3. Radka Toneff: Winter Poem (1977)", "Vokalkunst som varmer, egentlig uavhengig av \u00e5rstid. Men det hjelper spesielt godt n\u00e5, ja."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|olejh"}, {"field": "contenthash", "value": "a08db10cbab3ae5a219eeb777e390ebb807b22e81a5c0503a24dee09fb9cd9a3"}, {"field": "createtime", "value": "2016-02-27T06:03:23.000Z"}, {"field": "description", "value": "Kalde hjerter som lengter etter kj\u00e6rlighet, kalde dager som lengter etter sol. Bak melankolien brenner et sterkt h\u00e5p."}, {"field": "dominantimage", "value": "http://www.adressa.no/meninger/kommentarer/olejh/article12207114.ece/tum477/ALTERNATES/w980-default/KATE_BUSH_Colour_by_John_Carder_Bush%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ff414be6af9c8d72f0dfbb990984fba9f69e13ea.jpg?59877d79"}, {"field": "dominantthumbnaildimensions", "value": "300x169"}, {"field": "heading", "value": "Den virkelige vintermusikken -adressa.no"}, {"field": "id", "value": "ff414be6af9c8d72f0dfbb990984fba9f69e13ea"}, {"field": "keyword", "value": ["Fra tid til annen", "rockhistorie", "Kate Bush", "Radka Toneff", "Joni Mitchell", "vinter"]}, {"field": "keywords", "value": "Fra tid til annen,rockhistorie,Kate Bush,Radka Toneff,Joni Mitchell,vinter"}, {"field": "kw-category", "value": ["kommentarer", "meninger", "olejh"]}, {"field": "kw-company", "value": "disney"}, {"field": "kw-concept", "value": ["tidenes fineste", "kalde", "album", "skikkelig vinter", "winter", "fin", "lengte", "vinteren", "tider", "ski", "the", "sang", "varmere tider", "snow", "musikk", "vin", "sn\u00f8"]}, {"field": "kw-entity", "value": ["urge for going", "famous blue raincoat", "storm", "words for snow", "fairytales", "summer lawns", "winter wonderland", "mamas", "the hissing", "papas", "winterland", "baby babys", "christmas", "misty", "radka toneff", "wild man", "poem", "jingle bells", "the hissing of summer lawns", "river", "california dreaming"]}, {"field": "kw-location", "value": ["snowflake", "oslo", "canada", "new york city", "toronto", "albert"]}, {"field": "kw-pageclass", "value": "article"}, {"field": "kw-person", "value": ["terje tyslands", "james taylor", "joni mitchell", "leonard cohens", "kate bush", "wenche myhre", "jim reeves"]}, {"field": "kw-taxonomy", "value": ["meninger", "meninger/kommentarer/olejh", "meninger/kommentarer"]}, {"field": "og-image", "value": "http://www.adressa.no/meninger/kommentarer/olejh/article12207114.ece/tum477/ALTERNATES/w980-default/KATE_BUSH_Colour_by_John_Carder_Bush%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den virkelige vintermusikken"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/olejh/2016/02/27/Den-virkelige-vintermusikken-12207120.ece"}, {"field": "pageclass", "value": ["article"]}, {"field": "publishtime", "value": "2016-02-27T06:00:39.000Z"}, {"field": "recs-articleid", "value": "12207120"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|olejh"}, {"field": "recs-publishtime", "value": "2016-02-27T06:00:39.000Z"}, {"field": "recs-rawtitle", "value": "Den virkelige vintermusikken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/olejh", "meninger/kommentarer"]}, {"field": "teaser", "value": "Kalde hjerter som lengter etter kj\u00e6rlighet, kalde dager som lengter etter sol. Bak melankolien brenner et sterkt h\u00e5p."}, {"field": "thumbnail", "value": "http://content-thumbnail.cxpublic.com/content/thumbnail200x150/ff414be6af9c8d72f0dfbb990984fba9f69e13ea.jpg?59877d79"}, {"field": "thumbnailfullheightdimensions", "value": "200x2866"}, {"field": "timestamp", "value": "2017-08-06T20:35:05.000Z"}, {"field": "title", "value": "Musikk til tr\u00f8st for frosne vintersjeler"}, {"field": "url", "value": "http://www.adressa.no/meninger/kommentarer/olejh/2016/02/27/Den-virkelige-vintermusikken-12207120.ece"}, {"field": "urlhash", "value": "ff414be6af9c8d72f0dfbb990984fba9f69e13ea"}], "score": 0.41158035, "siteId": "9222270286501375973", "id": "ff414be6af9c8d72f0dfbb990984fba9f69e13ea"}

