{"fields": [{"field": "modifiedtime", "type": "time", "value": "2016-12-16T14:13:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Krim", "bokh\u00f8st", "b\u00f8ker", "Island"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Det er blitt sagt at internasjonale formelb\u00f8ker har tatt for stor plass i norske bokhandlere og hos norske boklesere, til forkleinelse for bra norske romaner.", "Samtidig har middels norsk krim i de siste \u00e5rene overd\u00f8vet virkelig gode internasjonale krimnavn. Skrekkeksemplet er hun som i mine \u00f8yne har skrevet de mest spennende og mest intelligente krimb\u00f8kene i Europa det siste ti\u00e5ret, franske Fred Vargas. Hun er \u00abgitt opp\u00bb av sitt norske forlag, og hennes to siste romaner er ikke oversatt til norsk.", "\u00c5 lese Vargas er som \u00e5 entre et parallelt univers", "Her er to godbiter innen oversatt krim som ikke b\u00f8r overses n\u00e5r status settes for krim\u00e5ret 2016. B\u00f8kene har det til felles at forfatterne har v\u00e6rt gjennom en stagnasjonsperiode, men har funnet tilbake til gammel vitalitet ved \u00e5 skrive s\u00e5kalte \u00abprequels\u00bb med sine etablerte krimhelter.", "Arnaldur Indridason var det heteste navnet i nordisk krim med sin helt Erlendur Sveinsson, men etter at han hadde skrevet \u00e9n bok \u00e5rlig i over ti \u00e5r, begynte formularet \u00e5 bli tynnslitt og b\u00f8kene kjedsommelig pratsomme.", "Men n\u00e5 har Indridason g\u00e5tt tilbake i tid, startet p\u00e5 ny frisk med Sveinsson som ung politibetjent, og i hans trettende bok totalt, den andre i den nye serien, faller alt p\u00e5 plass.", "LES OGS\u00c5: Dette er \u00e5rets beste b\u00f8ker", "Indridason har hele tiden hatt to klare prosjekter. Han skriver om den politiske utviklingen i Island og Europa i etterkrigstiden - og han skriver om Erlendur Sveinssons personlige traumer, basert p\u00e5 savn og skyldf\u00f8lelse overfor broren som forsvant etter en felles tur p\u00e5 fjellet og aldri kom tilbake.", "I \u00abGlemt\u00bb er det to tidsplan, hovedhandlingen er fra 1978, mens Erlendur ogs\u00e5 jobber med en \u00abcold case\u00bb - en forsvinningssak fra 25 \u00e5r tidligere.", "Hovedfokus i begge handlingene er den amerikanske basen p\u00e5 Keflavik, i det store bildet er det fokus p\u00e5 amerikansk maktmisbruk og mulig hemmelig lagring av atomv\u00e5pen, og i det lille bildet ligger innflytelsen p\u00e5 det islandske dagliglivet, med tilgang til jeans og amerikansk popmusikk i 1953, sprit og marihuana i 1978.", "LES OGS\u00c5: Kepler leverer varene igjen", "Erlendur er p\u00e5 sporet i begge saker. Personlig er han nyskilt, savner sin lille jente som han ikke f\u00e5r treffe og smugkikker p\u00e5 henne i barnehagen. Dette utdyper bildet av en tr\u00f8blete sjel for oss som kjenner det videre l\u00f8pet i Erlendurs liv.", "\u00abGlemt\u00bb er den beste boka til Indridason siden hans to f\u00f8rste krimb\u00f8ker, som begge ble bel\u00f8nnet med Glassn\u00f8kkelen for beste nordiske krim.", "Belinda Bauer er ogs\u00e5 tilbake p\u00e5 sporet, i selskap med en gammel", "kjenning for oss som er spesielt glade i Bauers f\u00f8rste b\u00f8ker.", "DCI Marvel er en \u00abgrumpy\u00bb etterforsker p\u00e5 Exmoore. Han debuterte i Bauers andre roman \u00abDarklands\u00bb, men hun gikk litt lei ham og universet p\u00e5 hedelandskapet i Exmoore. Hun pr\u00f8vde andre milj\u00f8er som ikke fungerte like bra. \u00abDen synske\u00bb er p\u00e5 topp tre av hennes b\u00f8ker - og er en \u00abprequel\u00bb fra S\u00f8r-London med Marvel i hovedrollen. Handlingen er den direkte foranledningen til at Marvel ble forvist til den ganske s\u00e5 gr\u00e5 byen Taunton, det administrative sentret i Somerset.", "LES OGS\u00c5: Et nytt h\u00f8ydepunkt i norsk krims mest spennende forfatterskap", "\u00abDen synske\u00bb har gr\u00e5 og triste menneskeskjebner rundt hvert hj\u00f8rne, mennesker som har opplevd smertelige tap og har l\u00e6rt seg hver sine h\u00e5pl\u00f8se m\u00e5ter \u00e5 takle dem p\u00e5. Noen av dem gir tittelrollen \u00abDen synske\u00bb og andre svindlere sine livsgrunnlag.", "Det resignerte persongalleriet blir \u00f8mt formidlet, men det er koblet til ramsalte beskrivelser av sjarlatanene de er omgitt av. Bauer skriver sylskarpe, humoristiske dialoger og er generelt en mester i underfortelling, samtidig som plottet denne gangen sitter som spikret, inkludert en freidig slutt."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "f7aa7b0e2d37d513829b3371b499fcc32672240a2db0bb50f609898682313098"}, {"field": "createtime", "value": "2016-12-16T14:14:12.000Z"}, {"field": "description", "value": "Her er to internasjonale krimforfattere som har funnet tonen etter \u00e5 ha \u00abskrudd tiden tilbake\u00bb for sine faste hovedrolleinnehavere."}, {"field": "dominantimage", "value": "http://www.adressa.no/pluss/kultur/article13941409.ece/2g0p8j/ALTERNATES/w980-default/IMG_Belinda-Bauer.jpg_1_1_PE4I3J2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9227a89a56c47295cf7432bc4a69d657dc2e6279.jpg?593460a7"}, {"field": "dominantthumbnaildimensions", "value": "300x169"}, {"field": "heading", "value": "To krimb\u00f8ker som b\u00f8r leses -adressa.no"}, {"field": "id", "value": "9227a89a56c47295cf7432bc4a69d657dc2e6279"}, {"field": "keyword", "value": ["Krim", "bokh\u00f8st", "b\u00f8ker", "Island"]}, {"field": "keywords", "value": "Krim,bokh\u00f8st,b\u00f8ker,Island"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "kepler"}, {"field": "kw-concept", "value": ["krim", "norsk krim", "norsk", "bok", "nordisk krim"]}, {"field": "kw-entity", "value": ["indridason", "erlendur sveinsson", "exmoore", "marvel", "keflavik", "glassn\u00f8kkelen", "glemt", "s\u00f8r-london", "island og europa", "darklands"]}, {"field": "kw-location", "value": ["taunton", "europa", "somerset", "island"]}, {"field": "kw-pageclass", "value": "article"}, {"field": "kw-person", "value": ["fred vargas", "belinda bauer"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13941409.ece/2g0p8j/ALTERNATES/w980-default/IMG_Belinda-Bauer.jpg_1_1_PE4I3J2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "To krimb\u00f8ker som b\u00f8r leses"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/16/To-krimb%C3%B8ker-som-b%C3%B8r-leses-13941417.ece"}, {"field": "pageclass", "value": ["article"]}, {"field": "publishtime", "value": "2016-12-16T14:13:07.000Z"}, {"field": "recs-articleid", "value": "13941417"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-16T14:13:07.000Z"}, {"field": "recs-rawtitle", "value": "To krimb\u00f8ker som b\u00f8r leses -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Her er to internasjonale krimforfattere som har funnet tonen etter \u00e5 ha \u00abskrudd tiden tilbake\u00bb for sine faste hovedrolleinnehavere."}, {"field": "thumbnail", "value": "http://content-thumbnail.cxpublic.com/content/thumbnail200x150/9227a89a56c47295cf7432bc4a69d657dc2e6279.jpg?593460a7"}, {"field": "thumbnailfullheightdimensions", "value": "200x2006"}, {"field": "timestamp", "value": "2017-06-04T19:33:59.000Z"}, {"field": "title", "value": "To krimb\u00f8ker du b\u00f8r lese"}, {"field": "url", "value": "http://www.adressa.no/pluss/kultur/2016/12/16/To-krimb%c3%b8ker-som-b%c3%b8r-leses-13941417.ece"}, {"field": "urlhash", "value": "9227a89a56c47295cf7432bc4a69d657dc2e6279"}], "score": 0.7171769, "siteId": "9222270286501375973", "id": "9227a89a56c47295cf7432bc4a69d657dc2e6279"}

