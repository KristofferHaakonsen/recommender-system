{"fields": [{"field": "modifiedtime", "type": "time", "value": "2015-10-19T10:07:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kolstad H\u00e5ndball", "Bydelssjekken", "Trondheim", "Bymarka"]}, {"field": "author", "value": "norunn bergesen"}, {"field": "body", "value": ["Saken oppdateres.", "Bydelssjekken: Vi unders\u00f8ker livet i ti utvalgte bydeler i Trondheim.", "I dag: Kolstad/Saupstad.", "LES OGS\u00c5: Lade , Sjetnmarka , Tyholt , Utleira , Ranheim , By\u00e5sen , Trolla , Byneset og sentrum.", "P\u00e5 Saupstad og Kolstad bor det like mange som i Kl\u00e6bu. Opp mot 6000 mennesker. Prim\u00e6rt i blokker, noen i rekkehus og enkelte i eneboliger langs veisl\u00f8yfa Saupstadringen.", "Boomr\u00e5det er en av mange satellittbyer som vokste opp utenfor bykjernene etter krigen. Det var p\u00e5 den tiden landets st\u00f8rste drabantby og har kvaliteter Oslo-drabantene ikke er i n\u00e6rheten av. Denne bydelen har en innside som et f\u00e5tall av byens innbyggere har sett. Det har trafikkmaskinene som omkranser bydelen s\u00f8rget for.", "Det tok det mer enn de ti \u00e5rene de hadde planlagt, \u00e5 bygge bydelen. Likevel er det litt av et tempo, med tanke p\u00e5 at omr\u00e5det tidligere var jorder tilh\u00f8rende S\u00f8bstad g\u00e5rd. Husbanken, kommunen og det nystartede Arkiplan arkitektkontor satte seg fore \u00e5 bygge 105 tre- og fireetasjers blokker.", "- Alt skulle v\u00e6re p\u00e5 plass i n\u00e6rmilj\u00f8et da de f\u00f8rste flyttet inn den f\u00f8rste blokka i november 1970, sier Are Risto \u00d8yas\u00e6ter, arkitekt ved kommunens byplankontor.", "Nye veier ble anlagt, det samme ble kj\u00f8pesenter og bydelstorg. Skolene ble bygget i hjertet av n\u00e6rmilj\u00f8et. Bilvei var skilt fra gangveier og blokkene sto i hestesko, med frodige tun i midten, rikelig med gress mellom seg, bilfrie uterom og flater med parkering utenfor. Dessuten hadde bydelen barnehageplasser. Goder slett ikke alle hadde for 45 \u00e5r siden.", "- Omr\u00e5det hadde stor tiltrekningskraft p\u00e5 dem som kom. Husk at bykjernen var overfylt. Folk flyttet hit fra trange bygater og trekkfulle byg\u00e5rder med utedo. Her kom de til store, romslige leiligheter i gr\u00f8nne omgivelser, sier \u00d8yas\u00e6ter.", "B\u00e5de akademikere, arbeidere og folk som flyttet inn fra omlandet, etablerte seg her. En dr\u00f8y mil fra sentrum. Det var lav inngangsbillett.", "I dag kommer bydelen d\u00e5rligst ut p\u00e5 levek\u00e5rsstatistikk n\u00e5r det gjelder inntekt, utdanning og uf\u00f8rest\u00f8nad. Arbeidsledigheten er h\u00f8yere enn snittet i Trondheim, det samme er attf\u00f8ring, arbeidsavklaring og vi ser en stadig synkende valgdeltakelse. Antallet husstander som lever under EUs fattigdomsgrense er 15,6 prosent, mot 8,1 prosent i kommunen som helhet. Av 3893 kommunale leiligheter ligger 234 av dem i Saupstad levek\u00e5rssone. Kommunen etablerer ikke nye sosialboliger her.", "LES OGS\u00c5: Kultursti skal lokke eldre ut p\u00e5 Saupstad", "N\u00e5r du kommer over gangbrua fra Saupstadsenteret, g\u00e5r du inn i Kolstadflaten borettslag, \u00abKvitbyen\u00bb p\u00e5 folkemunne. I det du har passert barnehagen, er sjansen stor for at du f\u00e5r \u00f8ye p\u00e5 Sissel Arntzen (62). Hun henger i f\u00f8rsteetasjen, ofte over rekkverket p\u00e5 markterrassen.", "- Ja, her st\u00e5r jeg, sier hun med et stort smil.", "Hver morgen \u00f8nsker hun naboene sine en god dag n\u00e5r de skal av g\u00e5rde p\u00e5 jobb. Hos Sissel er det alltid en \u00e5pen d\u00f8r, varm kaffe p\u00e5 kanna og det er tid til \u00e5 sl\u00e5 av en prat. Hun forteller om et rolig nabolag som hun har bodd i siden 2001. Folk trives godt her, viser en fersk sp\u00f8rreunders\u00f8kelse. Og de anser det for \u00e5 v\u00e6re bra \u00e5 vokse opp i bydelen. 84 prosent svarer at de trives med naboene og det er kun 6 prosent som sier de er misforn\u00f8yde med nabolaget sitt. P\u00e5 \u00e5pne sp\u00f8rsm\u00e5l om hva som er best med \u00e5 bo her svarer de fleste milj\u00f8, deretter kommer geografisk plassering, service- og fritidstilbud og bolig- og kollektivtilbudet.", "LES OGS\u00c5: Om Kolstad fotball", "- Da jeg skulle flytte hit, var mange venner skeptiske. Men \u00e6rlig talt: Er dette slummen? Her er det ypperlig \u00e5 bo. Vi er ti nasjoner p\u00e5 tunet, det er aldri noe tull og vi hjelper hverandre. Jeg tror det er fremmedfrykt som skaper s\u00e5nne oppfatninger av Kolstad, sier Sissel.", "Over 30 prosent av innbyggerne har ikke-vestlig bakgrunn. Storparten av dem er tyrkiske kurdere. De er en aktiv og integrert del av lokalmilj\u00f8et.", "Bydelen har et omd\u00f8mmeproblem. Det er folk som ikke er lokalkjente som har negative assosiasjoner til bydelen.", "Siden januar 2014 har ikke Kolstad utmerket seg for politiet som et problemomr\u00e5de sammenlignet med andre bydeler. Statistikken tyder p\u00e5 at Kolstad ligger under gjennomsnittet i antall anmeldt volds-, vinning-, sedelighet-, skadeverk- og narkotikakriminalitet, samt politioperative oppdrag, enn sammenlignbare bydeler i Trondheim.", "Og enda bedre skal det bli. \u00abOmr\u00e5del\u00f8ft Saupstad-Kolstad\u00bb er en felles dugnad mellom stat, kommune og innbyggere som skal bidra til en attraktiv og mangfoldig bydel. Fram mot 2020 samarbeider kommunen med innbyggere, n\u00e6ringsliv, og frivillige i lag og foreninger. Omr\u00e5desatsingen er helt avhengig av befolkningens egeninnsats og engasjement for \u00e5 n\u00e5 felles m\u00e5l. Fler enn 20 prosjekter er igangsatt og dr\u00f8yt fire millioner kroner brukes \u00e5rlig p\u00e5 satsingen.", "Arkitekt, Are Risto \u00d8yas\u00e6ter er optimist.", "- Dette handler om at alle tenker kvalitet fremfor likegyldighet.", "LES OGS\u00c5: Alt som skjer p\u00e5 Saupstad og Kolstad", "Jeg har vokst opp i Kvitbyen p\u00e5 Kolstadflata og har spilt fotball der fra 1977 og i 12 \u00e5r. Foreldrene mine bor der fortsatt. Jeg har hatt en veldig trygg og veldig sosial oppvekst med mange venner p\u00e5 lite omr\u00e5de. Det gikk aldri en dag uten at vi var sammen! Vi brukte Husebyhallen, Husebybadet, klatra i tr\u00e6r og var p\u00e5 fotballbanen. Kolstad idrettslag hadde stor betydning for min oppvekst og har f\u00e5tt enda st\u00f8rre betydning for unger som bor der i dag. Slagordet er \u00abvi bryr oss\u00bb og det er et inkluderende idrettslag, som ogs\u00e5 krever at medlemmene bidrar p\u00e5 sitt vis. En annen viktig del av Kolstads identitet er at du har tilgang p\u00e5 alt uten behov for \u00e5 reise noe sted. Jeg hadde tre minutter til barneskolen, fem til ungdomsskolen og tre til videreg\u00e5ende. Jeg var aldri avhengig av annen transport enn mine egne bein. Det er ikke mange bydeler som f\u00e5r til konsert med en av landets st\u00f8rste artister, hver h\u00f8st. Med sine utfordringer har Kolstad vokst frem som en bra bydel i Trondheim."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3306b5b0b733e9539813c6b6efa6dbe772ad01da1e3fac7c8bf84bcffc1fec5b"}, {"field": "createtime", "value": "2015-10-09T14:20:47.000Z"}, {"field": "description", "value": "Bydelen var totalplanlagt fra f\u00f8rste spadestikk. For 45 \u00e5r siden flyttet f\u00f8rstemann inn. Men hvordan ble det \u00e5 bo her?"}, {"field": "dominantimage", "value": "http://www.adressa.no/pluss/nyheter/article11661799.ece/i1qfp8/ALTERNATES/w980-default/MDSaupstadKolstad01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1e60f70e803a459827163fc1652bb157240cf549.jpg?5966ef86"}, {"field": "dominantthumbnaildimensions", "value": "300x169"}, {"field": "heading", "value": ["Ingen ble s\u00e5 stor som bydelen i s\u00f8r -adressa.no", "Der alt var p\u00e5 stell", "Stor trivsel", "Vil kvitte seg med d\u00e5rlig omd\u00f8mme", "Kjendisen: Harald Martin Brattbakk, fotballspiller og pilot"]}, {"field": "id", "value": "1e60f70e803a459827163fc1652bb157240cf549"}, {"field": "keyword", "value": ["Kolstad H\u00e5ndball", "Bydelssjekken", "Trondheim", "Bymarka"]}, {"field": "keywords", "value": "Kolstad H\u00e5ndball,Bydelssjekken,Trondheim,Bymarka"}, {"field": "kw-category", "value": ["pluss", "nyheter"]}, {"field": "kw-concept", "value": ["bydel", "flytte hit"]}, {"field": "kw-entity", "value": ["kolstad", "kolstadflata", "husebybadet", "saupstad", "saupstadringen", "kvitbyen", "husebyhallen", "saupstad og kolstad", "arkiplan", "saupstad-kolstad", "are risto \u00f8yas\u00e6ter", "s\u00f8bstad", "saupstadsenteret", "kolstadflaten"]}, {"field": "kw-location", "value": ["kl\u00e6bu", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["harald martin brattbakk", "sissel arntzen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11661799.ece/i1qfp8/ALTERNATES/w980-default/MDSaupstadKolstad01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ingen ble s\u00e5 stor som bydelen i s\u00f8r"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2015/10/09/Ingen-ble-s%C3%A5-stor-som-bydelen-i-s%C3%B8r-11661817.ece"}, {"field": "pageclass", "value": ["article"]}, {"field": "publishtime", "value": "2015-10-09T15:02:18.000Z"}, {"field": "recs-articleid", "value": "11661817"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-10-09T15:02:18.000Z"}, {"field": "recs-rawtitle", "value": "Ingen ble s\u00e5 stor som bydelen i s\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Bydelen var totalplanlagt fra f\u00f8rste spadestikk. For 45 \u00e5r siden flyttet f\u00f8rstemann inn. Men hvordan ble det \u00e5 bo her?"}, {"field": "thumbnail", "value": "http://content-thumbnail.cxpublic.com/content/thumbnail200x150/1e60f70e803a459827163fc1652bb157240cf549.jpg?5966ef86"}, {"field": "thumbnailfullheightdimensions", "value": "200x2640"}, {"field": "timestamp", "value": "2017-07-13T03:56:54.000Z"}, {"field": "title", "value": "Bydelssjekken: Kolstad og Saupstad"}, {"field": "url", "value": "http://www.adressa.no/pluss/nyheter/2015/10/09/Ingen-ble-s%c3%a5-stor-som-bydelen-i-s%c3%b8r-11661817.ece"}, {"field": "urlhash", "value": "1e60f70e803a459827163fc1652bb157240cf549"}], "score": 0.8380108, "siteId": "9222270286501375973", "id": "1e60f70e803a459827163fc1652bb157240cf549"}

