{"fields": [{"field": "modifiedtime", "type": "time", "value": "2014-05-02T07:43:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "\u2013 Det er alltid nervepirrende \u00e5 vise fram det du har lagt hjertet og sjelen din i gjennom to \u00e5r, sier student og filmprodusent Elias Non\u00e5s (23).", "Sammen med \u00e5tte andre filmentusiaster som g\u00e5r master i Film- og videoproduksjon p\u00e5 NTNU, er trondhjemmeren aktuell med skrekkfilmen \u00abUtburd\u00bb. Det er f\u00f8rste gang det lages en spillefilm som en del av et masterstudium i Norge. I kveld har filmen premiere p\u00e5 filmfestivalen Kosmorama.", "\u2013 Det har v\u00e6rt en lukket prosess helt til n\u00e5, s\u00e5 vi er veldig spente p\u00e5 responsen. Men vi har trua, sier Non\u00e5s.", "Filmen handler om forfatteren Adrian, som drar p\u00e5 hyttetur sammen med fire venner for \u00e5 skrive om utburdene, barn som ble satt ut i skogen for \u00e5 d\u00f8. If\u00f8lge myten ble disse barna til groteske gjenferd, og om natta kunne man h\u00f8re deres skj\u00e6rende rop og jammer over livet de hadde blitt frar\u00f8vet. Venninnen Sara lever seg veldig inn i sp\u00f8kelseshistoriene, samtidig skjer det rare ting i skogen rundt hytta de bor i.", "\u2013 Jeg ville lage en film om den gode historien, se hva slags p\u00e5virkning en god fortelling har p\u00e5 folk. Og s\u00e5 er det morsomt \u00e5 leke med sjangere, spesielt n\u00e5r man kan ta en myte som er godt forankret i norsk historie, og lage skrekkfilm av det, sier regiss\u00f8r Astrid Thorvaldsen (22). Dette er hennes f\u00f8rste spillefilm, men hun har laget flere kortfilmer. Blant annet \u00abFesten\u00bb, som vant Filmpolitiets kortfilmpris i 2013.", "\u2013 Hvor skummel er egentlig \u00abUtburd\u00bb?", "\u2013 Vi har hatt en testvisning. Noen syntes den var i toppsjiktet p\u00e5 skrekkskalaen, mens andre syntes ikke den var like skummel. Det er en psykologisk horrorfilm, s\u00e5 det kommer an p\u00e5 hva som skremmer deg, sier Thorvaldsen.", "\u00abUtburd\u00bb er spilt inn i forskjellige skogsomr\u00e5der i Tr\u00f8ndelag, hovedsakelig rundt hytta Damhaugen i Bymarka i Trondheim. I en blogg om prosjektet forteller studentene at de har jaget sauer fra sett p\u00e5 Stj\u00f8rdal, besteget Malviks h\u00f8yeste fjell med paller p\u00e5 slep og tr\u00e5kket rundt i skogen i Bymarka. Budsjettet har v\u00e6rt begrenset, men de har klart seg ved hjelp av egne (og foreldrenes) sparepenger.", "Etter en visning av filmen har Filminvest Midt-Norge kommet p\u00e5 banen som sponsor, og de har blitt tatt inn i Kosmorama-varmen.", "\u2013 Filmen har gjort seg fortjent til en visning p\u00e5 Kosmorama. Filmskaperne er sjangerbevisste, og \u00abUtburd\u00bb f\u00f8yer seg inn i rekken av skrekk i skogen-filmer. Den er litt \u00abBlair witch\u00bb-aktig. Og s\u00e5 er det g\u00f8y at filmen er spilt inn i omgivelser som de fra Tr\u00f8ndelag kan kjenne seg igjen i, sier Kosmoramasjef Silje Engeness, som tror visningen p\u00e5 Kosmorama kan v\u00e6re en d\u00f8r\u00e5pner for filmskaperne.", "\u2013 Vi er opptatt av \u00e5 vise fram nye talenter, og vi opplever at folk er interesserte i filmer som har en forankring i v\u00e5r region. Vi h\u00e5per at dette er starten p\u00e5 en trend, at flere tr\u00f8nderske filmskapere f\u00e5r st\u00f8tte og markerer seg, sier Engeness.", "Skuespiller Marte Ingvild Stordahl (Sara) har spilt i flere kortfilmer tidligere, men dette er hennes f\u00f8rste spillefilm, og f\u00f8rste skrekkfilm.", "\u2013 Vi var fem personer som skulle bo p\u00e5 hytta i Bymarka den f\u00f8rste uka, helt alene. Jeg trodde det kom til \u00e5 bli veldig skummelt, men det var bare koselig, sier Stordahl. Hun forteller at innspillingen likevel var veldig hektisk og krevende. En av de viktigste scenene i filmen foregikk i en foss, og der hun m\u00e5tte st\u00e5 kald og v\u00e5t i timevis foran kamera f\u00f8r alt ble riktig. Resultatet har hun ikke sett enda.", "\u2013 Jeg er veldig spent p\u00e5 \u00e5 se filmen n\u00e5. Samtidig blir det veldig rart \u00e5 se seg selv p\u00e5 et s\u00e5 stort lerret. Det var mange scener jeg hadde kamera veldig tett opp i ansiktet, sier hun og ler.", "\u00abUtburd\u00bb kan du se p\u00e5 Nova 1 klokken 21 i kveld."]}, {"field": "category0", "value": "kultur"}, {"field": "contenthash", "value": "2d970dddbe253801200d07f7fe2fbf02a4ebf50dc6958a139ab7a462c65e1d07"}, {"field": "createtime", "value": "2017-02-04T21:35:55.000Z"}, {"field": "description", "value": "Filmstudenter fra NTNU skriver filmhistorie med skrekkfilmen \u00abUtburd\u00bb, som hovedsakelig er spilt inn i skogsomr\u00e5der utenfor Trondheim. I kveld har filmen premiere p\u00e5 Kosmorama."}, {"field": "dominantimage", "value": "http://www.adressa.no/kultur/article9580703.ece/ALTERNATES/w980-default/Skrekkfilm_NTNU4236NY.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/24c520da6d2c6d813e277087f363796fe444a690.jpg?594ef1f0"}, {"field": "dominantthumbnaildimensions", "value": "300x169"}, {"field": "heading", "value": ["D\u00f8de barn blir levende i Bymarka -adressa.no", "Myten blir levende", "\u2013 Fortjente Kosmorama-visning", "Ikke skummelt p\u00e5 sett"]}, {"field": "id", "value": "24c520da6d2c6d813e277087f363796fe444a690"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "nova 1"}, {"field": "kw-concept", "value": ["filmen premiere", "utburd", "film"]}, {"field": "kw-entity", "value": ["utburd", "malviks", "bymarka", "filmpolitiets", "festen", "kosmoramasjef silje engeness", "damhaugen", "filminvest midt-norge"]}, {"field": "kw-location", "value": ["sara", "tr\u00f8ndelag", "trondheim", "adrian", "stj\u00f8rdal", "blair"]}, {"field": "kw-pageclass", "value": "article"}, {"field": "kw-person", "value": ["marte ingvild stordahl", "elias non\u00e5s", "astrid thorvaldsen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9580703.ece/ALTERNATES/w980-default/Skrekkfilm_NTNU4236NY.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8de barn blir levende i Bymarka"}, {"field": "og-type", "value": "article"}, {"field": "og-url", "value": "http://www.adressa.no/kultur/article9580705.ece"}, {"field": "pageclass", "value": ["article"]}, {"field": "publishtime", "value": "2014-05-02T07:43:15.000Z"}, {"field": "recs-articleid", "value": "9580705"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-05-02T07:43:15.000Z"}, {"field": "recs-rawtitle", "value": "D\u00f8de barn blir levende i Bymarka -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Filmstudenter fra NTNU skriver filmhistorie med skrekkfilmen \u00abUtburd\u00bb, som hovedsakelig er spilt inn i skogsomr\u00e5der utenfor Trondheim. I kveld har filmen premiere p\u00e5 Kosmorama."}, {"field": "thumbnail", "value": "http://content-thumbnail.cxpublic.com/content/thumbnail200x150/24c520da6d2c6d813e277087f363796fe444a690.jpg?594ef1f0"}, {"field": "thumbnailfullheightdimensions", "value": "200x1656"}, {"field": "timestamp", "value": "2017-06-24T23:12:48.000Z"}, {"field": "title", "value": "D\u00f8de barn blir levende i Bymarka"}, {"field": "url", "value": "http://www.adressa.no/kultur/article9580705.ece"}, {"field": "urlhash", "value": "24c520da6d2c6d813e277087f363796fe444a690"}], "score": 0.66836053, "siteId": "9222270286501375973", "id": "24c520da6d2c6d813e277087f363796fe444a690"}

