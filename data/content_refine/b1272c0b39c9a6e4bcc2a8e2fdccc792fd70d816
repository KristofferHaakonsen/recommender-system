{"fields": [{"field": "modifiedtime", "type": "time", "value": "2012-04-23T11:21:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Rekordmange nye psykologistudenter sto i k\u00f8 utenfor auditoriet hvor informasjonsm\u00f8tet for det nye bachelor-studiet i psykologi ble holdt i g\u00e5r. Omkring 820 studenter ville inn i et auditorium som tar bare 350, og m\u00f8tet m\u00e5tte holdes to ganger for \u00e5 f\u00e5 plass til alle.", "- Alle g\u00e5r rundt og er forvirret. Vi vet ikke hvor vi skal og hva emnene inneb\u00e6rer. Det blir ikke bedre av at de m\u00e5 kutte ned p\u00e5 informasjonsm\u00f8tet for \u00e5 f\u00e5 alle inn, sier Elise Dyrkoren. Dette er hennes f\u00f8rste m\u00f8te med universitetet og hun har mange sp\u00f8rsm\u00e5l. Hun vet ikke engang hvor hun skal ha forelesninger neste dag.", "- Det st\u00e5r at vi skal v\u00e6re i det samme auditoriet som informasjonsm\u00f8tet ble holdt, men der er det jo bare plass til halvparten. De har ikke sagt noe om hvordan det skal l\u00f8ses, sier Dyrkoren. Hun synes professorene virker like forvirret som studentene. Et annet informasjonsm\u00f8te som ble arrangert tirsdag, ble avviklet fire ganger. Rommet som var booket var altfor lite.", "- De burde tenkt bedre igjennom dette, sier Dyrkoren.", "Info p\u00e5 plakater", "I dag skal f\u00f8rste forelesning holdes, men det finnes ingen l\u00f8sning for hvordan man skal ta seg av alle studentene.", "- Hvorfor har dere ikke s\u00f8rget for store nok rom n\u00e5r dere vet at det kommer s\u00e5 mange? - Det er alltid uforutsigbart hvor mange som kommer. NTNU har ikke st\u00f8rre auditorier, s\u00e5 vi m\u00e5 ut i byen og finne lokaler slik vi har gjort f\u00f8r, sier Hroar Klempe, leder for Psykologisk institutt. Det er ikke gjort noen avtale om leie av andre lokaler, enda s\u00f8kertallene lenge har vist at det vil bli rekordmange psykologistudenter. Kinosalene som er brukt tidligere blir for sm\u00e5. Inntil instituttet finner et stort nok lokale for alle, holdes forelesningene i auditoriet som st\u00e5r oppf\u00f8rt i Forelesningskatalogen, og som tar bare halvparten. De som kommer f\u00f8rst f\u00e5r plass. De \u00f8vrige 400 m\u00e5 vente. Det er fortsatt usikkert n\u00e5r ekstra-forelesningen skal holdes. Studentene har ikke f\u00e5tt noen informasjon om dette.", "- Vi vil henge opp plakater utenfor auditoriet f\u00f8r forelesning. Der vil det st\u00e5 n\u00e5r og hvor det blir ekstra forelesning, sier Klempe.", "Forberedt p\u00e5 reform", "Psykologistudiet er det studiet ved NTNU som har flest s\u00f8kere. Allerede i fjor s\u00f8kte store studentmasser til psykologi, med mye kaos og plassmangel. I \u00e5r har 960 studenter f\u00e5tt tilbud om plass, og Klempe antar at omkring 800 vil sl\u00e5 til. Det er en dobling i forhold til opprinnelig forventet.", "Han mener bestemt at instituttet er klart til \u00e5 ta imot studentene og gi dem den oppf\u00f8lgingen de har krav p\u00e5 etter Kvalitetsreformen.", "- I motsetning til mange andre fag, har vi v\u00e6rt veldig positive til reformen. Vi vil bruke studentene selv aktivt i seminargrupper og veiledning, sier han.", "Diskutere lukking", "Psykologi er et \u00e5pent fag, som alle kan komme inn p\u00e5. I Bergen og Oslo har de begynt \u00e5 adgangsbegrense faget. Klempe er ikke fremmed for at det samme kan skje i Trondheim, men det er en politisk sak som m\u00e5 avgj\u00f8res i departementet.", "- Psykologi er et av de mest anvendelige fagene. Det kan brukes som byggestein til en hel rekke andre fag. Derfor er det viktig at det er \u00e5pent for mange, sier han.", "Satser p\u00e5 sitteplass", "Dyrkoren fra Oslo kom ikke inn p\u00e5 psykologi ved Universitetet i Oslo. Derfor ble det NTNU.", "- Det virker som et spennende fag. Jeg har lyst til \u00e5 forst\u00e5 bedre hvordan mennesker tenker og hvorfor de handler som de gj\u00f8r, sier hun. I morgen skal hun komme en time f\u00f8r forelesning. Kanskje hun er s\u00e5 heldig \u00e5 f\u00e5 sitteplass."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "aeddb987b2bfc3b718ba540c94b22e953e743d26a722d8dac1ab727888867e74"}, {"field": "createtime", "value": "2017-05-02T03:23:46.000Z"}, {"field": "description", "value": "Lange k\u00f8er og full forvirring m\u00f8tte ferske psykologistudenter f\u00f8rste dag p\u00e5 NTNU. Ikke engang instituttet vet hvor de skal gj\u00f8re av alle studentene."}, {"field": "dominantimage", "value": "http://www.adressa.no/incoming/article1021147.ece5/ALTERNATES/w980-default/ver2%20Psykologistudenter01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b1272c0b39c9a6e4bcc2a8e2fdccc792fd70d816.jpg?598737f1"}, {"field": "dominantthumbnaildimensions", "value": "300x169"}, {"field": "heading", "value": "Kaos p\u00e5 psykologi - igjen -adressa.no"}, {"field": "id", "value": "b1272c0b39c9a6e4bcc2a8e2fdccc792fd70d816"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["psykologi", "utenfor auditoriet", "auditoriet", "forelesning", "holdt", "plass", "fag", "studenter"]}, {"field": "kw-entity", "value": ["kvalitetsreformen", "hroar klempe", "forelesningskatalogen", "universitetet", "psykologisk", "bergen og oslo", "u. ikke"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": "elise dyrkoren"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1021147.ece5/ALTERNATES/w980-default/ver2%20Psykologistudenter01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kaos p\u00e5 psykologi - igjen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article52048.ece"}, {"field": "pageclass", "value": ["article"]}, {"field": "publishtime", "value": "2003-08-14T06:14:33.000Z"}, {"field": "recs-articleid", "value": "2553182"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-08-14T06:14:33.000Z"}, {"field": "recs-rawtitle", "value": "Kaos p\u00e5 psykologi - igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Lange k\u00f8er og full forvirring m\u00f8tte ferske psykologistudenter f\u00f8rste dag p\u00e5 NTNU. Ikke engang instituttet vet hvor de skal gj\u00f8re av alle studentene."}, {"field": "thumbnail", "value": "http://content-thumbnail.cxpublic.com/content/thumbnail200x150/b1272c0b39c9a6e4bcc2a8e2fdccc792fd70d816.jpg?598737f1"}, {"field": "thumbnailfullheightdimensions", "value": "200x1344"}, {"field": "timestamp", "value": "2017-08-06T15:38:25.000Z"}, {"field": "title", "value": "Kaos p\u00e5 psykologi - igjen"}, {"field": "url", "value": "http://www.adressa.no/nyheter/trondheim/article52048.ece"}, {"field": "urlhash", "value": "b1272c0b39c9a6e4bcc2a8e2fdccc792fd70d816"}], "score": 0.8049283, "siteId": "9222270286501375973", "id": "b1272c0b39c9a6e4bcc2a8e2fdccc792fd70d816"}

