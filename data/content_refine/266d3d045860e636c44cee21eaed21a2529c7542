{"fields": [{"field": "modifiedtime", "type": "time", "value": "2012-04-23T17:34:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Situasjonen er kaotisk og frustrerende for de ansatte ved Aetats kontorer, som hver dag mottar over 100 henvendelser i forbindelse med omlegginga av attf\u00f8ringsytelser 1. januar. Saksbehandlere jobber overtid b\u00e5de kveld og helg for \u00e5 ta av for str\u00f8mmen av henvendelser fra fortvilte attf\u00f8ringsbrukere som ikke har f\u00e5tt utbetalt penger i januar.", "- Jeg frykter at situasjonen ikke vil forbedres med det f\u00f8rste, og at den heller blir verre, sier Ragnar Karlseth, som er hovedtillitsvalgt i Norsk Tjenestemannslag (NTL) i S\u00f8r-Tr\u00f8ndelag.", "Utfordrer politikerne", "I g\u00e5r m\u00f8ttes styret i NTL i S\u00f8r-Tr\u00f8ndelag for \u00e5 diskutere situasjonen. Sammen med Akademikerne og Flerfaglig Fellesorganisasjon (2fo) sender de et brev til Tr\u00f8ndelags-representantene p\u00e5 Stortinget for \u00e5 f\u00e5 svar p\u00e5 hvilke krav som egentlig stilles til en etat som nedbemannes samtidig som den f\u00e5r \u00f8kte arbeidsoppgaver.", "- Den nye ordninga er lite gjennomtenkt, sier Karlseth.", "Med de nye attf\u00f8ringsrutinene skulle det f\u00f8lge et nytt datasystem som skulle forenkle hverdagen til Aetats ansatte. Systemet kommer imidlertid ikke i bruk f\u00f8r 6. mars. I mellomtiden m\u00e5 saksbehandlerne derfor registrere alle attf\u00f8ringsvedtak manuelt, samtidig som de g\u00e5r p\u00e5 oppl\u00e6ringskurs i det nye systemet.", "Karlseth har installert f\u00f8rste del av det nye datasystemet p\u00e5 sitt Aetat-kontor p\u00e5 Orkanger, men det har vist seg at maskinparken er for gammel til at systemet kan benyttes.", "- Utstyret vi har n\u00e5 takler rett og slett ikke det nye datasystemet. Vi m\u00e5 oppgradere utstyret f\u00f8r vi kan ta det nye systemet i bruk, men det har vi ikke ressurser til, sier Karlseth", "Ansatte blir syke", "Fra 1. januar har Aetat f\u00e5tt ansvaret for ytelsene som tidligere var administrert av Trygdekontoret. Dette har medf\u00f8rt et enormt merarbeid for en etat som i \u00e5rene 1997 til 2001 opplevde en nedbemanning p\u00e5 cirka 44 prosent. Det er sp\u00e5dd ytterligere 7-8 prosent nedbemanning i \u00e5r.", "- Jeg er bekymra for de som jobber her. Det er ikke sykefrav\u00e6ret, men syken\u00e6rv\u00e6ret som er problemet for de ansatte. Mange st\u00e5r n\u00e5 s\u00e5 hardt p\u00e5 at de f\u00f8r eller siden vil m\u00f8te veggen, og da vil vi nok oppleve en del langtidssykefrav\u00e6r, sier Karlseth.", "Flere av de ansatte opplever \u00e5 bli truet av fortvilte brukere, og de mottar daglig kjeft. Karlseth understreker at de ansatte har stor forst\u00e5else for at brukerne blir irriterte over \u00e5 bli henvist til et regelverk n\u00e5r de klager p\u00e5 at de ikke har f\u00e5tt pengene sine.", "- Men det er ikke Aetats skyld at myndighetene har valgt \u00e5 overf\u00f8re ansvaret for attf\u00f8ringsytelsene til oss, sier den hovedtillitsvalgte. - For at vi skal klare \u00e5 gj\u00f8re denne jobben, trenger vi mer ressurser, mer folk og et enklere regelverk."]}, {"field": "category0", "value": "nyheter"}, {"field": "contenthash", "value": "44cee47b6069d0a67b436226ec594ffeb25a173f6cba1c6ea61f995f1e20859c"}, {"field": "createtime", "value": "2017-02-17T12:31:56.000Z"}, {"field": "description", "value": "Presset p\u00e5 Aetats lokalkontorer er enormt etter omlegginga av attf\u00f8ringsytelser 1. januar. - Ikke bare brukerne taper p\u00e5 denne omlegginga, ogs\u00e5 de ansatte blir tapere, sier hovedtillitsvalgt Ragnar Karlseth."}, {"field": "dominantimage", "value": "http://www.adressa.no/incoming/article1045418.ece5/ALTERNATES/w980-default/ver2%20aetaten8_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/266d3d045860e636c44cee21eaed21a2529c7542.jpg?593bbe6c"}, {"field": "dominantthumbnaildimensions", "value": "300x169"}, {"field": "heading", "value": "Aetats ansatte fortviler -adressa.no"}, {"field": "id", "value": "266d3d045860e636c44cee21eaed21a2529c7542"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["ansatte", "systemet", "ansatte fortviler"]}, {"field": "kw-entity", "value": ["norsk tjenestemannslag", "akademikerne og flerfaglig fellesorganisasjon", "aetat", "orkanger", "stortinget", "flerfaglig fellesorganisasjon", "trygdekontoret", "tr\u00f8ndelags"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": "ragnar karlseth"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1045418.ece5/ALTERNATES/w980-default/ver2%20aetaten8_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Aetats ansatte fortviler"}, {"field": "og-type", "value": "article"}, {"field": "og-url", "value": "http://www.adressa.no/nyheter/article161041.ece"}, {"field": "pageclass", "value": ["article"]}, {"field": "publishtime", "value": "2002-02-14T06:49:48.000Z"}, {"field": "recs-articleid", "value": "2750218"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-02-14T06:49:48.000Z"}, {"field": "recs-rawtitle", "value": "Aetats ansatte fortviler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Presset p\u00e5 Aetats lokalkontorer er enormt etter omlegginga av attf\u00f8ringsytelser 1. januar. - Ikke bare brukerne taper p\u00e5 denne omlegginga, ogs\u00e5 de ansatte blir tapere, sier hovedtillitsvalgt Ragnar Karlseth."}, {"field": "thumbnail", "value": "http://content-thumbnail.cxpublic.com/content/thumbnail200x150/266d3d045860e636c44cee21eaed21a2529c7542.jpg?593bbe6c"}, {"field": "thumbnailfullheightdimensions", "value": "200x830"}, {"field": "timestamp", "value": "2017-06-10T09:39:56.000Z"}, {"field": "title", "value": "Aetats ansatte fortviler"}, {"field": "url", "value": "http://www.adressa.no/nyheter/article161041.ece"}, {"field": "urlhash", "value": "266d3d045860e636c44cee21eaed21a2529c7542"}], "score": 1.092257, "siteId": "9222270286501375973", "id": "266d3d045860e636c44cee21eaed21a2529c7542"}

