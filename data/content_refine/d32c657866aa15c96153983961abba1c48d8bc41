{"fields": [{"field": "modifiedtime", "type": "time", "value": "2016-10-05T05:43:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["St. Olavs Hospital", "Helse Midt", "Nils Kvernmo", "Kreftforeningen", "Helse", "Kreft"]}, {"field": "author", "value": "hilde skjesol"}, {"field": "body", "value": ["Saken oppdateres.", "- Det er nesten s\u00e5 jeg lurer p\u00e5 om vi m\u00e5 hjem og sprette champagnen.", "Jannicke Spets myser mot h\u00f8stsola, smiler bredt og ser alt annet enn kreftsyk ut der hun st\u00e5r utenfor St. Olavs Hospital. Hun har nettopp v\u00e6rt til kontroll hos kreftlegen, og f\u00e5tt et svar som hun nesten ikke turte h\u00e5pe p\u00e5:", "Etter seks doser med en ny type immunterapi, viser pr\u00f8vene at kreftsvulstene er blitt mindre. Kreften som har herjet i kroppen i snart ett \u00e5rs tid, er mindre hissig. Samtidig er Spets i langt bedre form enn tidligere, matlysten er tilbake, hun har ikke merket noen bivirkninger s\u00e5 langt og hun har s\u00e5 sm\u00e5tt begynt \u00e5 jobbe igjen.", "- Siden jeg ble kreftsyk, har jeg levd fra dag til dag, og har ikke tenkt s\u00e5 mye fremover. N\u00e5 ser alt mye lysere ut. Dette gir meg et lite h\u00e5p om at jeg kan bli frisk igjen, sier tobarnsmoren fra Stj\u00f8rdal.", "I forrige uke vedtok Beslutningsforum for nye metoder at lungekreftsyke kan bli behandlet med immunterapi i det offentlige helsevesenet. Rundt 700 pasienter vil \u00e5rlig v\u00e6re aktuell for en slik behandling. Jannicke Spets kan v\u00e6re en av dem.", "Det synes hun er fantastisk. Men for henne ble ventetiden for lang. I v\u00e5r var Spets totalt nedkj\u00f8rt etter \u00e5tte t\u00f8ffe cellegiftkurer. Etter hver kur havnet hun p\u00e5 sofaen, sliten og i d\u00e5rlig form. Samtidig f\u00f8rte ikke behandlingen til at de klarte \u00e5 stanse kreften, sykdommen ble bare holdt i sjakk. Derfor hadde Spets store problemer med \u00e5 mobilisere for en ny runde med cellegift.", "LES OGS\u00c5: Det vanskeligste jeg har gjort, var \u00e5 fortelle barna mine at jeg var alvorlig syk", "Alternativet fant ektemannen Ren\u00e9 Spets p\u00e5 nett. Han s\u00f8kte seg frem til at immunterapi kunne v\u00e6re en l\u00f8sning for sin kreftsyke kone. Immunterapi omfatter flere typer kreftbehandling hvor kroppens immunforsvar stimuleres til \u00e5 drepe kreftcellene.", "- Hver gang jeg var til lege, spurte jeg om immunterapi kunne v\u00e6re noe for meg. Men jeg fikk ulike svar, sier Spets.", "Lege Stein Sundstr\u00f8m ved St. Olav s\u00e5 imidlertid dette som en mulighet, samtidig som han var fullstendig klar over at det ville p\u00e5f\u00f8re pasienten en h\u00f8y kostnad. Men da Spets varslet at dette var hun villig til \u00e5 betale for, henviste han henne til Aleris som kan tilby slik behandling.", "LES OGS\u00c5: Flere kreftpasienter betaler selv for behandling", "- Det er veldig morsomt at behandlingen ser ut til \u00e5 virke. Kreftsvulstene er g\u00e5tt tilbake, og vi ser bedring allerede etter seks behandlinger. Det betyr at hun m\u00e5 fortsette med denne behandlingen, sier Sundstr\u00f8m.", "Han er sv\u00e6rt begeistret over immunterapi som n\u00e5 er p\u00e5 full fart inn i behandlingen av kreftsyke.", "- Jeg har jobbet som kreftlege i snart 35 \u00e5r. Dette er det st\u00f8rste som har skjedd i denne tiden. Immunterapi er en revolusjon, mener Sundstr\u00f8m og forklarer det p\u00e5 denne m\u00e5ten:", "- Immunterapi manipulerer kroppens egne immunceller til \u00e5 kjenne igjen kreftcellene som fremmede, og bedrer muligheten til \u00e5 ta knekken p\u00e5 disse. Samtidig er immunterapi godt tolerert og har lite bivirkninger, til forskjell fra tradisjonell cellegift som virker p\u00e5 alle kroppens celler, og derfor gir bivirkninger, sier Sundstr\u00f8m.", "S\u00e5 langt har Spets hatt seks dagsturer for behandling ved private Aleris i Oslo. Dette har kostet henne 240 000 kroner bare i medisin, i tillegg kommer reiseutgifter.", "- Vi har tatt opp l\u00e5n, og s\u00e5 har jeg f\u00e5tt forskudd p\u00e5 arv til \u00e5 dekke dette. Det er mye penger, og p\u00e5 en m\u00e5te f\u00f8ler jeg at det er egoistisk \u00e5 bruke s\u00e5 mye p\u00e5 meg selv. Men det er dette halmstr\u00e5et jeg har. Denne behandlingen ga meg et h\u00e5p, og n\u00e5 tenker jeg at det er verdt det, sier Spets.", "Likevel synes b\u00e5de hun og ektemannen at det er en skremmende utvikling n\u00e5r pasienter med god r\u00e5d kan betale seg til en bedre helsetjeneste.", "- Det er synd hvis det blir slik at du m\u00e5 ha god \u00f8konomi eller en helseforsikring for \u00e5 f\u00e5 tilgang p\u00e5 ny medisin, sier Ren\u00e9 Spets.", "LES OGS\u00c5: Mari klipper seg kort for \u00e5 donere bort h\u00e5ret", "Jannicke Spets m\u00e5 betale for ytterligere noen runder med immunterapi, f\u00f8r hun forh\u00e5pentligvis kan f\u00e5 samme behandling gratis ved St. Olav. Hun f\u00f8ler en enorm lettelse over at hun endelig har funnet en kreftmedisin som kan se ut til \u00e5 v\u00e6re effektiv.", "- Jeg har levd i en boble siden jeg ble syk. Hver dag har jeg tenkt p\u00e5 at jeg er alvorlig syk. Livet har p\u00e5 en m\u00e5te st\u00e5tt p\u00e5 vent, sier hun.", "N\u00e5 sier hennes yngste s\u00f8nn p\u00e5 12 \u00e5r at hun ser s\u00e5 mye bedre ut, og at han tror mamma blir frisk igjen.", "- Jeg vet ikke, men det er veldig godt at han sier det, smiler hun.", "Rundt 50 pasienter med lungekreft ved St. Olav vil \u00e5rlig kunne bli behandlet med det nye immunterapilegemiddelet som n\u00e5 tas i bruk i Norge. Administrerende direkt\u00f8r Nils Kvernmo er glad p\u00e5 pasientenes vegne, men ser samtidig behovet for \u00e5 peke p\u00e5 de \u00f8konomiske konsekvensene.", "- V\u00e5rt m\u00e5l er \u00e5 gi v\u00e5re pasienter den beste behandlingen som er anbefalt internasjonalt, og det er bra at lungekreftpasienter n\u00e5 f\u00e5r den nye behandlingen. Men dette gir oss \u00f8konomiske utfordringer, sier Kvernmo.", "- Dette utgj\u00f8r for oss en veldig stor kostnads\u00f8kning, samtidig som vi ser at det sannsynligvis er flere av denne typen medisiner p\u00e5 vei inn som ogs\u00e5 vil bety \u00f8kte kostnader. Derfor har vi sendt et klart signal om at vi kan ikke fortsette \u00e5 ta slike kostnads\u00f8kninger gjennom omstilling. Vi m\u00e5 f\u00e5 \u00f8kte bevilgninger. N\u00e5r ambisjonene skal v\u00e6re s\u00e5 h\u00f8ye, m\u00e5 det diskuteres om ikke helse skal ha en st\u00f8rre andel av kaken som fordeles over statsbudsjettet, sier Kvernmo.", "Han p\u00e5peker at utgiftene til kreftmedisiner p\u00e5 ti \u00e5r har \u00f8kt fra 7 til 70 millioner kroner bare ved St. Olav. Pengene er blitt hentet inn ved omstilling og effektivisering ved sykehuset.", "- Det som er v\u00e5r bekymring er at det totale omstillingsbehovet ved sykehuset blir for stort og krevende n\u00e5r utgiftene til medisiner \u00f8ker, sier Kvernmo.", "LES OGS\u00c5: For f\u00e5 unge kvinner tar cellepr\u00f8ve", "Stig Sl\u00f8rdahl, administrerende direkt\u00f8r i Helse Midt-Norge, sitter selv i Beslutningsforum for nye metoder som n\u00e5 har sagt ja til \u00e5 innf\u00f8re immunterapi for lungekreftpasienter. Han er forn\u00f8yd med denne beslutningen, fordi medisinen kan gi \u00f8kt livskvalitet og lenger levetid for alvorlig syke kreftpasienter. Samtidig ser ogs\u00e5 han at nye medisiner og nye behandlingsmetoder krever t\u00f8ffe prioriteringer i helsetjenesten fremover.", "- Denne nye kreftmedisinen vil koste Helse Midt-Norge opp mot 30 millioner kroner i \u00e5ret. Dette m\u00e5 vi h\u00e5ndtere med \u00e5 ta ned kostnader p\u00e5 andre omr\u00e5der. Faren er da at vi dette kan g\u00e5 utover andre pasientgrupper. V\u00e5r utfordring fremover blir \u00e5 se helheten, og s\u00f8rge for at alle pasientgrupper blir ivaretatt, sier Sl\u00f8rdahl.", "Kreftforeningen er sv\u00e6rt glad for at lungekreftpasienter n\u00e5 kan ta i bruk immunterapi.", "- Det er store forventninger til bruk av immunterapi, kanskje spesielt for lungekreftpasienter. Dette er en kreftform hvor det er lav overlevelse, og derfor er det s\u00e5 viktig at denne gruppen f\u00e5r bedre behandlingsmetoder, sier Ole Alexander Opdalshei, assisterende generalsektret\u00e6r i Kreftforeningen.", "LES OGS\u00c5: Det er ikke artig \u00e5 be om hjelp til \u00e5 vaske doen", "Immunterapi er allerede i bruk til behandling av f\u00f8flekk-kreft, og her ser en at enkelte pasienter f\u00e5r en langtidseffekt av medisinen. Derfor ser en med glede p\u00e5 at immunterapi i behandlingen av flere kreftformer.", "- Det \u00e5 f\u00e5 ta i bruk immunterapi er viktig for de pasientene det gjelder, men det er ogs\u00e5 viktig for forskning og utvikling innenfor kreftomr\u00e5det, sier Opdalshei."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1658cd357741a6a06a324a5ed32f383995b34d730d0aa52d23b5bac297fa7e5f"}, {"field": "createtime", "value": "2017-05-01T18:03:54.000Z"}, {"field": "description", "value": "Da hun ikke orket tanken p\u00e5 mer cellegift, tok kreftsyke Jannicke Spets (40) opp l\u00e5n for \u00e5 betale for en ny type kreftmedisin."}, {"field": "dominantimage", "value": "http://www.adressa.no/pluss/nyheter/article13596906.ece/mtagxt/ALTERNATES/w980-default/RS_03102016_JannickeSpets-5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d32c657866aa15c96153983961abba1c48d8bc41.jpg?59886595"}, {"field": "dominantthumbnaildimensions", "value": "300x169"}, {"field": "heading", "value": ["Jannicke betaler for egen kreftmedisin -adressa.no", "Lang ventetid", "- En revolusjon", "Seks Osloturer", "Tror mamma blir frisk", "50 pasienter", "Alle pasientgrupper", "Store forventninger"]}, {"field": "id", "value": "d32c657866aa15c96153983961abba1c48d8bc41"}, {"field": "keyword", "value": ["St. Olavs Hospital", "Helse Midt", "Nils Kvernmo", "Kreftforeningen", "Helse", "Kreft"]}, {"field": "keywords", "value": "St. Olavs Hospital,Helse Midt,Nils Kvernmo,Kreftforeningen,Helse,Kreft"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-company", "value": "aleris"}, {"field": "kw-concept", "value": ["immunterapi", "alvorlig syk", "behandlet", "pasienter"]}, {"field": "kw-entity", "value": ["jannicke spets", "olavs hospital", "helse midt-norge", "mari", "st. olav", "kreftforeningen", "beslutningsforum", "st. olavs hospital", "spets"]}, {"field": "kw-location", "value": ["oslo", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["ren\u00e9 spets", "stein sundstr\u00f8m", "ole alexander opdalshei", "stig sl\u00f8rdahl", "nils kvernmo"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13596906.ece/mtagxt/ALTERNATES/w980-default/RS_03102016_JannickeSpets-5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jannicke betaler for egen kreftmedisin"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/10/05/Jannicke-betaler-for-egen-kreftmedisin-13596909.ece"}, {"field": "pageclass", "value": ["article"]}, {"field": "publishtime", "value": "2016-10-05T05:43:07.000Z"}, {"field": "recs-articleid", "value": "13596909"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-10-05T05:43:07.000Z"}, {"field": "recs-rawtitle", "value": "Jannicke betaler for egen kreftmedisin -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Da hun ikke orket tanken p\u00e5 mer cellegift, tok kreftsyke Jannicke Spets (40) opp l\u00e5n for \u00e5 betale for en ny type kreftmedisin."}, {"field": "thumbnail", "value": "http://content-thumbnail.cxpublic.com/content/thumbnail200x150/d32c657866aa15c96153983961abba1c48d8bc41.jpg?59886595"}, {"field": "thumbnailfullheightdimensions", "value": "200x2229"}, {"field": "timestamp", "value": "2017-08-07T13:05:25.000Z"}, {"field": "title", "value": "Jannicke betaler for egen kreftmedisin"}, {"field": "url", "value": "http://www.adressa.no/pluss/nyheter/2016/10/05/Jannicke-betaler-for-egen-kreftmedisin-13596909.ece"}, {"field": "urlhash", "value": "d32c657866aa15c96153983961abba1c48d8bc41"}], "score": 0.6910479, "siteId": "9222270286501375973", "id": "d32c657866aa15c96153983961abba1c48d8bc41"}

