{"fields": [{"field": "modifiedtime", "type": "time", "value": "2014-01-22T07:25:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Vi har godt av provokat\u00f8rer som r\u00f8sker opp i inngrodde holdninger, fordommer og vedtatte sannheter. Hans Rotmo har v\u00e6rt en slik nyttig og n\u00f8dvendig provokat\u00f8r helt siden starten p\u00e5 V\u00f8mm\u00f8l-tiden i 1970-\u00e5rene. Men n\u00e5 fremst\u00e5r han stadig mer som en knortekjepp av en sint gammel mann, med holdninger s\u00e5 innfule at du ikke vet om du skal ta dem p\u00e5 alvor.", "Jeg velger likevel \u00e5 tro at han mener alvor med sin siste musikale eksplosjon, slik den lyder p\u00e5 den digitale samlingen \u00abEurotrua\u00bb han lanserer i disse dager. Mest er det et rasende utbrudd i seks akter om og mot EU, \u00aben overtroisk utopi som vil ende med katastrofe\u00bb, if\u00f8lge Rotmo. Hans svartmaling av den kriserammede unionen er ikke mer enn vi er vant til fra dypt nasjonalistisk og antikapitalistisk hold. I denne dystopien, skrekkvisjonen, av Europa, har han ogs\u00e5 en l\u00e5t som han kaller \u00abSvarte telt\u00bb. Den har umiddelbart vakt sterke reaksjoner.", "De svarte teltene er ikke til \u00e5 bo i, men henspeiler p\u00e5 kvinner som kler seg i det som er tradisjonell klesdrakt i den kulturen de kommer fra. Det hadde v\u00e6rt greit om folk med rare kl\u00e6r bare kommer hit som gjester. Men n\u00e5r de kommer hit for \u00e5 bo her, da f\u00e5r de v\u00e6rs\u00e5god tilpasse seg v\u00e5re skikker, mener Rotmo. Underfort\u00e5tt \u2013 de m\u00e5 kle seg og oppf\u00f8re seg som oss andre. Det er asyls\u00f8kerne han tar, igjen. Og han tar dem med ord og uttrykk vi skal helt tilbake til nazitiden for \u00e5 finne i omtalen av mennesker.", "Selv ikke de aller snilleste multikulturalistene vil v\u00e6re uenig i at innvandrere til en viss grad m\u00e5 tilpasse seg det samfunnet de kommer til. Kravet om tilpasning er ikke kontroversielt, s\u00e5 lenger det ikke ogs\u00e5 skal bety assimilering eller utsletting av de kulturelle s\u00e6rtrekkene man har med seg hjemmefra. Det er ordbruken til Rotmo som provoserer.", "P\u00e5 samme melodi som V\u00f8mm\u00f8l-klassikeren \u00abD\u00e6ven han ta\u00bb fra 1973, synger han i \u00e5r om \u00abSvarte telt\u00bb:", "\u00abAsyls\u00f8keran kryr som lopp og lus/ og bur i forsamlingshus/ der de va dans musikk og ville fan/ e det b\u00f8nnestund fem gong fer dan.\u00bb", "N\u00e6rmere grensen for hva som kan g\u00e5 for rasisme, kan man knapt bevege seg. \u00c5 sidestille mennesker med parasitter var noe nazistene var spesialister p\u00e5. Dehumanisering er \u00e5 redusere menneskers verdi, og det er nettopp det Rotmo gj\u00f8r i denne teksten.", "I et intervju her i avisen i g\u00e5r, ga Rotmo uttrykk for at han mener integrering er umulig, fordi kulturavstanden mellom et norsk bygdesamfunn og de som kler seg i \u00absvarte telt\u00bb er for stor i utgangspunktet. Han mener han st\u00e5r trygt plassert i folkedypet med sin skepsis til folk fra fremmede kulturer som sl\u00e5r seg ned p\u00e5 den norske landsbygda. Det er en forn\u00e6rmelse mot folk flest. Flere unders\u00f8kelser tyder p\u00e5 at flertallet i folket gradvis blir mer positivt innstilt til innvandring av folk fra fremmede kulturer.", "Han sier at politikere og media er feige og servile i debatten om det som skjer i Europa, og sier at debatten forsures av at folk omtales som rasist eller landsforr\u00e6der hvis de har syn som det han st\u00e5r for. Slike uttalelser er eksempel p\u00e5 en ny slags hersketeknikk, der man sl\u00e5r tilbake p\u00e5 meningsmotstandere og slik kommer dem i forkj\u00f8pet. I v\u00e5rt land kan du si mye innenfor ytringsfrihetens rammer, men den har ogs\u00e5 sine grenser mot lover som forbyr diskriminerende utsagn. Rotmo er n\u00e6r den grensen med den nye sangen sin.", "Han p\u00e5beroper seg alts\u00e5 \u00e5 v\u00e6re folkelig. Han sier alts\u00e5 det mange midt i folkedypet mener. Det sier mange n\u00e5r de beveger seg ut mot grensene for hva som er akseptabelt. De uttrykkene han bruker i denne sangen, finner du knapt andre steder enn i de dunklere, fremmedfiendtlige kroker p\u00e5 nettet.", "\u00abDe' e itj'n\u00e5 som kj\u00e6m t\u00e5 s\u00e6 sj\u00f8l\u00bb, sang Hans Rotmo og V\u00f8mm\u00f8l den gangen de var p\u00e5 h\u00f8yden. Nedsettende omtaler av andre mennesker, mange av dem p\u00e5 flukt fra krig og elendighet, kommer heller ikke av seg selv. De henger som regel sammen med et st\u00f8rre system av meninger i samme sjanger.", "D\u00e6ven han ta, Hans Rotmo. Det m\u00f8rkner i V\u00f8mm\u00f8ldalen."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|siriwo"}, {"field": "contenthash", "value": "3d71c782e9c76783753228bb0dcab0ae1ed03580ed2c3f5d458b92afa26b59a5"}, {"field": "createtime", "value": "2017-01-26T19:07:42.000Z"}, {"field": "description", "value": "Den som lever i et svart telt, har lett for \u00e5 se svart p\u00e5 resten av verden."}, {"field": "dominantimage", "value": "http://www.adressa.no/meninger/kommentarer/siriwo/article8996131.ece/ALTERNATES/w980-default/bilde_jjpg145.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6d285b58f6572e0cb3fc7a87dc3e6c7fc082f31b.jpg?592d9171"}, {"field": "dominantthumbnaildimensions", "value": "300x169"}, {"field": "heading", "value": "Rotmo i solnedgang -adressa.no"}, {"field": "id", "value": "6d285b58f6572e0cb3fc7a87dc3e6c7fc082f31b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger", "siriwo"]}, {"field": "kw-classification", "value": "religion-and-spirituality"}, {"field": "kw-concept", "value": ["mennesker", "kle", "grensen", "kulturer", "svarte telt", "svarte", "telt"]}, {"field": "kw-entity", "value": ["hans rotmo", "v\u00f8mm\u00f8l", "v\u00f8mm\u00f8ldalen", "hans rotmo og v\u00f8mm\u00f8l", "d\u00e6ven", "svarte", "eurotrua"]}, {"field": "kw-location", "value": "europa"}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "og-image", "value": "http://www.adressa.no/meninger/kommentarer/siriwo/article8996131.ece/ALTERNATES/w980-default/bilde_jjpg145.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rotmo i solnedgang"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/siriwo/article8993127.ece"}, {"field": "pageclass", "value": ["article"]}, {"field": "publishtime", "value": "2014-01-22T04:00:00.000Z"}, {"field": "recs-articleid", "value": "8993127"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|siriwo"}, {"field": "recs-publishtime", "value": "2014-01-22T04:00:00.000Z"}, {"field": "recs-rawtitle", "value": "Rotmo i solnedgang -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "teaser", "value": "Den som lever i et svart telt, har lett for \u00e5 se svart p\u00e5 resten av verden."}, {"field": "thumbnail", "value": "http://content-thumbnail.cxpublic.com/content/thumbnail200x150/6d285b58f6572e0cb3fc7a87dc3e6c7fc082f31b.jpg?592d9171"}, {"field": "thumbnailfullheightdimensions", "value": "200x1443"}, {"field": "timestamp", "value": "2017-05-30T15:36:17.000Z"}, {"field": "title", "value": "Rotmo i solnedgang"}, {"field": "url", "value": "http://www.adressa.no/meninger/kommentarer/siriwo/article8993127.ece"}, {"field": "urlhash", "value": "6d285b58f6572e0cb3fc7a87dc3e6c7fc082f31b"}], "score": 0.80245095, "siteId": "9222270286501375973", "id": "6d285b58f6572e0cb3fc7a87dc3e6c7fc082f31b"}

