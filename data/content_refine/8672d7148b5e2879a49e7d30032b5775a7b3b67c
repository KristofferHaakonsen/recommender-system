{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "finner vi den nye tid, fortroppen for en omfattende veikant-revolusjon som skal p\u00e5g\u00e5 i de neste ti-tjue \u00e5rene. Ved det nye gangfeltet p\u00e5 Hammersveien er det satt opp i alt seks trafikkskilt med den nye mannen. Som ikke lenger er noen mann.", "Den energiske fotgjengeren i dressjakke og hatt er skiftet ut med et robotlignende vesen uten hender og f\u00f8tter. Hodet er blitt til en kule. Den nye forskriften fra Vegdirektoratet har s\u00e5 sm\u00e5tt begynt \u00e5 gj\u00f8re seg gjeldende. Hele trafikkskiltfloraen er revidert. B\u00e5de fotgjengeren, veiarbeideren med sixpencelue og skolebarna med musefletter og kortbukse skal bort.", "Ville veier liker det ikke. Hva er poenget med \u00e5 forandre for forandringens skyld, undrer vi og henter Volvoen ut av vinterdvalen. I solidaritet med skiltfotgjengermannen som n\u00e5 sakte, men vegdirektoratsikkert skal utryddes, har jeg if\u00f8rt meg dressjakke og hatt.", "Som vanlig drar vi ut p\u00e5 et korstog som er h\u00e5pl\u00f8st p\u00e5 etterskudd. Riktig nok er vi denne gangen til stede mens forandringen begynner \u00e5 skje, gangfeltet i B\u00f8rsa er trolig det aller f\u00f8rste i S\u00f8r-Tr\u00f8ndelag med nytt skilt, men skiltforskriften er ugjenkallelig vedtatt.", "Det skj\u00f8nner vi n\u00e5r vi sl\u00e5r opp i Lovdata. Med sine 15 kapitler og 47 paragrafer f\u00e5r forskriften en nesten bibelsk tyngde. Som om ikke det var nok, det finnes ogs\u00e5 noe som heter \u00abForskrift om endring i forskrifter som f\u00f8lge av ny skiltforskrift\u00bb. Nei, her kommer vi nok ingen vei.", "etter f\u00f8rst \u00e5 ha studert de nye skiltene. Vi ser at den nye veiarbeideren mangler den prolet\u00e6re sixpencen og i tillegg har mistet b\u00e5de hender og f\u00f8tter. Ikke rart han holder spaden litt rart. Men arbeidet kan da ikke bli s\u00e6rlig effektivt med loddrett spadeblad?", "Dette m\u00e5 sjekkes. Det begynner \u00e5 bli noen \u00e5r siden min korte karriere som gr\u00f8ftegraver. Kan det ha blitt innf\u00f8rt nye metoder i faget? \u00d8verst i Prinsens gate treffer vi et arbeidslag fra Grunnarbeid AS som jobber med brostein og fortau. Gjengen har ikke h\u00f8rt om de nye skiltene, men blir gjerne med p\u00e5 en spadedemonstrasjon.", "Sven Tore Jensvold gyver l\u00f8s p\u00e5 grushaugen, kanskje ikke like elegant som mannen p\u00e5 skiltet, men med betydelig st\u00f8rre energi. Var det ikke det vi trodde, han holder spaden vannrett! Lettet konstaterer vi at alt er ved det gamle i gravefaget og f\u00f8ler oss dermed rustet til \u00e5 ta tyren ved hornene.", "og blir satt over til sjefingeni\u00f8r Erik B. Hagen.", "- Hvorfor gj\u00f8r dere dette, Hagen?", "- Dagens skiltpark er fra 1967. Det er kanskje p\u00e5 tide \u00e5 bytte ut Humphrey Bogart n\u00e5. Vi m\u00e5 ta hensyn til internasjonale overenskomster og vi har merket oss Likestillingsombudets kritikk av mannsdominerte skilt.", "- Derfor m\u00e5 mannen med hatt bort?", "- Kj\u00f8nnsn\u00f8ytrale skilt har ikke v\u00e6rt hovedpoenget. Det viktigste er \u00e5 gj\u00f8re dem enklere og tydeligere slik at de lettere blir oppfattet i dagens trafikkbilde.", "- \u00c6rlig talt, er det virkelig noen som ikke oppfatter dagens fotgjengerskilt?", "- Kanskje ikke, men andre skilt kan v\u00e6re vanskeligere, og hvis vi forandrer noen, m\u00e5 vi ha en viss helhet.", "- Er du forberedt p\u00e5 at de nye skiltene blir m\u00f8tt med kritikk?", "- Ja, vi har skj\u00f8nt at enkelte ser p\u00e5 mannen med hatt som et ikon fra femtitallet. Jeg har ikke noe imot ham, men holder fast ved at det er n\u00f8dvendig med en modernisering.", "- Men skiltet med damplokomotiv har dere ikke modernisert?", "- Nei, det viste seg vanskelig \u00e5 lage et forst\u00e5elig symbol med dagens tog. Jeg synes i grunnen det er fint at vi beholder damplokomotivet. Vi sitter jo ikke her og endrer for endringens skyld, heller.", "- Nei vel... Men det koster noen hundre millioner?", "- Det er feil \u00e5 fremstille dette som sl\u00f8sing. Utskiftingen vil skje gradvis etter hvert som dagens skilt blir utslitt og skulle v\u00e6rt byttet uansett, sier Hagen.", "Jeg takker h\u00f8flig for samtalen. Nevnte han ikke Humphrey Bogart? Jeg kikker i bakspeilet og trekker forn\u00f8yd hatten ned i pannen.", "det med spaden, sp\u00f8r fotografen bebreidende og f\u00e5r meg ned p\u00e5 jorda igjen.", "- Jeg hadde ikke hjerte til det, mumler jeg. Han slapp kanskje litt billig.", "D\u00e5rlig forberedt som jeg var, unnlot jeg ogs\u00e5 \u00e5 stille noen mer filosofiske sp\u00f8rsm\u00e5l: Hva gj\u00f8r det med oss \u00e5 m\u00e5tte se p\u00e5 tusenvis av skilt der menneskene er fremstilt som avstumpede roboter? Hvorfor kan ikke et helmodernisert samfunn unne seg et og annet symbol som er g\u00e5tt ut p\u00e5 dato? Kanskje kan en mann med hatt og en jente med musefletter v\u00e6re av verdi? Det faller liksom ikke naturlig \u00e5 sp\u00f8rre sjefingeni\u00f8rbyr\u00e5krater om slikt.", "Mens vi likevel er i kvartalet, stikker vi innom Statens hus der Statens vegvesen holder til. De som skal gjennomf\u00f8re skiltrevolusjonen er sikkert her. Det viser seg at overingeni\u00f8r Svein Ivar Lykke er v\u00e5r mann. Han virker s\u00e5 jovial at jeg t\u00f8r gj\u00f8re oppmerksom p\u00e5 fadesen med spaden.", "Han tar det ikke tungt.", "- Jas\u00e5, dere har snakket med Erik B. Han er guruen v\u00e5r, sier Lykke og l\u00e6rer oss sjargonguttrykket for veiarbeiderskiltet.", "- Sleng opp en \u00abselbygg\u00bb, pleier vi \u00e5 si n\u00e5r dette skiltet skal monteres.", "At b\u00e5de \u00abHumphrey\u00bb og \u00abselbyggen\u00bb n\u00e5 forsvinner, g\u00e5r ikke s\u00e6rlig inn p\u00e5 Lykke. Han er forbausende pragmatisk, til tross for nesten f\u00f8rti \u00e5r i etaten. Men det er kanskje det man m\u00e5 v\u00e6re for \u00e5 jobbe i Vegvesenet?", "Lykke anbefaler oss \u00e5 dra til Mesta, selskapet som er skilt ut av Vegvesenet for \u00e5 konkurrere om veioppdrag.", "Mesta holder til p\u00e5 Heggstadmyra, der de har maskiner og utstyr - og store reoler med trafikkskilt. Vi g\u00e5r langs hyllene sammen med Jan Athammer og studerer p\u00e5 n\u00e6rt hold tegningene p\u00e5 skiltene som snart blir historie.", "at de forsvinner. De er jo kultur. Jeg ser ikke helt hensikten, sier Athammer, uten \u00e5 se seg nerv\u00f8st over skulderen. Om han banner i kirka og n\u00e5 risikerer \u00e5 m\u00e5tte ta alle drittjobbene i fremtiden, vet ikke vi, men det aner oss at det er h\u00f8yt under taket i Mesta.", "Snart dukker H\u00e5vard Krokstad opp. Det er han som har ansvaret for \u00e5 sette opp skilt langs veiene og det er han som forteller at de faktisk har satt opp noen av den nye typen allerede. De f\u00f8rste kom i B\u00f8rsa, nylig har ogs\u00e5 gammelveien ved Sluppen bru f\u00e5tt \u00abrobotfotgjenger\u00bb.", "N\u00e5 drar vi til B\u00f8rsa, parkerer Volvoen i veigr\u00f8fta og tar fram utl\u00e5nte skilt av gammelsorten, slik at fotgjengerne som kommer forbi kan sammenligne. Aller f\u00f8rst dukker H\u00e5kon Ruud opp. Han bor i huset rett ved og er mest opptatt av at veien m\u00e5 f\u00e5 nedsatt hastighet n\u00e5 som den har f\u00e5tt fotgjengerfelt.", "- Skiltet? Det er greit nok det, men tegningen var litt rar, er det meningen at figuren skal v\u00e6re et barn?", "N\u00e5 kommer to ekte fotgjengere g\u00e5ende. Marte Gravdal (17) og Halvard Hovtun (16) er p\u00e5 vei hjem fra skolen og er ikke i tvil om hva de mener.", "Det er kult med de detaljerte tegningene, sier Marte.", "- Nyskiltene er helt ravg\u00e6li, jeg er skikkelig fan av de gamle. Det m\u00e5 v\u00e6re litt stil og sjarm, de nye skiltene er direkte intetsigende. At de skal vises bedre p\u00e5 avstand, er jo bare tull, sl\u00e5r Halvard fast. De to er s\u00e6rlig begeistret for det gamle skiltet med skolebarn.", "For balansens skyld nevner vi at Torill Kristiansen som like etter kommer forbi med barnevogn, synes det nye skiltet er finest, uten at det virker som om hun er s\u00e6rlig opptatt av problemstillingen.", "Er det bare et sp\u00f8rsm\u00e5l om smak og behag, undrer vi i bilen p\u00e5 vei tilbake. Noen ser tydeligvis p\u00e5 skiltene bare som informasjon, mens andre ser p\u00e5 dem som en del av hverdagens omgivelser og blir f\u00f8lelsesmessig engasjert. Vi bestemmer oss for \u00e5 spore opp noen som har design som fag.", "Etter litt korridorvandring i Sentralbygget p\u00e5 Gl\u00f8shaugen, havner vi p\u00e5 Institutt for byggekunst, form og farge og huker tak i f\u00f8rsteamanuensis Jostein Kirkerud. Vi viser ham gamle og nye skilt.", "ser jeg. Pynten p\u00e5 kaka er borte, sikkert for \u00e5 f\u00e5 til bedre leselighet. Men jeg synes det er kl\u00f8nete gjort, de har ikke jobbet nok med de nye symbolene. N\u00e5 blir enkelte av dem komiske. De har fjernet dynamikken uten \u00e5 sette inn noe bedre. Tydeligere er de heller ikke blitt, sier Kirkerud og legger til at gode skilt ikke bare skal gi informasjon, men ogs\u00e5 v\u00e6re fine \u00e5 se p\u00e5.", "Jeg nevner at ungdommene vi snakket med var sv\u00e6rt klare p\u00e5 hvilke skilt de synes er finest.", "- Det handler gjerne om behovet for trygghet. Det velkjente er trygt og godt, sier Kirkerud.", "og grunner p\u00e5 Kirkeruds utsagn om trygghet. Vi f\u00f8ler oss litt truffet. Er det mangel p\u00e5 trygghet som driver oss, som f\u00e5r oss til \u00e5 klamre oss til mannen med hatt? Ja, kanskje. I et foranderlig samfunn er det sikkert bruk for noen trygge holdepunkter. Men samtidig g\u00e5r det an \u00e5 snu det p\u00e5 hodet og si at det nettopp er mangel p\u00e5 trygghet som f\u00f8rer til en ukritisk jakt p\u00e5 stadig nye l\u00f8sninger som ikke alltid er bedre enn de gamle.", "Uansett hvor mye vi protesterer, \u00abBogart\u00bb og \u00abselbyggen\u00bb er snart historie. Kanskje skal vi like godt juble? Om tjuefem \u00e5r, n\u00e5r Ville veier-teamet kj\u00f8rer rundt med rullator i bagasjerommet, vil et skilt fra f\u00f8r forskriften av 2005 v\u00e6re selve dr\u00f8mmefunnet. Takk til Erik B. og Vegdirektoratet."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "4f0ca09aa6ae2ea7686ab6e398af673eaa82b8685da87af37eba93ace0e0a112"}, {"field": "createtime", "value": "2012-08-02T20:40:04.184Z"}, {"field": "description", "value": "Menn med hatt og caps er ikke lenger gangbart. N\u00e5 skal det v\u00e6re kulehodemennesker som g\u00e5r uten f\u00f8tter."}, {"field": "dominantimage", "value": "http://www.adressa.no/incoming/article1156634.ece5/ALTERNATES/w980-default/TRAFIKKSKILT%20B%C3%98RSA5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8672d7148b5e2879a49e7d30032b5775a7b3b67c.jpg?589f1e7e"}, {"field": "dominantthumbnaildimensions", "value": "300x169"}, {"field": "heading", "value": ["Bogart og selbyggen skal vekk -adressa.no", "P\u00e5 en sidevei i B\u00f8rsa", "La det v\u00e6re sagt med en gang,", "Likevel legger vi i vei,", "Jeg ringer Vegdirektoratet", "- Hvorfor tok du ikke opp", "- Huff da, sier Lykke og humrer.", "- Det er egentlig synd", "- Det gamle er mye artigere.", "- De har skrellet vekk romantikken,", "Vi forlater kunnskapens h\u00f8yborg"]}, {"field": "id", "value": "8672d7148b5e2879a49e7d30032b5775a7b3b67c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-company", "value": ["grunnarbeid as", "mesta"]}, {"field": "kw-concept", "value": ["holder spaden", "skilt", "mann"]}, {"field": "kw-entity", "value": ["prinsens", "lovdata", "forskrift", "volvoen", "humphrey bogart", "likestillingsombudets", "erik b. han", "institutt", "vegvesenet", "vegdirektoratet", "erik b. og vegdirektoratet", "hammersveien", "heggstadmyra", "sentralbygget", "gl\u00f8shaugen", "sluppen", "b\u00f8rsa", "statens"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["svein ivar lykke", "torill kristiansen", "sven tore jensvold", "h\u00e5vard krokstad", "marte gravdal", "h\u00e5kon ruud", "erik b. hagen", "jan athammer", "jostein kirkerud", "halvard hovtun"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1156634.ece5/ALTERNATES/w980-default/TRAFIKKSKILT%20B%C3%98RSA5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bogart og selbyggen skal vekk"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article613158.ece"}, {"field": "pageclass", "value": null}, {"field": "publishtime", "value": "2006-02-03T10:21:00.000Z"}, {"field": "recs-articleid", "value": "1263879"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2006-02-03T10:21:00.000Z"}, {"field": "recs-rawtitle", "value": "Bogart og selbyggen skal vekk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Menn med hatt og caps er ikke lenger gangbart. N\u00e5 skal det v\u00e6re kulehodemennesker som g\u00e5r uten f\u00f8tter."}, {"field": "thumbnail", "value": "http://content-thumbnail.cxpublic.com/content/thumbnail200x150/8672d7148b5e2879a49e7d30032b5775a7b3b67c.jpg?589f1e7e"}, {"field": "thumbnailfullheightdimensions", "value": "200x4722"}, {"field": "timestamp", "value": "2017-02-11T14:23:58.000Z"}, {"field": "title", "value": "Bogart og selbyggen skal vekk"}, {"field": "url", "value": "http://www.adressa.no/tema/villeveier/article613158.ece"}, {"field": "urlhash", "value": "8672d7148b5e2879a49e7d30032b5775a7b3b67c"}], "score": 0.7110045, "siteId": "9222270286501375973", "id": "8672d7148b5e2879a49e7d30032b5775a7b3b67c"}

