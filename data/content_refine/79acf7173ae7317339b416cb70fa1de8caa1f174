{"fields": [{"field": "modifiedtime", "type": "time", "value": "2015-01-02T13:17:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torgeir eikeland/ f\u00e6drelandsvennen"}, {"field": "body", "value": ["Saken oppdateres.", "\u2013 J\u00e6vla idiot, smiler Ingrid Kristine Hasund.", "\u2013 Det tror jeg er skjellsord som enn\u00e5 virker i de fleste sammenhenger, sier spr\u00e5kforskeren.", "Hun sitter i personalkantina p\u00e5 Universitetet i Agder i Kristiansand og snakker lavt. Den siste halvtimen har hun fyrt av den ene forn\u00e6rmelsen kraftigere enn den andre. Et intervju om skjellsord m\u00e5 selvsagt inneholde eksempler.", "SPR\u00c5KSERIEN DEL 1: Krig og kriser skaper nyord", "SPR\u00c5KSERIEN DEL 2: Spr\u00e5kperler fra glemmeboken", "Hva er forskjellen p\u00e5 skjellsord f\u00f8r og n\u00e5, var utgangspunktet for samtalen. Etter \u00e5 ha skrevet en artikkel i Store norske leksikon om banning, og etter \u00e5 ha gitt ut opptil flere b\u00f8ker om emnet, har Hasund litt \u00e5 fortelle. I \u00e5r har hun ogs\u00e5 v\u00e6rt medforfatter av artikkelen \u00abYour mum!: Teenagers' swearing by mother in English, Spanish and Norwegian\u00bb, som er publisert i International Journal of Corpus Linguistics.", "\u2013 Mammamotivet har kommet for fullt de siste \u00e5rene, men det er ikke noe nytt. I tidligere tider har man brukt ord som \u00abhores\u00f8nn\u00bb, \u00abskj\u00f8keson\u00bb og \u00abtjuvsunge\u00bb, sier Hasund.", "Det er de siste to ti\u00e5rene det igjen er blitt vanlig \u00e5 forn\u00e6rme hverandre ved \u00e5 krenke vedkommendes mor, og da spesielt blant ungdom. Ordet dukker f\u00f8rst opp i multietniske milj\u00f8er, og i norsk forskningsmateriale ser man det fra midten av 1990-tallet og fremover. Da begynner ord som \u00abmorraknuller\u00bb, \u00abmorrapuler\u00bb og kort og godt \u00abmorra di\u00bb \u00e5 bli brukt av ungdom.", "\u2013 Man tenker lett at ordbruken er blitt s\u00e5 mye verre enn f\u00f8r, men det har den ikke n\u00f8dvendigvis. G\u00e5r vi noen hundre \u00e5r tilbake var det sv\u00e6rt vanlig \u00e5 forn\u00e6rme moren til den man skjelte ut, sier Hasund, og siterer fra en samtale som skal ha funnet sted i Setesdal i 1541:", "\u00abMor di er ei merr\u00bb", "\u00abGud forbanne far din\u00bb.", "\u00abDrikk dette staupet med meg!\u00bb", "\u00abM\u00e5tte faen drikke med deg!\u00bb", "\u00abIkkje skal faen drikke, da drikk eg heller sj\u00f8lv!\u00bb", "\u00abFar faen i vald, din usling, din Guds forbanna usling. Mor di er ei merr, og du ein merreson, ein horeunge, horeunge to gonger!\u00bb", "\u2013 Dette er fra en samling drapsbrev i Diplomatorium Norvegicum, og det betyr alts\u00e5 at denne krangelen endte med drap, sier Hasund.", "Om det ikke n\u00f8dvendigvis var selve skjellsordene som f\u00f8rte til drapet, er det noks\u00e5 sikkert at denne typen eder og besvergelser ble tatt langt mer alvorlig dengang enn n\u00e5.", "\u2013 F\u00f8r trodde man langt mer p\u00e5 ordenes magiske kraft, og vi ser ogs\u00e5 at de religi\u00f8se forbannelsene kommer i hele setninger i stedet for de mer forkortede variantene vi kjenner i dag, sier Hasund.", "Da som n\u00e5 spilte det religi\u00f8se en rolle innen banning og utskjelling.", "\u2013 Og det gikk ofte p\u00e5 underlivet, b\u00e5de det forplantningsmessige og det som har med avf\u00f8ring \u00e5 gj\u00f8re. Dessuten kunne man alts\u00e5 spille p\u00e5 \u00e6rbarhet hos for eksempel mor, sier Hasund.", "Og ordenes kraft skal alts\u00e5 ha v\u00e6rt en del sterkere enn n\u00e5:", "\u2013 I en lovsamling fra 1630-tallets Uppsala g\u00e5r det fram at man kunne bli b\u00f8telagt for \u00e5 kalle noen en tjuv. N\u00e5 for tida tar vi mange ord langt mindre bokstavelig enn man tidligere gjorde, sier spr\u00e5kforskeren.", "\u2013 Men dette kan v\u00e6re forskjellig fra milj\u00f8 til milj\u00f8. Det er p\u00e5vist at pakistanske gutter oppfatter et ord som \u00abmoraknuller\u00bb langt mer truende enn det etnisk norske gutter gj\u00f8r. Det tar lang tid \u00e5 bygge opp et skjellsord som merkevare, og derfor m\u00e5 du ha l\u00e6rt fra du var liten at dette ordet er tabu! Jeg kjenner til spr\u00e5kforskere fra andre steder i landet som hevder at \u00abj\u00e6vla\u00bb ikke lenger har noen kraft, men det tror jeg ikke gjelder alle steder her p\u00e5 S\u00f8rlandet, sier Hasund.", "Om jente: hore, ludder, fitte", "Om gutt: homo/homse, k\u00f8dd", "Generelle skjellsord: dust, idiot, stygging, j\u00e6vel, j\u00f8de, hitler, nazist/nazi, mongo, am\u00f8be, dust, taper, dritt, drittsekk, rassh\u00f8l/r\u00e6vh\u00f8l.", "Skjellsord kan forekomme i kortere eller lengre sammensetninger: forpulte hore, f\u00f8kkings am\u00f8be, satans j\u00e6vla fittefaen", "Direktel\u00e5n fra engelsk (ikke oversatt):", "Bitch  (slem/ lite hyggelig person)", "Fatso, fat ass (tjukk person)", "Fuckface (stygg person, slem/lite hyggelig person)", "Loser (taper)", "Maniac, psycho, wacko (gal, spr\u00f8 person)", "Retard  (dum, uintelligent)", "Nerd (dum person, eller fagidiot)", "Motherfucker (slem/lite hyggelig person)", "Nigger (innvandrer, m\u00f8rkhudet)", "Oversatte l\u00e5n:", "Morraknuller, mammapuler (slem/lite hyggelig person)", "Fra andre fremmedspr\u00e5k:", "Gashtir (urdu), hore", "K\u00e5sri (urdu), homse", "Morta (punjabi), tjukk person", "P\u00e6n di lull (punjabi), s\u00f8stera di har pikk", "P\u00e6nsj\u00e5tt (punjabi), s\u00f8sterpuler", "Pagal larka/larki (punjabi), dum gutt/jente", "Toi (punjabi), rassh\u00f8l", "Isjfar/sjeffar (berbisk), tjuvradd", "Zemir (berbisk), homse, generelt skjellsord", "Puta (spansk), hore", "Puta madre (spansk), mora di er ei hore", "Kilder: I.K. Hasund. 2014. Banning. Store norske leksikon www.snl.no", "I.K. Hasund. 2006. Slang. Oslo: Kunnskapsforlaget", "Tor Erik Jenstad har skrevet tre b\u00f8ker om norske skjellsord.", "\u2022 Jenstad, T.E. 1991. \u00abSkjellsordboka. Norges f\u00f8rste handbok i utskjelling\u00bb. Marcus forlag.", "\u2022 Jenstad, T.E. 1992. \u00abDen store norske skjellsordboka\u00bb. Marcus forlag.", "\u2022 Jenstad, T.E. 1999. \u00abNye skjellsordboka\u00bb. Trondhjem: Tapir."]}, {"field": "category0", "value": "kultur"}, {"field": "contenthash", "value": "291e77fb3c5ec33334619ae4f5ae8f43107380ed8b78733955eb1c0413867222"}, {"field": "createtime", "value": "2017-05-02T01:24:37.000Z"}, {"field": "description", "value": "\u00c5 forn\u00e6rme noen gjennom mor er blitt vanlig. Denne typen forn\u00e6rmelser er imidlertid langt fra ny. Det sier spr\u00e5kforsker Ingrid Kristine Hasund."}, {"field": "dominantimage", "value": "http://www.adressa.no/kultur/article10502308.ece/i47thk/ALTERNATES/w980-default/Kristine%20Hasund%2000001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/79acf7173ae7317339b416cb70fa1de8caa1f174.jpg?59986e3b"}, {"field": "dominantthumbnaildimensions", "value": "300x169"}, {"field": "heading", "value": ["\u00abMorra di\u00bb, f\u00f8r og n\u00e5 -adressa.no", "\u00abMorraknuller\u00bb", "Avf\u00f8ring", "S\u00f8rlandet", "Skjellsord fra 1990- og 2000-tallet (advarsel: Sterk kost!)"]}, {"field": "id", "value": "79acf7173ae7317339b416cb70fa1de8caa1f174"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "marcus"}, {"field": "kw-concept", "value": ["ord", "mor", "person", "hore", "hyggelig person", "norsk", "skjellsord"]}, {"field": "kw-entity", "value": ["international journal", "t.e. 1999", "spanish and norwegian", "corpus linguistics", "your", "setesdal", "guds", "international journal of corpus linguistics", "english", "t.e. 1992", "universitetet", "t.e. 1991", "diplomatorium norvegicum"]}, {"field": "kw-location", "value": ["kristiansand", "s\u00f8rlandet", "agder", "uppsala"]}, {"field": "kw-pageclass", "value": "article"}, {"field": "kw-person", "value": ["ingrid kristine hasund", "tor erik jenstad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10502308.ece/i47thk/ALTERNATES/w980-default/Kristine%20Hasund%2000001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abMorra di\u00bb, f\u00f8r og n\u00e5"}, {"field": "og-type", "value": "article"}, {"field": "og-url", "value": "http://www.adressa.no/kultur/article10502309.ece"}, {"field": "pageclass", "value": ["article"]}, {"field": "publishtime", "value": "2015-01-01T09:33:17.000Z"}, {"field": "recs-articleid", "value": "10502309"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-01-01T09:33:17.000Z"}, {"field": "recs-rawtitle", "value": "\u00abMorra di\u00bb, f\u00f8r og n\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00c5 forn\u00e6rme noen gjennom mor er blitt vanlig. Denne typen forn\u00e6rmelser er imidlertid langt fra ny. Det sier spr\u00e5kforsker Ingrid Kristine Hasund."}, {"field": "thumbnail", "value": "http://content-thumbnail.cxpublic.com/content/thumbnail200x150/79acf7173ae7317339b416cb70fa1de8caa1f174.jpg?59986e3b"}, {"field": "thumbnailfullheightdimensions", "value": "200x1682"}, {"field": "timestamp", "value": "2017-08-19T16:58:35.000Z"}, {"field": "title", "value": "\u00abMorra di\u00bb, f\u00f8r og n\u00e5"}, {"field": "url", "value": "http://www.adressa.no/kultur/article10502309.ece"}, {"field": "urlhash", "value": "79acf7173ae7317339b416cb70fa1de8caa1f174"}], "score": 0.78820574, "siteId": "9222270286501375973", "id": "79acf7173ae7317339b416cb70fa1de8caa1f174"}

