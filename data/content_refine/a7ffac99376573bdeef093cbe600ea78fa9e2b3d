{"fields": [{"field": "modifiedtime", "type": "time", "value": "2013-02-09T05:38:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Come Shine var en heidundrende suksess p\u00e5 f\u00f8rste halvdel av 2000-tallet. De spilte for fulle hus, fikk overstr\u00f8mmende kritikker og Spellemannpris. H\u00f8sten 2004 fikk de nok og tok en pause helt til de lot seg overtale til \u00e5 spille tre l\u00e5ter under NTNUs hundre\u00e5rsjubileum i 2010.", "Dermed var det gjort. Den gamle magien var tilbake, og i Dokkhuset fredag kveld tok de skrittet fullt ut. De startet en lengre turne, forbereder seg p\u00e5 festivaljobber til sommeren og nytt studioalbum til h\u00f8sten. Det er mye \u00e5 glede seg til.", "Hvis noen hadde glemt at dette bandet i sine beste stunder kan skape magiske \u00f8yeblikk, husket de det s\u00e5 snart konserten i Dokkhuset var i gang. Live Maria Roggens stemme, Erlend Skomsvolls piano, Sondre Meisfjords bass og H\u00e5kon Mj\u00e5set Johansens trommer er som skapt for \u00e5 klinge sammen. Da de spilte \"The Saga Of Harrison Crabfeathers\" som andre l\u00e5t, var all tvil borte: Come Shines comeback blir bra.", "Kjente og ukjente standardl\u00e5ter i h\u00f8yst original tapning var Come Shines varemerke i f\u00f8rste runde og er det fortsatt. Men vi snakker om fire improviserende jazzmusikere, og de reiser ikke rundt og spiller gamle hitl\u00e5ter p\u00e5 samme m\u00e5te som f\u00f8r.", "En rekke av standardl\u00e5tene de gjorde suksess med for ti \u00e5r siden, ble framf\u00f8rt i helt nye versjoner i Dokkhuset. I hvert fall h\u00f8rtes det slik ut, ikke minst n\u00e5r Sondre Meisfjord blandet riffet fra Led Zeppelins \"Whole Lotta Love\" inn i Duke Ellingtons \"In A Sentimental Mood\". En slik h\u00f8yst s\u00e6regen kombinasjon virker som en typisk Skomsvoll-ide.", "Han er en fullstendig fordomsfri arrang\u00f8r og g\u00e5r gjerne p\u00e5 tvers av sjangergrenser for \u00e5 skape den musikken han er ute etter. Her ligger mye av \u00e5rsaken til at Come Shine gjorde slik suksess i f\u00f8rste runde. Og n\u00e5r gjenforeningen lover s\u00e5 godt, har det nok sammenheng med at Skomsvoll har klekket ut ideer som tar bandet videre.", "Det manglet ikke p\u00e5 velkjente l\u00e5ter i Dokkhuset. \"My Funny Valentine\", \"Come Rain Or Come Shine\", \"My Favorite Things\" (en klassiker fra \"Sound Of Music\" og derfor supplert med jodling fra Roggen), \"Somewhere\" (fra \"West Side Story\") og \"Over The Rainbow\" var noen av dem.", "I hendene p\u00e5 et mindre originalt band kunne det blitt en sviskekavalkade. Men siden det var Come Shine som sto p\u00e5 scenen, ble det n\u00e6rmest det motsatte. Bandet ga oss b\u00e5de vakre \u00f8yeblikk og musikalske utfordringer, en rekke overraskelser og en og annen irritasjon. For det var sm\u00e5rusk i maskineriet denne f\u00f8rste kvelden p\u00e5 turneen. N\u00e5r man spiller innenfor s\u00e5 l\u00f8se rammer som disse fire gj\u00f8r, kan det av og til virke famlende og ufokusert.", "Men bandet vil ganske sikkert bli tettere skrudd sammen etter et par spillejobber. Dermed kan andre kapittel i historien om Come Shine bli like fascinerende som det f\u00f8rste."]}, {"field": "category0", "value": "kultur"}, {"field": "contenthash", "value": "97d5f763f2e4622205931207227dc208adde9ef0c94f84373ed9d3478f1e0a4e"}, {"field": "createtime", "value": "2017-01-23T21:09:46.000Z"}, {"field": "description", "value": "Sm\u00e5rusk i maskineriet hindret ikke at Come Shines comeback ble en fascinerende opplevelse i Dokkhuset."}, {"field": "dominantimage", "value": "http://www.adressa.no/incoming/article7081091.ece/ALTERNATES/w980-default/comeshine2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7ffac99376573bdeef093cbe600ea78fa9e2b3d.jpg?590c5b85"}, {"field": "dominantthumbnaildimensions", "value": "300x169"}, {"field": "heading", "value": "Unikt band tilbake for fullt -adressa.no"}, {"field": "id", "value": "a7ffac99376573bdeef093cbe600ea78fa9e2b3d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["fullt", "bandet", "spill", "suksess", "skape", "l\u00e5t", "band"]}, {"field": "kw-entity", "value": ["rain or come shine", "the rainbow", "dokkhuset", "come shine", "saga of harrison crabfeathers", "spellemannpris", "led zeppelins", "sentimental mood", "favorite things", "of music", "side story", "duke ellingtons"]}, {"field": "kw-pageclass", "value": "article"}, {"field": "kw-person", "value": ["h\u00e5kon mj\u00e5set johansens", "live maria roggens", "lotta love", "erlend skomsvolls", "sondre meisfjord", "funny valentine"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article7081091.ece/ALTERNATES/w980-default/comeshine2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Unikt band tilbake for fullt"}, {"field": "og-type", "value": "article"}, {"field": "og-url", "value": "http://www.adressa.no/kultur/article7081095.ece"}, {"field": "pageclass", "value": ["article"]}, {"field": "publishtime", "value": "2013-02-09T05:38:51.000Z"}, {"field": "recs-articleid", "value": "7081095"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-02-09T05:38:51.000Z"}, {"field": "recs-rawtitle", "value": "Unikt band tilbake for fullt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Sm\u00e5rusk i maskineriet hindret ikke at Come Shines comeback ble en fascinerende opplevelse i Dokkhuset."}, {"field": "thumbnail", "value": "http://content-thumbnail.cxpublic.com/content/thumbnail200x150/a7ffac99376573bdeef093cbe600ea78fa9e2b3d.jpg?590c5b85"}, {"field": "thumbnailfullheightdimensions", "value": "200x1061"}, {"field": "timestamp", "value": "2017-05-05T11:01:25.000Z"}, {"field": "title", "value": "Unikt band tilbake for fullt"}, {"field": "url", "value": "http://www.adressa.no/kultur/article7081095.ece"}, {"field": "urlhash", "value": "a7ffac99376573bdeef093cbe600ea78fa9e2b3d"}], "score": 0.53762174, "siteId": "9222270286501375973", "id": "a7ffac99376573bdeef093cbe600ea78fa9e2b3d"}

