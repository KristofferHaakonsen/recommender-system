{"fields": [{"field": "modifiedtime", "type": "time", "value": "2017-02-20T11:14:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Kaci Kullmann Five", "H\u00f8yre", "Nobels fredspris"]}, {"field": "author", "value": "geir svardal"}, {"field": "body", "value": ["Det l\u00e5 ikke for henne \u00e5 forlate en kveldssesjon p\u00e5 Stortinget p\u00e5 dette viset, lenge f\u00f8r siste votering var unnagjort. Men akkurat denne dagen hastet det. Om ikke lenge skulle tolv \u00e5r gamle Christina entre scenen p\u00e5 skoleavslutningen, utkledd som sp\u00f8kelse. Jentungen skulle bare dukke opp og si noen f\u00e5 ord, f\u00f8r hun forsvant like br\u00e5tt som hun kom, slik proffe sp\u00f8kelser gjerne gj\u00f8r.", "Det ville ikke v\u00e6re snakk om en veldig lang sceneopptreden med andre ord, og det visste Kaci Kullmann Five godt der hun denne juni-kvelden i 1988, p\u00e5 veien utover mot B\u00e6rum, tr\u00e5kket s\u00e5 hardt p\u00e5 gasspedalen som hun bare v\u00e5get. Da hun omsider kom frem til skolen og fikk parkert ved siden av alle de andre familiebilene, og etter at hun lett andpusten hadde funnet en stol bakerst i festsalen, var teppet enn\u00e5 ikke g\u00e5tt ned for siste gang.", "Men sp\u00f8kelset var forduftet.", "Aktuell: Etter 15 \u00e5r som medlem av Den norske Nobelkomit\u00e9 skal hun n\u00e5 for f\u00f8rste gang, som komiteens leder, selv dele ut fredsprisen. Det skjer i Oslo r\u00e5dhus 10. desember n\u00e5r den tunisiske dialogkvartetten mottar \u00e5rets utmerkelse.", "Alder: 64 \u00e5r.", "Familie: Gift med Carsten O. Five. Mor til Christina (39) og Christian (32) Bestemor til Birk (8), Brage (5) og Sunniva (1).", "Bor: B\u00e6rums Verk.", "Yrke: R\u00e5dgiver og styregrossist.", "Karriere: Formann Unge H\u00f8yre (1977-79), stortingsrepresentant (1981-1997), handels- og skipsfartsminister (1989-1990), partileder (1991-1994). Konserndirekt\u00f8r i Aker RGI (1998-2002). Har drevet som selvstendig r\u00e5dgiver med samfunns- og myndighetskontakt siden 2002 og bekler en rekke styreverv.", "Leser: Nyheter og s\u00e5 mye forskjellig skj\u00f8nnlitteratur som jeg rekker over.", "Lytter og h\u00f8rer p\u00e5: Debattprogrammer, nyheter, god jazz og krim.", "Denne fortvilte kampen mot klokka er en av de s\u00e5reste passasjene i \u00abKaci, min mamma\u00bb som kom ut for tre uker siden. Datteren Christina skrev boka for \u00e5 forst\u00e5 hva mamma egentlig hadde jobbet med og hva det var som gjorde at hun nesten aldri var hjemme.", "\u00abJeg kikket i smug ut p\u00e5 siden av sceneteppet. Hadde mamma kommet? Alle foreldrene var der. P\u00e5 plass i god tid. Bare ikke mamma.\u00bb", "\u2013 Som leser sitter jeg og h\u00e5per at du skal rekke frem, i hvert fall denne ene gangen ...", "\u2013 Ja, det var vondt \u00e5 bli minnet p\u00e5 denne scenen og vondt \u00e5 lese. Jeg har i det hele tatt m\u00e5ttet se min egen d\u00e5rlige samvittighet i \u00f8ynene gjennom denne prosessen, sier Kaci Kullmann Five.", "Hun og datteren satt sammen i dagevis med Kacis enorme klipparkiv.", "\u2013 Men den d\u00e5rlige samvittigheten var ikke noe som dukket opp f\u00f8rst gjennom dette bokprosjektet. Den hadde jeg kjent p\u00e5 hver eneste dag i 18 \u00e5r, enten jeg befant meg p\u00e5 Stortinget eller jeg satt i regjering.", "Midt oppi dette arbeidet, mens hun reiste tilbake i tid sammen med Christina og hentet frem minner som gjorde at hun tidvis kunne f\u00f8le seg b\u00e5de naken og s\u00e5rbar, ble Kaci Kullmann Five syk.", "K\u00e5reWilloch, tidligere statsminister og Kaci-mentor", "\u2013 Jeg har utelukkende gode opplevelser med Kaci, b\u00e5de fra hennes lange periode i partiet og i regjering, og i \u00e5rene som siden er g\u00e5tt. Det er aldeles storartet at hun n\u00e5 er blitt leder av Nobelkomiteen, og jeg ser frem til \u00e5 hilse p\u00e5 henne igjen under prisutdelingen i r\u00e5dhuset.", "Vi skal ganske snart snakke mer om kreftsykdommen, cellegiften, str\u00e5lebehandlingen og h\u00e5rspennen, denne h\u00e5rspennen som alltid hadde v\u00e6rt Kaci, men som forsvant \u2013 for godt, muligens \u2013 med h\u00e5rtjafsene p\u00e5 Radiumhospitalet.", "Og vi skal innom Anne-Lise Kullmann om ikke lenge, Kacis gamle mor, hun som spiller en s\u00e5 viktig rolle i denne familiekr\u00f8niken. For egentlig er dette historien om tre generasjoner kvinner i et lite konservativt land i endring, og der hun i midten \u2013 Kaci, alts\u00e5 \u2013 skulle v\u00e6re med og forandre samfunnet med sin egen innbitthet. Det handlet om \u00e5 sl\u00e5ss for noe st\u00f8rre enn seg selv.", "Rett og slett.", "Men f\u00f8r vi kommer dit, skal vi forberede fredsprisutdelingen. Det er strengt tatt derfor vi har opps\u00f8kt Kaci Kullmann Five denne dagen.", "\u2013 Jeg kommer til \u00e5 st\u00e5 ved kj\u00f8kkenbordet og lese talen med Carsten som disiplinert publikummer i tjue stramt tilm\u00e5lte minutter, sier hun.", "Carsten O. Five, ektemannen, er vant tilmed \u00e5 overv\u00e6re generalpr\u00f8ver under frokosten.", "\u2013 Men da jeg skulle \u00f8ve p\u00e5 annonseringsteksten i v\u00e5r, m\u00e5tte jeg teipe igjen nebbet til jeg var sikker p\u00e5 at han var ute av huset. Jeg er i det hele tatt godt forn\u00f8yd med at ingen greide \u00e5 gjette eller avsl\u00f8re \u00e5rets fredsprisvinner p\u00e5 forh\u00e5nd.", "Vi sitter ved et restaurantbord i Sandvika sentrum, rett mot r\u00e5dhuset der hun bedrev lokalpolitikk for en evighet siden, og der de voksne H\u00f8yre-kvinnene s\u00e5 med mistro p\u00e5 denne keisi-fiiive som helst snakket om barnehager, ungdomsklubber og bygging av boligblokker i gammelt, \u00e6rverdig villalandskap.", "\u2013 Dette er en kontinental variant av tr\u00f8ndersk sodd, forklarer den frankofile Kaci n\u00e5r dagens suppe, en kraftig minestrone, blir servert av innehaveren p\u00e5 Caspar. Carsten har nemlig famili\u00e6re b\u00e5nd til Five g\u00e5rd ved Sn\u00e5savatnet og kjenner matkulturen der oppe ganske godt.", "Anne Kathrine Slung\u00e5rd, tidligere H\u00f8yre-poltiker og ordf\u00f8rer", "\u2013 Kaci var mitt store forbilde da jeg begynte i politikken. Hun er utrolig varm og eiegod, veldig \u00e5pen \u2013 s\u00e5 mye at hun kan bli litt s\u00e5rbar. Kombinasjonen av menneskelig varme og raushet gjorde henne til en fantastisk rollemodell for min generasjon som kom rett etter henne.", "Det er enn\u00e5 noen dager til Kaci Kullmann Five skal dele ut prisen til den tunisiske kvartetten for nasjonal dialog, og sammen med Olav Nj\u00f8lstad, den nye direkt\u00f8ren ved Nobelinstituttet, og dermed ogs\u00e5 komiteens sekret\u00e6r, er hun i gang med \u00e5 finslipe talen. Five + Nj\u00f8lstad l\u00e5ter mer som et par i Alfred Nobels \u00e5nd enn Jagland + Lundestad, slik det utviklet seg mot slutten.", "Men ogs\u00e5 Kaci m\u00e5tte starte med \u00e5 svi av litt krutt da hun i v\u00e5r ble valgt til leder av Den norske Nobelkomit\u00e9.", "\u2013 Da noen fors\u00f8kte \u00e5 antyde at dette var en utstrakt h\u00e5nd og en konsesjon til Kina etter prisutdelingen i 2010, m\u00e5tte jeg virkelig si fra. Kina har ikke oppn\u00e5dd noe som helst ved at jeg erstatter Thorbj\u00f8rn Jagland som leder. Jeg st\u00e5r bak alt han har sagt p\u00e5 vegne av nobelkomiteen n\u00e5r det gjelder prisen til Liu Xiaobo. At noen skulle tro at lederskiftet var et knefall for Kina, opplevde jeg som et angrep p\u00e5 min integritet, sier hun.", "Hun er kanskje strengere enn andre, medgir hun, men n\u00e5r ulike ambassad\u00f8rer ringer og inviterer henne p\u00e5 bes\u00f8k, og det gj\u00f8r de b\u00e5de titt og ofte, og spesielt om vedkommende har en nasjonal fredspriskandidat p\u00e5 listen, vel, da blir Kaci betenkt.", "\u2013 Og da takker jeg gjerne pent nei og ber dem ta kontakt med komiteens sekret\u00e6r om de har supplerende informasjon \u00e5 komme med. Jeg er veldig bevisst p\u00e5 rollen min, og at alt skal v\u00e6re ryddig.", "Det var det folk sa om Kaci Kullmann Five, da hun pen i t\u00f8yet, gjerne med et perlekjede eller smykke rundt halsen, og alltid med denne h\u00e5rspennen som holdt sveisen p\u00e5 plass, meldte seg p\u00e5 i rikspolitikken p\u00e5 slutten av 1970-tallet. F\u00f8rst som formann i Unge H\u00f8yre, deretter som stortingspolitiker, statsr\u00e5d og partileder.", "Ryddig, alts\u00e5.", "Det hadde til og med K\u00e5re Willoch forsikret seg om at hun var helt fra starten av. De andre merkelappene var like mye ment til \u00e5 karikere henne: \u00abSkikkelig\u00bb, sa mange. \u00abPrektig\u00bb, mente flere. For ikke \u00e5 snakke om det som var det stikk motsatte av et kompliment: \u00abflink pike\u00bb.", "\u2013 Mytene om det \u00e5 komme fra B\u00e6rum fikk gode vekstvilk\u00e5r, sier Kaci Kullmann Five.", "De seks f\u00f8rste \u00e5rene etter at hun ble f\u00f8dt, bodde familien hjemme hos farmoren p\u00e5 Abbediengen p\u00e5 Oslos beste vestkant. Hun var blitt enke og trengte leieinntekter, og det var fortsatt bolign\u00f8d etter de fem krigs\u00e5rene. Men i 1957 flyttet tannlegefaren og tannteknikermora og de to barna deres, Kaci og lillebroren Gunnar, til en blokkleilighet i Eiksmarka i B\u00e6rum.", "\u2013 I nabolaget til farmor fantes det ikke unger. I Eiksmarka kom vi sammen med massevis av andre innflyttere, og det var barn over alt.", "Etter hvert flyttet de til en kjedet enbolig.", "\u2013 Vi hadde det helt fint, men jeg ble ikke f\u00f8dt med en s\u00f8lvskje i munnen, slik noen likte \u00e5 tro. Folk kunne karikere meg som de ville, men jeg vokste opp med en far som drev sin egen tannlegepraksis og aldri hadde tid til \u00e5 v\u00e6re syk annet enn i helgene, men knapt nok da, for han jobbet alltid p\u00e5 l\u00f8rdagene ogs\u00e5. Det var da de fleste pasientene hadde tid til \u00e5 komme. B\u00e6rum var kort sagt mer nyansert enn mange utenfor skj\u00f8nte.", "\u2013 Men B\u00e6rum var H\u00f8yre?", "\u2013 Vi diskuterte mye politikk hjemme, uten at det gikk i partipolitiske preferanser. Men det var stort samfunnsengasjement rundt spisebordet. At jeg landet i H\u00f8yre, var fordi jeg trodde p\u00e5 den enkeltes rett og plikt til \u00e5 utvikle seg selv og ta ansvar i samfunnet rundt seg.", "Kampen for selvbestemt abort skulle bli Kaci Kullmann Fives f\u00f8rste og viktigste fanesak, som f\u00f8rte til at H\u00f8yre p\u00e5 landm\u00f8tet i 1980 fristilte sine representanter.", "Kaci var sterkt preget av familiehistorien.", "\u2013 Etter \u00e5 ha f\u00e5tt to barn ganske tett p\u00e5 hverandre, ble min mor ganske fort gravid igjen, men hun hadde hatt en voldsom bekkenl\u00f8sning, slik at hun nesten ikke kunne g\u00e5, forteller Kaci.", "Anne-Lise Kullmann fikk karret seg til legen, som var kategorisk.", "\u2013 \u00abF\u00e5r du et barn til n\u00e5, risikerer du \u00e5 bli lam. Dette kan jeg ikke forsvare\u00bb, sa legen til min mor. Hans medisinske r\u00e5d var helt klart. Hun kunne f\u00e5 barn senere, men dette svangerskapet kom for tidlig. Kroppen m\u00e5tte sette seg f\u00f8rst.", "Med legens skriftlige innstilling i h\u00e5nden, m\u00e5tte hun deretter opps\u00f8ke den lokale abortnemnden, slik praksis var. Stilt overfor de mannlige inkvisitorene ble Kaci Kullmann Fives mor utsatt for en behandling som skulle prege henne for resten av livet.", "\u2013 De begynte \u00e5 kryssforh\u00f8re henne og spurte blant annet om faren min drakk. Hun ble rasende og klasket papiret foran dem og ba dem v\u00e6r s\u00e5 god forholde seg til de medisinske fakta og styre unna alle andre irrelevante sp\u00f8rsm\u00e5l. Hun kom aldri til \u00e5 glemme eller tilgi den nedverdigende m\u00e5ten de snakket til henne p\u00e5.", "Det h\u00f8rer med til historien at fru Kullmann, f\u00f8r Kaci ble f\u00f8dt, hadde opplevd et svangerskap som endte i spontanabort og \u00f8yeblikkelig innleggelse p\u00e5 sykestua i Elverum, der hun og ektemannen bodde p\u00e5 den tiden. I nabosengen l\u00e5 en ung jente.", "\u2013 Og ved sengekanten satt to fortvilte foreldre og visste ikke sin arme r\u00e5d. Det viste seg at jentungen i sin desperasjon hadde opps\u00f8kt en klok kone for \u00e5 f\u00e5 hjelp til \u00e5 avbryte et svangerskap hun ikke s\u00e5 noen mulighet til \u00e5 gjennomf\u00f8re.", "Hun var lagt inn p\u00e5 sykehuset med store skader i underlivet, muligens for\u00e5rsaket av strikkepinner, og i l\u00f8pet av natten d\u00f8de hun.", "\u2013 Min mor snakket ikke om disse opplevelsene da jeg var veldig ung, men etter hvert fikk jeg h\u00f8re de rystende detaljene. Det gjorde et uslettelig inntrykk, forteller Kaci Kullmann Five.", "Etter at hun gikk ut av Stortinget i 1994, og frem til hun ble fast medlem av nobelkomiteen i 2002 og m\u00e5tte legge ytterligere b\u00e5nd p\u00e5 seg selv, har hun unng\u00e5tt \u00e5 blande seg inn i H\u00f8yres dagligliv.", "\u2013 Med ett unntak. Da abortsp\u00f8rsm\u00e5let igjen kom opp i partiet i fjor, greide jeg ikke \u00e5 sitte stille. Der m\u00e5tte jeg p\u00e5 banen.", "Det endte med at H\u00f8yre gjorde retrett i sp\u00f8rsm\u00e5let om fastlegers reservasjonsrett, og Kaci og de andre bl\u00e5feministene \u2013 b\u00e5de veteranene fra 70-tallet og de aller yngste \u2013 kunne sprette champagnen.", "\u2013 Abortloven ble kjempet frem under stor motstand. Den gir kvinner og familiene et fritt valg, noe som H\u00f8yre ellers legger stor vekt p\u00e5. Ingen m\u00e5 begynne \u00e5 tukle med den n\u00e5.", "\u2013 Da jeg selv var ung kvinne, ble det kjempeviktig for meg \u00e5 drive politisk kamp tuftet p\u00e5 de forferdelige opplevelsene min mor hadde hatt. Da jeg selv fikk Christina, og kanskje spesielt fordi jeg f\u00f8rst fikk en jente, ble jeg enda mer bevisst p\u00e5 \u00e5 drive politikk for \u00e5 gj\u00f8re samfunnet bedre. Det var s\u00e5 viktig \u00e5 sl\u00e5ss for akkurat det jeg sl\u00e5ss for, mener Kaci.", "I etterordet til \u00abKaci, min mamma\u00bb skriver Christina at hun er takknemlig for den jobben mora og andre feminister av begge kj\u00f8nn gjorde for at hun har den valgfriheten hun har i dag.", "\u2013 Budskapet hennes er at vi m\u00e5 lytte mer til barnet, uten at l\u00f8sningen dermed er at kvinnen g\u00e5r tilbake til hjemmet, sier Kaci Kullmann Five.", "For noen andre valg ville hun helt sikkert gjort om hun hadde f\u00e5tt sjansen p\u00e5 nytt.", "\u2013 I ettertid ser jeg at det er reiser jeg kunne satt bort til andre, og tid som heller kunne v\u00e6rt brukt hjemme hos familien. Samtidig som det er rart \u00e5 skue 40 \u00e5r tilbake i tid og se hva jeg og andre har bidratt med til \u00e5 endre manns- og kvinnerollen. Det er fint \u00e5 tenke p\u00e5, det ogs\u00e5.", "Det var p\u00e5 senvinteren i fjor at Kaci Kullmann Five en morgen sto opp og s\u00e5 at det ene brystet hadde endret fasong i forhold til det andre.", "\u2013 Jeg ringte straks til broren min.", "Gunnar Kullmann er radiolog og har, helt siden mammografi ble introdusert p\u00e5 1980-tallet, jobbet med dette fagfeltet.", "\u2013 Han er lege p\u00e5 Aleris, og jeg fikk ordnet en time hos ham nesten \u00f8yeblikkelig. Det var nok litt spesielt for ham \u00e5 stille brystkreftdiagnosen p\u00e5 sin egen s\u00f8ster, men dermed var i hvert fall all tvil feid til side og behandlingen kunne komme i gang.", "Else Bugge Fougner, eks-politiker", "\u2013 Hun er s\u00e6rdeles kunnskapsrik, handlekraftig og sjeldent strukturert. Dette kombinerer hun med en personlig beskjedenhet som vi ikke altfor ofte ser hos personer av hennes kaliber. Kvinnepolitisk er hun helt patent. Hun er et varmt og n\u00e6rt menneske og en sv\u00e6rt god venn.", "Cellegift, kirurgi, str\u00e5ling. Full pakke. Behandlingen ble avsluttet dagen f\u00f8r hun og de andre i Nobelkomiteen m\u00f8tte fredsprisvinneren Malala Yousafzai 9. desember i fjor. Da tr\u00e5dte Kaci Kullmann Five frem i offentligheten, for f\u00f8rste gang uten h\u00e5rspenne.", "Kaci hadde avviklet noen av de mange styrevervene hun hadde og ellers fulgt r\u00e5det fra datteren Christina til punkt og prikke: \u00abN\u00e5 tar du ett steg om gangen, mamma. Dag for dag. Uke for uke.\u00bb", "I sommer organiserte hun og Carsten bryllup for s\u00f8nnen Christian i Frankrike. I dag tar hun seg tid til \u00e5 hente barnebarna p\u00e5 skole og barnehage to ganger i uken, og hun ser innom mamma Anne-Lise (87) s\u00e5 ofte hun kan.", "\u2013 Det er jeg som er hennes hukommelse n\u00e5, sier Kaci.", "Hun har sju styreverv som krever mye arbeid, og sitt eget konsulentselskap. Etter at vi har sagt adj\u00f8 utenfor restauranten, skal hun stikke innom Carsten, ungdomskj\u00e6resten som hun giftet seg med for 33 \u00e5r siden, og som har et lite kontor ved torget i Sandvika. Etterp\u00e5 skal hun en tur i bokbutikken for \u00e5 finne mer lesestoff til barnebarna.", "Hun henger fortsatt i, men kappl\u00f8per ikke lenger med tiden. Nobelkomiteens leder har funnet den perfekte harmoni og fred."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "0acdab4d5a68a99f3721f0d25d7c6f82f724fd56a8cf2fc2bc755903c2d5fb87"}, {"field": "createtime", "value": "2017-05-01T07:48:47.000Z"}, {"field": "description", "value": "Den uverdige behandlingen hennes egen mor hadde f\u00e5tt, gjorde at Kaci Kullmann Five m\u00e5tte sl\u00e5ss for sin datters fremtid."}, {"field": "dominantimage", "value": "http://www.adressa.no/pluss/magasin/article11855297.ece/xfn9se/ALTERNATES/w980-default/Kaci.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/11091efeef51651017bd796ff53753e1fc2d9629.jpg?5906e85f"}, {"field": "dominantthumbnaildimensions", "value": "300x169"}, {"field": "heading", "value": ["Kappl\u00f8p gjennom livet -adressa.no", "Noe mye st\u00f8rre", "Ambassade-nei", "Uten s\u00f8lvskje", "Kloke koner", "Ett steg om gangen"]}, {"field": "id", "value": "11091efeef51651017bd796ff53753e1fc2d9629"}, {"field": "keyword", "value": ["Portrettet", "Kaci Kullmann Five", "H\u00f8yre", "Nobels fredspris"]}, {"field": "keywords", "value": "Portrettet,Kaci Kullmann Five,H\u00f8yre,Nobels fredspris"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "aleris"}, {"field": "kw-concept", "value": ["mamma", "komiteens sekret\u00e6r", "mor", "nobelkomit\u00e9", "familie", "barn", "lege", "d\u00e5rlige samvittighet", "dag", "norske nobelkomit\u00e9", "snakk", "ung"]}, {"field": "kw-entity", "value": ["sn\u00e5savatnet", "nobelkomiteen", "sunniva", "eiksmarka", "dag", "anne-lise kullmann", "liu xiaobo", "birk", "nobelinstituttet", "christina", "caspar", "nobelkomit\u00e9", "malala yousafzai", "abbediengen", "lundestad", "brage", "christian", "stortinget", "aker rgi", "kullmann", "radiumhospitalet", "unge h\u00f8yre", "five", "verk"]}, {"field": "kw-location", "value": ["b\u00e6rum", "kina", "oslo", "elverum", "sandvika", "frankrike"]}, {"field": "kw-pageclass", "value": "article"}, {"field": "kw-person", "value": ["thorbj\u00f8rn jagland", "olav nj\u00f8lstad", "alfred nobels", "carsten o. five", "gunnar kullmann", "k\u00e5re willoch", "kaci kullmann five", "anne kathrine slung\u00e5rd"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11855297.ece/xfn9se/ALTERNATES/w980-default/Kaci.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kappl\u00f8p gjennom livet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/28/Kappl%C3%B8p-gjennom-livet-11855317.ece"}, {"field": "pageclass", "value": ["article"]}, {"field": "publishtime", "value": "2015-11-28T08:19:30.000Z"}, {"field": "recs-articleid", "value": "11855317"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-28T08:19:30.000Z"}, {"field": "recs-rawtitle", "value": "Kappl\u00f8p gjennom livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Den uverdige behandlingen hennes egen mor hadde f\u00e5tt, gjorde at Kaci Kullmann Five m\u00e5tte sl\u00e5ss for sin datters fremtid."}, {"field": "thumbnail", "value": "http://content-thumbnail.cxpublic.com/content/thumbnail200x150/11091efeef51651017bd796ff53753e1fc2d9629.jpg?5906e85f"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-01T07:48:47.000Z"}, {"field": "title", "value": "Om cellegift, h\u00e5rspenner og fred"}, {"field": "url", "value": "http://www.adressa.no/pluss/magasin/2015/11/28/Kappl%c3%b8p-gjennom-livet-11855317.ece"}, {"field": "urlhash", "value": "11091efeef51651017bd796ff53753e1fc2d9629"}], "score": 0.34481636, "siteId": "9222270286501375973", "id": "11091efeef51651017bd796ff53753e1fc2d9629"}

