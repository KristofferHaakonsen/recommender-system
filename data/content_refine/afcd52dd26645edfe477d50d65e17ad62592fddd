{"fields": [{"field": "modifiedtime", "type": "time", "value": "2012-04-16T21:24:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone sofie aglen kommunalr\u00e5d i trondheim (sp)", "styremedlem i norsk helsenett sf"]}, {"field": "body", "value": ["Saken oppdateres.", "P\u00e5 seks \u00e5r har utgiftene til helsetjenester \u00f8kt fra 53 til 103 milliarder per \u00e5r, samtidig som stadig flere opplever seg syke. Samhandlingsreformen er svaret p\u00e5 mange av de utfordringene vi har knyttet til fordeling av helsekroner: I korte trekk handler samhandlingsreformen om \u00e5 dempe utgiftsveksten i sykehussektoren ved \u00e5 legge flere oppgaver til kommunene. Pasientene skal f\u00e5 tidlig hjelp der de bor, pasientene skal ikke lenger v\u00e6re \u00abkasteballer\u00bb og det skal l\u00f8nne seg \u00e5 forebygge. Selv om de aller fleste er enig i at dette er riktig diagnose, vil nok reformen m\u00f8te mange skj\u00e6r i sj\u00f8en.", "Legene p\u00e5 laget: Fastlegene er en viktig brikke i samhandlingsreformen. Kongstanken er at de (dog i samarbeid med mange andre helsegrupper) skal ta en st\u00f8rre del av den samlede pasientbehandlingen. Dette skal oppn\u00e5s gjennom flere fastleger, f\u00e6rre pasienter per lege og ved at legene skal ha en st\u00f8rre andel \u00abpliktarbeid\u00bb for det offentlige \u2013 for eksempel p\u00e5 sykeheimen eller p\u00e5 helsestasjonen. Logikken er at dersom fastlegen f\u00e5r bedre tid til pasienten, vil behovet for sykehustjenester reduseres. Legeforeningen var imidlertid tidlig ute med kritikk av reformen. De vil verken redusere antall pasienter p\u00e5 listene sine eller ha mer \u00abpliktarbeid\u00bb. Det er lett \u00e5 mistenke legeforeningen for en noe proteksjonistisk tiln\u00e6rming, men det er ikke til \u00e5 undersl\u00e5 at deres medvirkning er n\u00f8dvendig for \u00e5 lykkes med reformen. Det trengs \u00f8kt kompetanse i kommunene, og det fordrer at helsearbeidere vil ta jobber der behovet er. Kritikerne fikk vann p\u00e5 m\u00f8lla av helseforskere som i en artikkelserie i Dagens N\u00e6ringsliv i sommer kritiserte samhandlingsreformen for \u00e5 v\u00e6re svakt forskningsmessig forankret. De hevder at flere leger per pasient tvert imot ville f\u00f8re til en \u00f8kning i bruk av spesialisthelsetjenesten, bla fordi man finner flere symptomer som m\u00e5 unders\u00f8kes av en spesialist.", "Kommunesamarbeidet : Den kanskje viktigste innvendingen har v\u00e6rt om kommunene er i stand til \u00e5 ta st\u00f8rre helseoppgaver. Og her er bildet sv\u00e6rt uensartet. I Danmark f\u00f8rte en lignende helsereform til en stor reduksjon i antall kommuner, og mange mener det samme er n\u00f8dvendig for \u00e5 gjennomf\u00f8re samhandlingsreformen. Regjeringen har avkreftet at dette er en kommunestrukturreform, men det er sl\u00e5tt fast at kommunene m\u00e5 samarbeide, ikke bare b\u00f8r samarbeide. Alle som har v\u00e6rt vitne til en lokaliseringsdebatt i et landsens kommunestyre, kan forestille seg at det neppe vil g\u00e5 knirkefritt \u00e5 lokalisere de mange sm\u00e5 minisykehus som skal etableres. Sp\u00f8rsm\u00e5let er hva som er riset bak speilet dersom kommunene ikke klarer oppgaven. En annen utfordring er at kommunene er s\u00e5 ulike, at b\u00e5de interessene og behovene blir sv\u00e6rt forskjellige. Derfor har heller ikke KS v\u00e6rt en s\u00e5 slagkraftig akt\u00f8r i samhandlingsreformen som de burde v\u00e6re.", "Den vanskelige \u00f8konomien: Samhandlingsreformen g\u00e5r overraskende langt i \u00e5 skissere et konkret nytt finansieringssystem. Det er to viktige komponenter: Den f\u00f8rste inneb\u00e6rer at kommunene f\u00e5r medansvar for \u00e5 betale for statens sykehus. Samtidig f\u00e5r kommunene 20 prosent av tilskuddene som n\u00e5 g\u00e5r til de regionale helseforetakene. Dette skal inspirere kommunene til \u00e5 gj\u00f8re en helseinnsats, det skal \u00abl\u00f8nne seg\u00bb \u00e5 forebygge sykdom. I dag l\u00f8nner det seg \u00e5 sende fra seg pasienten s\u00e5 fort som r\u00e5d er og la noen andre plukke opp regninga. Den nye finansieringsmodellen inneb\u00e6rer ogs\u00e5 en vridning fra aktivitetsbasert finansiering til grunnfinansiering, noe som inneb\u00e6rer at \u00abstykkprisfinansieringselementet\u00bb tones ned. Det er en viktig balansegang i helsevesenet \u00e5 gj\u00f8re det attraktivt \u00e5 v\u00e6re effektiv, uten at vanskelige sykdomsgrupper (som kronikere og de med sammensatte lidelser) blir \u00abul\u00f8nnsomme\u00bb.", "Kamp om kroner? Sykehusene vil reelt sett bli budsjettaperne. Alle helseministre har \u00f8nsket \u00e5 redusere sykehusenes inntektsvekst, og alle vil styrke kommunehelsetjenesten. Men jeg er spent p\u00e5 regionpolitikernes reaksjoner n\u00e5r deres sykehus faktisk f\u00e5r mindre penger. Sterke lokalpolitikere har v\u00e6rt en viktig grunn til at veksten i sykehus\u00f8konomien har v\u00e6rt vanskelig \u00e5 stanse. Hensikten med reformen er \u00e5 unng\u00e5 at pasientene blir kasteballer, men om samhandlingsreformen betyr slutten p\u00e5 krangling om regninga for pasientene gjenst\u00e5r \u00e5 se. Alle lokalpolitikere b\u00f8r sette seg ned og diskutere hvordan deres kommune best kan bidra med bedre helsetjenester. For samhandlingsreformen er en tillitserkl\u00e6ring til kommunene, og kommuner og lokalpolitikere m\u00e5 vise at de er tilliten verdig.", "Elektronisk kommunikasjon: En viktig premiss for samhandlingsreformen er \u00f8kt samarbeid. I dag er pasientopplysninger stort sett forbeholdt den enkelte lege. Inspirert av sykehus i USA inneb\u00e6rer reformen visjoner om en elektronisk motorvei hvor all n\u00f8dvendig informasjon er tilgjengelig ved behov der hvor pasienten befinner seg. Fra et samfunn der legen eier pasientinformasjonen, er tanken at pasienten sj\u00f8l skal eie informasjonen om egen helse. Databehandling skal ogs\u00e5 v\u00e6re et hjelpemiddel for mange form\u00e5l, fra sykdomsforebygging til pasientbehandling. For \u00e5 f\u00e5 fart p\u00e5 dette arbeidet har man opprettet Norsk Helsenett som et eget statsforetak. Utfordringen er blant annet \u00e5 f\u00e5 politisk aksept for dette i et samfunn der vi fortsatt tror at papirjournaler og brev i posten er mye tryggere enn elektronisk kommunikasjon.", "Trenger entusiasme: De fleste partiene har st\u00f8ttet prinsippene i samhandlingsreformen, men det har v\u00e6rt bemerkelsesverdig stille etter framleggelsen. En bred debatt om veien videre er n\u00f8dvendig dersom samhandlingsreformen ikke skal bli en reform for skrivebordsskuffen. Samhandlingsreformen utfordrer mange maktstrukturer i helsevesenet. Derfor trengs det en god porsjon vilje, p\u00e5gangsmot og politisk prestisje for \u00e5 gjennomf\u00f8re den. Og bare pasientene vil tape dersom det ikke skulle skje.", "Tone-Sofie.Aglen@trondheim.kommune.no"]}, {"field": "category0", "value": "meninger"}, {"field": "contenthash", "value": "68f3e87bfce3f7f9f66d9810a6ad7ec4168602781593ecbdbdf715b5fbad2291"}, {"field": "createtime", "value": "2012-06-03T16:46:58.973Z"}, {"field": "description", "value": "Det er noe fryktelig galt med helse-Norge. Alle vet det, men ingen har gjort noe med det: F\u00f8r n\u00e5."}, {"field": "dominantimage", "value": "http://www.adressa.no/incoming/article1331738.ece5/ALTERNATES/w980-default/Kronikkfoto%202810"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/afcd52dd26645edfe477d50d65e17ad62592fddd.jpg?599438c9"}, {"field": "dominantthumbnaildimensions", "value": "300x169"}, {"field": "heading", "value": "Utfordringer i samhandlingsreformen -adressa.no"}, {"field": "id", "value": "afcd52dd26645edfe477d50d65e17ad62592fddd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["samhandlingsreformen", "kommune", "pasient", "elektronisk kommunikasjon"]}, {"field": "kw-entity", "value": "norsk helsenett"}, {"field": "kw-location", "value": "danmark"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1331738.ece5/ALTERNATES/w980-default/Kronikkfoto%202810"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utfordringer i samhandlingsreformen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1404161.ece"}, {"field": "pageclass", "value": ["article"]}, {"field": "publishtime", "value": "2009-10-28T07:14:02.000Z"}, {"field": "recs-articleid", "value": "1296183"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-28T07:14:02.000Z"}, {"field": "recs-rawtitle", "value": "Utfordringer i samhandlingsreformen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er noe fryktelig galt med helse-Norge. Alle vet det, men ingen har gjort noe med det: F\u00f8r n\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/afcd52dd26645edfe477d50d65e17ad62592fddd.jpg?599438c9"}, {"field": "thumbnailfullheightdimensions", "value": "200x1665"}, {"field": "timestamp", "value": "2017-08-16T12:21:29.000Z"}, {"field": "title", "value": "Utfordringer i samhandlingsreformen"}, {"field": "url", "value": "http://www.adressa.no/meninger/article1404161.ece"}, {"field": "urlhash", "value": "afcd52dd26645edfe477d50d65e17ad62592fddd"}], "score": 0.8891717, "siteId": "9222270286501375973", "id": "afcd52dd26645edfe477d50d65e17ad62592fddd"}

