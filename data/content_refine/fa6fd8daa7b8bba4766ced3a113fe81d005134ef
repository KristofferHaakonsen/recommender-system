{"fields": [{"field": "modifiedtime", "type": "time", "value": "2016-12-12T06:25:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Dr\u00f8mmereise", "\u00d8y", "Reise", "Matreise", "Portugal"]}, {"field": "author", "value": "camilla flaatten"}, {"field": "body", "value": ["F\u00f8lg naturparken Ria Formosa \u00f8stover mot den spanske grensen. Strendene og \u00f8yene p\u00e5 denne siden av Algarvekysten er ikke s\u00e5 kjent eller like mye bes\u00f8kt som badebyene vest for Faro.", "S\u00e6rlig er det noen \u00f8yer hvor du kan finne fred og ro ute i havgapet. Den lille \u00f8ya Armona er en slik \u00f8y \u2013 med sine bitte sm\u00e5, fargerike hus ligger den innbydende bare en kort b\u00e5ttur fra fastlandet.", "Skuldrene senker seg med en gang du setter f\u00f8ttene p\u00e5 bryggekanten. Tempoet er et helt annet her ute enn inne i den travle havnebyen Olh\u00e3o. Men det er i havnebyen du m\u00e5 starte ferden ut til \u00f8yene som sammenlignes med Karibia.", "\u2013 Smak p\u00e5 denne.", "Den eldre mannen bak en av de mange diskene inne i den enorme markedshallen i Olh\u00e3o deler villig ut brente mandler.", "Han selger ogs\u00e5 den sterke sausen piri-piri p\u00e5 sm\u00e5 krukker. Den r\u00f8de sausen er noe av det portugiserne liker \u00e5 krydre maten sin med. Den er hot, s\u00e5 test f\u00f8r du sm\u00f8rer den over maten.", "S\u00f8te, sm\u00e5 poser i hamp er fylt med salt. Saltet hentes opp fra havbunnen i Ria Formosa og selges under navnet \u00abSel de Tavira\u00bb.", "Saltet er raffinert med en annen kjemisk sammensetning enn vanlig salt \u2013 det gir rettene som er smaksatt med saltet en litt annen smak. En pose kj\u00f8pes p\u00e5 markedet sammen med sausen.", "Inn i neste hall er frukt, gr\u00f8nt og andre lokale herligheter fra Algarve forduftet \u2013 her er det fisk som gjelder.", "Fisk og skalldyr, blekksprut, skjell i alle mulige varianter (pass opp, noen av dem \u00abspruter\u00bb vann mens de ligger og venter p\u00e5 \u00e5 bli kj\u00f8pt og fort\u00e6rt). Ta med litt gr\u00f8nnsaker, frukt og snacks ogs\u00e5, er piknikkurven klar for \u00f8ylivet.", "Du m\u00e5 jobbe litt for \u00e5 komme til de fineste strendene i Portugal. Men det er verdt det: De fem fineste strendene langs Algarvekysten", "For det er ut til \u00f8yene ferden g\u00e5r. Rett ved markedshallen ligger b\u00e5thavnen, der sightseeingb\u00e5ter eller ferger venter p\u00e5 lokale og turister som vil ut mot havet.", "De fleste turistene flyr inn til Faro og reiser direkte vestover til de mest kjente byene som Albuferia, Portim\u00e3o eller Lagos. F\u00e6rre velger \u00f8stsiden av Algarve.", "Naturparken Ria Formosa med sine laguner, sand\u00f8yer og yrende fugleliv strekker seg fra Faro og vestover.", "Noen av \u00f8yene tilknyttet naturparken er blant Portugals mest \u00f8de.", "P\u00e5 vei ut en l\u00f8rdag formiddag tar b\u00e5ten oss forbi Algarves st\u00f8rste havn \u2013 her ligger tr\u00e5lerne p\u00e5 rekke og rad. Tunfisk, muslinger, reker, \u00f8sters, fisk og andre godbiter fra havet fiskes av b\u00e5de internasjonale og lokale fiskere. 80 prosent av portugisiske muslinger plukkes her.", "S\u00e6rlig skalldyrene er noe av det beste du f\u00e5r i Europa. Grillede, sterkt krydret, \u00abau natural\u00bb ... Du finner garantert noe du liker.", "Pr\u00f8v ogs\u00e5 cataplana, en av de mest tradisjonelle skalldyrrettene langs kysten. Den serveres som en stuing i en gryte sammen med gr\u00f8nnsaker. Snadder!", "Ja, vi elsker \u00f8ylivet: Fem vakre \u00f8yer i Middelhavet du kanskje ikke har h\u00f8rt om", "P\u00e5 vei ut til \u00f8yene forteller kaptein Tiago Ventura sm\u00e5 historier om havnebyen og Ria Formosa. Det bl\u00e5ser hvitt. Og er det en ting en m\u00e5 v\u00e6re klar over, det bl\u00e5ser godt langs hele kysten.", "S\u00e5nn er det n\u00e5r en skal nyte livet i langs spissen av Europa. Men inne i lagunene skjermes noen strender her og der, s\u00e5 heldigvis er det mulig \u00e5 bade og slappe der uten for mye vind. For surfere, brettseilere og kitere er kysten perfekt for hobbyen.", "Armona g\u00e5r dessuten under radaren for de aller fleste turister \u2013 mesteparten er her p\u00e5 dagstur. Men vel ute p\u00e5 \u00f8ya st\u00e5r det gjestehus, bed and breakfast eller sm\u00e5 hytter til utleie.", "De er lave, malt i friske sommerfarger, gult og bl\u00e5tt. Fine hager omkranser inngangspartiene. Det bor til og med kameleoner p\u00e5 \u00f8ya, dyrene er mestere i forkledning s\u00e5 det er ikke enkelt \u00e5 oppdage dem.", "Hva er s\u00e5 herlig med disse \u00f8yene? De er utilgjengelig deler av \u00e5ret. Den ene store \u00f8ya rett utenfor Olh\u00e3o er bebodd av fiskere, men den andre er kun \u00e5pen p\u00e5 sommeren.", "Utenom Ilha Tavira, som har teltmuligheter, er det ikke lov \u00e5 bo p\u00e5 \u00f8yene. Bare det er en fristende tanke i seg selv. Ubebodd, fjernt fra alt, s\u00e5 du kan koble helt av (men slapp av \u2013 de har 4G og tr\u00e5dl\u00f8st nett her ute ogs\u00e5).", "Dr\u00f8mmer du om noe \u00abuoppdaget\u00bb? Er dette en av Europas best bevarte reisehemmeligheter?", "De fem \u00f8yene Deserta, Aromona, Cabanas, Culatra og Ilha de Tavira, hvor f\u00f8rstnevnte er det s\u00f8rligste punktet i Portugal, er en del av Ria Formosa.", "Et virvar av kanaler og viker strekker seg fra Faro via \u00f8yene og lagunene mot den spanske kysten i vest.", "Strendene p\u00e5 \u00f8yene strekker seg i flere kilometer. Flere av dem er popul\u00e6re for naturister. Ilha de Deserta (\u00abDen \u00f8de \u00f8ya\u00bb p\u00e5 norsk) er et yndet sted for dem som liker \u00e5 sole seg nakne i sanddynene.", "Det er nok av boltreplass, s\u00e5 ikke bli fortvilet om du fremdeles foretrekker \u00e5 sole deg med bikini eller i shorts.", "Og du? Ikke gj\u00f8r dette da: - Aldri, aldri, aldri ta med rumpetaske", "Deserta ligger i havgapet utenfor Faro og b\u00e5tturen utover en tidlig formiddag er avslappende. Reiser du med f\u00f8rste b\u00e5t, er du sikret \u00e5 f\u00e5 \u00f8ya mer eller mindre for deg selv en stakket stund .", "Det leies ut solsenger, badevakter er p\u00e5 plass og den solcelledrevne restauranten, den eneste p\u00e5 \u00f8ya, serverer deilig sj\u00f8mat og god kaffe og s\u00f8tt til den.", "Vi bes\u00f8kte den \u00f8de \u00f8ya Algarve: Finn roen og nyt strandlivet p\u00e5 en av de fineste \u00f8yene i Portugal", "To halv\u00f8yer er ogs\u00e5 en del av naturparken \u2013 Anc\u00e3o og Cacela. Sistnevnte er helt klart verdt en tur, her ligger noen av de minst bes\u00f8kte, men absolutt vakreste langs den lange kysten.", "Sand\u00f8yen Cacela Velha ligger rett \u00f8st for Cabanas og i tilknytning til landsbyen med samme navn. Du kommer ut med en lokal fergemann i en liten b\u00e5t, eller du kan g\u00e5 over n\u00e5r det er lavvann.", "Sanden p\u00e5 \u00f8ya er helt hvit og finkornet, og du finne le og nyte solen innimellom sanddynene.", "Sjekk denne listen: Er dette de 10 beste \u00f8yene i Europa?", "Ria Formosa fikk naturparkstatus i 1987 og er klassifisert som et av Portugal syv naturlige undere. Den strekker seg over 18.000 hektar fra kysten utenfor Faro og \u00f8stover til Cabanas.", "De fem \u00f8yene:", "Cabanas: Ligger syv kilometer \u00f8st for Tavira. Navnet stammer fra hyttene (eller cabanas) som ble satt opp her p\u00e5 1800-tallet for tunfiskernes utstyr. Du kan ta en b\u00e5ttaxi eller sv\u00f8mme over til stranden Ilha de Cabanas. Ilha de Tavira: Den mest utbygde og livlige av \u00f8yene \u2013 med massevis av restauranter, barer og aktiviteter p\u00e5 stranden. Du kan g\u00e5 en tur rundt p\u00e5 \u00f8ya og se p\u00e5 dyre- og planteliv, og velge om du vil ta en dukkert i lagunen innenfor eller i Atlanterhavet p\u00e5 utsiden. Det er mulig \u00e5 campe her ute.", "Armona: \u00d8ya er kun \u00e5pen p\u00e5 sommertid og du kan overnatte p\u00e5 bed and breakfast, leie hytte eller hus. Det er ikke minibank p\u00e5 \u00f8ya, s\u00e5 husk p\u00e5 \u00e5 ha med kontanter. Armona har over seks kilometer lange sandstrender, og en god og avslappet stemning preger hele \u00f8ya.", "Ilha Deserta: Det bor ingen p\u00e5 den \u00f8de \u00f8ya lengst ute i havgapet. Ta ferge ut fra Faro. Yndet sted for naturister og for dagsturister som vil ha stranden mer eller mindre for seg selv. Det ligger en restaurant p\u00e5 \u00f8ya.", "Culatra: To sm\u00e5 tettsteder, Farol og Culatra, ligger p\u00e5 \u00f8ya s\u00f8r for Olh\u00e3o og Faro. \u00d8ya har 800 faste beboere, hovedsakelig fiskere, \u00e5ret rundt, men har ogs\u00e5 mye dagsturister til strendene. Fyrt\u00e5rnet Santa Maria ligger her.", "De to halv\u00f8yene:", "Anc\u00e3o: Ligger lengst vest i Ria Formosa og beskytter lagunen mot Atlanterhavet.", "Cacela: Den lille landsbyen Cacela Velha er verdt et bes\u00f8k \u2013 med sine kritthvite og bl\u00e5 hus og kirke hvor du kan se utover strendene Cacela Velha og Manta Rota.", "Kilder: VisitPortugal, Canbanasuncovered, The Guardian, Lonely Planet og Wikipedia.", "Reisehemmeligheten \u00aballe\u00bb vet om - men f\u00e5 bes\u00f8ker", "Faro er hovedbyen langs Algarvekysten. Flyplassen ligger ti minutter unna byen.", "Reisen dit: Norwegian flyr direkte fra Oslo Lufthavn til Faro. Fra Trondheim, Stavanger, Kristiansand og Bergen m\u00e5 det bergens mellomlandinger.", "Bo: Hotel Eva i Faro ligger i havnen og er fint for en overnatting eller to. Koster rundt 1000 kroner natten.", "Tavira House i Tavira ligger midt i den lille byen og er et nyoppusset hus med flere rom, stue, takterrasse og veldig hyggelig personale. Koster fra 1100 kroner natten. I Olh\u00e3o kan du bo p\u00e5 hotell eller gjestehus. P\u00e5 Armona finnes flere overnattingssteder via Airbnb eller bare reis ut og se hva som dukker opp."]}, {"field": "category0", "value": "reise"}, {"field": "contenthash", "value": "be4f4b1608d663e58209f83ab38fd99397dc507eb01ac76a0bf4350bdab66d32"}, {"field": "createtime", "value": "2017-05-02T00:04:19.000Z"}, {"field": "description", "value": "Ta turen til naturparken Ria Formosas \u00f8yrike. Du kommer ikke til \u00e5 angre."}, {"field": "heading", "value": ["Ria Formosa - Europas svar p\u00e5 Karibia -adressa.no", "Start dagen p\u00e5 marked", "Skalldyrelskeres paradis", "Det gode \u00f8y-livet", "Fem (nesten) \u00f8de \u00f8yer", "Fakta om Ria Formosa"]}, {"field": "id", "value": "fa6fd8daa7b8bba4766ced3a113fe81d005134ef"}, {"field": "keyword", "value": ["Reiseguide", "Dr\u00f8mmereise", "\u00d8y", "Reise", "Matreise", "Portugal"]}, {"field": "keywords", "value": "Reiseguide,Dr\u00f8mmereise,\u00d8y,Reise,Matreise,Portugal"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-concept", "value": ["\u00f8yer", "\u00f8de \u00f8ya", "bed and breakfast"]}, {"field": "kw-entity", "value": ["deserta", "culatra og ilha", "cabanas", "manta rota", "aromona", "ria formosa", "algarvekysten", "finn", "kristiansand og bergen", "house", "cacela velha", "albuferia", "airbnb", "ilha de cabanas", "middelhavet", "eva", "olh\u00e3o og faro", "farol og culatra", "cacela velha og manta rota", "karibia", "atlanterhavet", "oslo lufthavn", "sel de tavira", "algarve"]}, {"field": "kw-location", "value": ["europa", "portim\u00e3o", "santa maria", "faro", "portugal", "olh\u00e3o", "stavanger", "lagos", "armona", "trondheim"]}, {"field": "kw-pageclass", "value": "article"}, {"field": "kw-person", "value": ["tiago ventura", "ilha tavira"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/13a81131-3067-4dbd-b54b-899454c8ec5d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ria Formosa - Europas svar p\u00e5 Karibia"}, {"field": "og-type", "value": "article"}, {"field": "og-url", "value": "http://www.adressa.no/reise/Ria-Formosa---Europas-svar-pa-Karibia-9390b.html"}, {"field": "pageclass", "value": ["article"]}, {"field": "publishtime", "value": "2016-12-09T13:41:57.000Z"}, {"field": "recs-articleid", "value": "9390"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-12-09T13:41:57.000Z"}, {"field": "recs-rawtitle", "value": "Ria Formosa - Europas svar p\u00e5 Karibia -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Ta turen til naturparken Ria Formosas \u00f8yrike. Du kommer ikke til \u00e5 angre."}, {"field": "thumbnail", "value": "http://content-thumbnail.cxpublic.com/content/thumbnail200x150/fa6fd8daa7b8bba4766ced3a113fe81d005134ef.jpg?598cad24"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-10T18:59:48.000Z"}, {"field": "title", "value": "Ria Formosa - Europas svar p\u00e5 Karibia"}, {"field": "url", "value": "http://www.adressa.no/reise/Ria-Formosa---Europas-svar-pa-Karibia-9390b.html"}, {"field": "urlhash", "value": "fa6fd8daa7b8bba4766ced3a113fe81d005134ef"}], "score": 0.9886263, "siteId": "9222270286501375973", "id": "fa6fd8daa7b8bba4766ced3a113fe81d005134ef"}

