{"fields": [{"field": "modifiedtime", "type": "time", "value": "2015-04-08T13:41:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lars martin hjorthol", "gemini.no"]}, {"field": "body", "value": ["Saken oppdateres.", "Kan innblandet biodiesel ha skylda for bileieres problemer med tette filtre og dyser, sviktende motorkraft og kostbare verkstedbes\u00f8k? Nei, sier oljebransjen. Men NTNU-professor Terese L\u00f8v\u00e5s vil ikke frikjenne biodieselen uten videre.", "\u2013 Vi vet at biodiesel oppf\u00f8rer seg annerledes enn fossil diesel. Den er et \u00ablevende\u00bb stoff som kan endre seg og forringes over tid. Dette kan skape problemer som ikke fanges opp godt nok av dagens felleseuropeiske produktstandard. Kanskje trenger vi en gjennomgang av hele standardverket, og se p\u00e5 hva som m\u00e5 gj\u00f8res for \u00e5 unng\u00e5 problemene, sier L\u00f8v\u00e5s til gemini.no . Hun er professor ved Institutt for energi- og prosessteknikk, NTNU.", "Autodiesel er diesel som brukes til \u00e5 drive kj\u00f8ret\u00f8y. All autodiesel som selges i Norge er tilsatt opptil 7 prosent biodiesel. Det skal bidra til \u00e5 redusere CO 2 -utslippene, fordi biodrivstoff i prinsippet skal v\u00e6re kliman\u00f8ytralt. Innblandingskravet er ikke s\u00e6rnorsk. Det er basert p\u00e5 en felleseuropeisk produktstandard med en rekke detaljerte krav til drivstoffets egenskaper under ulike forhold.", "Likevel kommer det med jevne mellomrom meldinger om at bileiere har f\u00e5tt problemer der biodiesel mistenkes for \u00e5 v\u00e6re \u00e5rsaken. For et par \u00e5r siden ba den britiske samferdselsministeren oljebransjen og regulerende myndighet \u00e5 rydde opp, etter en kraftig \u00f8kning av tilfeller med tette filtre i dieselbiler. I kaldt v\u00e6r ble filtrene tettet av et voksaktig stoff, og bilene mistet motorkraften. Innblandet biodiesel var trolig \u00e5rsaken til problemene, meldte BBC. En mulig forklaring var bruk av brukt matolje, som t\u00e5ler kulde d\u00e5rlig f\u00f8r den klumper seg.", "Programmet \u00abTV 2 hjelper deg\u00bb kunne tidligere i vinter fortelle om en bileier som hadde hatt gjentatte problemer og ditto dyre verkstedopphold. Forklaringen hun fikk fra verkstedet var at bilen hennes ikke t\u00e5lte diesel med innblandet biodrivstoff. Programmet intervjuet ogs\u00e5 en verkstedeier som fortalte at han fikk inn \u00e9n til to biler i uka med tette filtre og dyser, trolig for\u00e5rsaket av biodiesel.", "Les ogs\u00e5: Vi m\u00e5 alle gi avkall p\u00e5 litt", "\u2013 Vi vet ikke omfanget av problemet, eller hvor mye det har \u00f8kt med innblanding av biodiesel. Men det er relativt klart at det er et \u00f8kende problem, sier Terese L\u00f8v\u00e5s. Det er velkjent i forskningsmilj\u00f8ene, og gjenstand for mye forskning.", "Hovedproblemet er at biodrivstoff er mer ustabilt enn fossilt diesel, og det forringes over tid. Lys, temperatur og fuktighet kan bidra til at drivstoffet endrer seg raskere.", "\u2013 Biodrivstoff inneholder oksygenforbindelser. Dermed kan vi f\u00e5 oksidering, om drivstoffet ikke behandles og lagres riktig. Det dannes voksaktige stoffer som kan tette igjen filtre og dyser, sier L\u00f8v\u00e5s.", "Produktkravene til autodiesel er sammenfattet i en felleseuropeisk produktstandard kalt EN590. Den inneholder detaljerte krav til for eksempel cetan-tall (tilsvarer oktan for bensin), tetthet, viskositet, med mer. Standarden er utviklet over lang tid, i samarbeid mellom forskere, myndigheter, motorprodusenter og oljeselskaper, og oppdateres med jevne mellomrom.", "Men dagens standardverk fanger ikke godt nok opp problemene med at biodrivstoff endres over tid, mener L\u00f8v\u00e5s.", "\u2013 N\u00e5 stilles det klare krav til kvaliteten p\u00e5 drivstoffet n\u00e5r det forlater produksjonsstedet. Kanskje trenger vi ogs\u00e5 standardkrav til lagring og handtering av drivstoffet. Det kan for eksempel v\u00e6re standardkrav til hvor lenge drivstoffet skal kunne lagres under gitte forhold uten \u00e5 endre karakter, sier hun.", "Men flere tester av flere egenskaper vil koste penger. Det samme vil tekniske tiltak som for eksempel ekstra finfiltrering for \u00e5 skille ut vokspartikler f\u00f8r drivstoffet fylles p\u00e5 tanken.", "\u2013 Om oljeselskapene p\u00e5legges slike nye krav, vil de v\u00e6re sikre p\u00e5 at det l\u00f8ser problemet. Og det trengs mer forskning for \u00e5 kunne si sikkert hva som er \u00e5rsaken, sier L\u00f8v\u00e5s.", "Les ogs\u00e5: Hvor b\u00e6rekraftig er teknologien?", "Norsk Petroleumsinstitutt (NP) representerer selskaper som selger oljeprodukter, gass, str\u00f8m og bioenergi i Norge. Generalsekret\u00e6r Inger-Lise N\u00f8stvik i NP, som selv er sivilingeni\u00f8r i kjemi fra NTH, er undrende til p\u00e5standen om at mange har problemer p\u00e5 grunn av innblandet biodiesel.", "\u2013 V\u00e5re medlemmer st\u00e5r for 98 prosent av drivstoffsalget i Norge og selger nesten 3 milliarder liter autodiesel \u00e5rlig. Det er f\u00e5 henvendelser om problemer med drivstoffkvaliteter, sier hun.", "\u2013 Det er \u00e5penbart at enkelte biodieselkomponenter stivner fortere i sterk kulde. Men det er stor forskjell p\u00e5 ulike komponenter. Drivstoffet som selges i Norge innfrir den felleseuropeiske produktstandarden og myndighetenes krav til drivstoffkvalitet. I Norge er dessuten diesel som selges om vinteren s\u00e5kalt arktisk diesel, som skal t\u00e5le sterk kulde. Autodiesel b\u00e5de med og uten biodiesel oppfyller dette kravet, sier N\u00f8stvik.", "Hun viser til at det europeiske standardverket blir utviklet i samarbeid mellom motorprodusenter og oljeselskaper. Dette er et p\u00e5g\u00e5ende arbeid, der ogs\u00e5 Norsk Petroleumsinstitutt er involvert.", "Den n\u00e5v\u00e6rende produktstandarden \u00e5pner for innblanding av opptil 7 prosent biodiesel.", "\u2013 Meg bekjent er det ikke n\u00e6rt forest\u00e5ende planer om \u00e5 \u00f8ke denne grensa, sier N\u00f8stvik til Gemini.", "Les ogs\u00e5: Flydrivstoff fra norske skoger", "Innblandingen av biodiesel \u00f8kte fra 5 til 7 prosent i 2009, etter krav fra myndighetene. Det er en politisk m\u00e5lsetting \u00e5 \u00f8ke innblandingen ytterligere. Transportselskapet DB Schenker i Norge fors\u00f8kte det for noen \u00e5r siden av \u00f8konomiske grunner, da biodiesel var avgiftsfri.", "\u2013 I 2007 gikk vi i bresjen for \u00e5 kj\u00f8re p\u00e5 B30, det vil si en innblanding p\u00e5 30 prosent biodiesel. Det f\u00f8rte til at mange m\u00e5tte bygge om motorer og skifte ut slanger og dyser. Enkelte opplevde ogs\u00e5 problemer ved sv\u00e6rt lave temperaturer, forteller Einar Spurkeland, kommunikasjonssjef i DB Schenker i Norge.", "H\u00f8y innblanding av biodiesel reduserte ogs\u00e5 stabiliteten til drivstoffet.", "\u2013 Jo mer liv det er i dieselen, jo kortere er levetida. B30-diesel m\u00e5tte behandles som ferskvare, sier Spurkeland.", "Fors\u00f8ket med \u00e5 kj\u00f8re p\u00e5 B30 ble kortvarig. Allerede samme \u00e5r ble det innf\u00f8rt avgift p\u00e5 biodrivstoff. Dermed falt motivasjonen bort.", "Milj\u00f8kravene til biodrivstoff er blitt kraftig skjerpet de siste \u00e5rene. De s\u00e5kalte b\u00e6rekraftkriteriene krever blant annet at biodrivstoffet m\u00e5 gi reelle reduksjoner i CO 2 -utslipp, og produksjonen av drivstoffet skal ikke g\u00e5 ut over biologisk mangfold eller fortrenge matproduksjon.", "Skjerpede milj\u00f8krav og tekniske problemer til tross, Terese L\u00f8v\u00e5s har god tro p\u00e5 at biodrivstoff fortsatt vil v\u00e6re et viktig element i miksen av klimal\u00f8sninger.", "\u2013 Dette er utfordringer som m\u00e5 og vil overkommes. Dersom EU skal n\u00e5 sitt m\u00e5l om en fornybarandel p\u00e5 20 prosent innen 2020, er det ikke nok med bare vind og sol. Biodrivstoff m\u00e5 ogs\u00e5 inn. Innenfor deler av transportbransjen, spesielt tungtransport, har jeg vanskelig for \u00e5 se andre alternativer enn biodrivstoff, sier L\u00f8v\u00e5s.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "efee782b4ee38704e35dd53e3d94960ddebc5252806963a1b18ea1ba378723b4"}, {"field": "createtime", "value": "2016-01-21T11:28:44.000Z"}, {"field": "description", "value": "Oljebransjen mener biodiesel ikke har skylda for problemer som bileiere opplever. Men ikke alle er enige."}, {"field": "dominantimage", "value": "http://www.adressa.no/nyheter/okonomi/article10827135.ece/fmb5xn/ALTERNATES/w980-default/JPS_bensin9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/93bd01dafa9fab9cba89813783c6650fb739f26f.jpg?5973044b"}, {"field": "dominantthumbnaildimensions", "value": "300x169"}, {"field": "heading", "value": ["Kan biodiesel skade bilen din? -adressa.no", "Tette filtre", "\u2013 Velkjent problem", "Egen bio-standard?", "\u2013 Trygg biodiesel", "\u2013 Som ferskvare", "God tro p\u00e5 biodrivstoff"]}, {"field": "id", "value": "93bd01dafa9fab9cba89813783c6650fb739f26f"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "automotive"}, {"field": "kw-company", "value": ["gemini", "schenker", "autodiesel"]}, {"field": "kw-concept", "value": ["innblandet biodiesel", "problem", "drivstoffet", "biodiesel skade bilen", "tette filtre", "innblandet", "biodrivstoff", "felleseuropeisk produktstandard", "prosent biodiesel", "biodiesel"]}, {"field": "kw-entity", "value": ["institutt", "norsk petroleumsinstitutt", "inger-lise n\u00f8stvik", "c. en"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["einar spurkeland", "terese l\u00f8v\u00e5s"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/nyheter/okonomi/article10827135.ece/fmb5xn/ALTERNATES/w980-default/JPS_bensin9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kan biodiesel skade bilen din?"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10827137.ece"}, {"field": "pageclass", "value": ["article"]}, {"field": "publishtime", "value": "2015-04-07T18:10:35.000Z"}, {"field": "recs-articleid", "value": "10827137"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-07T18:10:35.000Z"}, {"field": "recs-rawtitle", "value": "Kan biodiesel skade bilen din? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Oljebransjen mener biodiesel ikke har skylda for problemer som bileiere opplever. Men ikke alle er enige."}, {"field": "thumbnail", "value": "http://content-thumbnail.cxpublic.com/content/thumbnail200x150/93bd01dafa9fab9cba89813783c6650fb739f26f.jpg?5973044b"}, {"field": "thumbnailfullheightdimensions", "value": "200x1886"}, {"field": "timestamp", "value": "2017-07-22T07:52:43.000Z"}, {"field": "title", "value": "Kan biodiesel skade bilen din?"}, {"field": "url", "value": "http://www.adressa.no/nyheter/okonomi/article10827137.ece"}, {"field": "urlhash", "value": "93bd01dafa9fab9cba89813783c6650fb739f26f"}], "score": 0.87425804, "siteId": "9222270286501375973", "id": "93bd01dafa9fab9cba89813783c6650fb739f26f"}

