{"fields": [{"field": "modifiedtime", "type": "time", "value": "2016-01-29T19:44:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kristina C. Karlsen", "Randi Bakken", "Ukeadressa", "May-Britt Moser", "Edvard Moser"]}, {"field": "author", "value": "halldis nerg\u00e5rd"}, {"field": "body", "value": ["Siden 1999, da Kosovo-krigen startet, har Kristina C. Karlsen (40) hatt sv\u00e6rt lite tid til \u00e5 stoppe opp og se seg tilbake.", "Som serber bosatt i Kosovo m\u00e5tte hun konsentrere seg om \u00e5 overleve, om \u00e5 skaffe mat og inntekter til familien, om \u00e5 fullf\u00f8re kunstutdannelsen sin, om \u00e5 komme seg trygt fra sted til sted.", "Billedkunster f\u00f8dt i Lipljan i Kosovo i 1976.", "Utdannet grafiker ved Universitetet i Pristina i Jugoslavia 1994-2000.", "Stiller ut under Kunst i Bergstaden, under Vinterfestspillene n\u00e5 i mars.", "Ansatt som daglig leder ved Lademoen Kunstnerverksteder i Trondheim fra 2004 til 2015, fra 2015 som fagleder ved Kulturskolen i Trondheim.", "Har atelier ved Kunstnerverkstedene p\u00e5 Lademoen og jobber mye med egen kunst.", "Har undervist b\u00e5de barn og voksne i billedkunst, er ogs\u00e5 engasjert i UKM og Barnas Verdensdager.", "Har et stort engasjement for frivillig arbeid bl.a. integreringsaktivisering blant innvandrer-kvinner, sangkor, internasjonal folkedans, Soroptimistene (president Trondheim Syd) mm.", "Salget av de nye hjerneskjerfene vil skje via nett, fra nettstedet www.existence.no (Epost: post@existence.no)", "Familier ble lynsjet i egne hjem. Bomber eksploderte. Hus satt i brann. Tropper av utenlandske soldater str\u00f8mmet til provinsen for \u00e5 stanse de verste overgrepene.", "- Da den mest kaotiske fasen var over, fikk jeg jobb i den lokale FN-administrasjonen. Mitt oppdrag var \u00e5 samle isolerte serbiske barn p\u00e5 sommerleir ved et h\u00f8yfjellshotell. En kjekk tr\u00f8ndersk offiser og mange frivillige skulle hjelpe til.", "Kristina ler, og innr\u00f8mmer at hun fort forelsket seg i tr\u00f8nderen. H\u00f8sten 2001 giftet de seg, og i januar 2002 flyttet hun til Vanvikan, til ektefelle H\u00e5vards hjemsted.", "Sn\u00f8en lavet ned. Overgangen til iskald norsk vinter var enorm for 26-\u00e5ringen fra Kosovo.", "- Jeg var sikker p\u00e5 at livet mitt kom til \u00e5 bli mye enklere bare jeg kom til Norge. Men \u00e5 etablere seg i et fremmed land, l\u00e6re et nytt spr\u00e5k og en ny kultur, finne seg til rette som sm\u00e5barnsmor og billedkunstner, og ikke minst: skaffe seg jobb har ogs\u00e5 v\u00e6rt som en kamp. De to f\u00f8rste \u00e5rene var fulle av frustrerende misforst\u00e5elser. N\u00e5 er jeg stolt over alt jeg har f\u00e5tt til, sier Kristina, p\u00e5 nesten feilfritt tr\u00f8ndersk.", "N\u00e5 er hun fagleder for visuell kunst ved Kulturskolen i Trondheim, og mor til to jenter p\u00e5 10 og 13 \u00e5r. Hun har eget atelier ved Lademoen Kunstnerverksteder, der hun tidligere var daglig leder. Gjennom alle \u00e5rene i Norge har hun jobbet med egne kunstprosjekter. Mye undervisning har det ogs\u00e5 blitt.", "Da Kristina forsto at de fleste av barndoms-minnene hennes var borte, startet hun sitt eget hjerneforskningsprosjekt. Hun leste, studerte bilder av hjernevev og hjerneceller, og fortsatte med \u00e5 lage egne grafiske fortolkninger av det hun s\u00e5 og l\u00e6rte. Veggene i atelieret hennes er fremdeles fulle av hjernevev og hjerneceller i ulike varianter.", "Hukommelsestap (amnesi), kan skyldes varige eller forbig\u00e5ende forandringer i hjernens funksjon, f.eks som f\u00f8lge av epilepsi eller hjernerystelse.", "Hukommelsestap kan ogs\u00e5 skrive seg fra sterke f\u00f8lelsesmessige reaksjoner.", "Det vanligste er at minner fra nyere hendelser tapes f\u00f8r det eldre minnestoffet, derav begrepet\u00abg\u00e5 i barndommen\u00bb. Samtidig vil innl\u00e6ring av nytt stoff lide, noe som bl.a. kan p\u00e5virke orienteringsevnen.", "Isolerte hjerneskader kan gi begrenset hukommelsestap.", "Kilde: Store norske leksikon", "- At hjernen reagerte med \u00e5 slette ut barndomsminnene mine er kanskje ikke s\u00e5 rart. Jeg satte jo strek og startet helt p\u00e5 nytt da jeg flyttet til Norge.", "I 2010 presenterte Kristina hjernekunsten sin for f\u00f8rste gang p\u00e5 utstillingen: \u00abBrain & Music\u00bb i Trondhjems Kunstforening.", "- Jeg oppdaget at barndommens folkemusikk, tekstene og tonene som faren min sang og spilte, ikke var glemt. Denne musikken har derfor v\u00e6rt til stor inspirasjon.", "Mens Kristina jobbet med sine hjerneprosjekter, leste hun i avisen om hjerneforskerne May-Britt og Edvard Moser ved NTNU.", "Hun fikk lyst til \u00e5 m\u00f8te dem for \u00e5 l\u00e6re enda mer om hjernen og hukommelsen. Hun kontaktet May-Britt Moser, og ble omg\u00e5ende invitert til Institutt for nevromedisin ved NTNU.", "- Vi fikk mange fine samtaler, jeg l\u00e6rte masse. May-Britt er helt fantastisk, sier Kristina, som fortalte forskerne om sine hjernekunst-prosjekter, og \u00f8nsket om \u00e5 formidle stoffet til flest mulig, s\u00e6rlig til barn.", "- Hjernen er kroppens viktigste organ. Mange fler burde interessere seg for alt det forunderlige som foreg\u00e5r i hodet v\u00e5rt, sier kunstneren. Hun har ogs\u00e5 laget kunstprosjekt \u00abBrain & Music\u00bb for den kulturelle skolesekken og \u00abNeuro \u2013 Neuro\u00bb for den kulturelle barnehagesekken. Og f\u00e5tt kjemperespons fra barna som deltok.", "I dag henger noen av de snirklete nevronene hennes p\u00e5 veggene i Kavli-instituttet, Mosernes arbeidsplass. I spillefilmen: \u00abKvinner i for store herreskjorter\u00bb er ogs\u00e5 Kristinas hjernekunst fint presentert.", "Tekstildesigner Randi Bakken har kjent Kristina i mange \u00e5r. Ogs\u00e5 hun ble sv\u00e6rt fascinert av hjerneengasjementet hennes.", "- Med min tekstilbakgrunn s\u00e5 jeg fort at noen av motivene hennes lett lar seg overf\u00f8re til et vevm\u00f8nster, og slik bli et flott damaskstoff. Men \u00e5 overtale Kristina var krevende, ler Randi. Billedkunstneren ler med.", "- Som kunstnere flest er jeg skeptisk til masseproduksjon. Grafikken min trykkes opp i maks ti \u2013 15 eksemplarer. \u00c5 forestille seg mine motiver som et stoff, var vanskelig.", "Etter hvert smuldret Kristinas motstand, men hun satte visse betingelser. Hun m\u00e5tte like resultatet for \u00e5 involvere seg videre.", "Tidligere har Randi Bakken samarbeidet med Krivi Vev p\u00e5 Tingvoll. Via avansert teknologi ble et bilde av Kristinas hjernem\u00f8nster overf\u00f8rt til \u00abhjernen\u00bb i bedriftens store damaskvev.", "Flere farger ble testet ut.", "- Jeg er forn\u00f8yd, ja. Jeg liker resultatet, innr\u00f8mmer Kristina, og stryker forsiktig over flere splitter nye skjerf i myk ulldamask.", "Det skarpe taklyset i Lademoenkunstnernes grafikkverksted f\u00e5r stoffet til \u00e5 skinne. De snirklete tegningene gir flatene spenst og bevegelse.", "Da May-Britt og Edvard Moser fikk h\u00f8re at Kristinas hjernekunst holdt p\u00e5 \u00e5 utvikle seg til et lite tekstileventyr, var de straks klare til \u00e5 st\u00f8tte nyskapningen p\u00e5 sin m\u00e5te.", "Som et magisk smykke i et hj\u00f8rne av hvert skjerf lyser signaturene til nobelprisvinnere i medisin. Navnene deres er vevd inn i stoffet.", "- Hjerneskjerfet er navnet p\u00e5 produktet. Noe annet er utenkelig, sier Kristina og Randi, som allerede har etablert et felles firma for videre produksjon og salg. \u00abExistence\u00bb er navnet p\u00e5 firmaet, det samme som navnet p\u00e5 motivet som ble omskapt til damask. De har bestemt at 50 kroner fra hvert solgte skjerf skal g\u00e5 til helseforskning.", "De to gr\u00fcnderne har presentert skjerfet p\u00e5 ulike arenaer, blant annet p\u00e5 Manifestasjon 2015, konferansen til N\u00e6ringsforeningen i Trondheimsregionen like f\u00f8r jul. Innlederne Erna Solberg og Anita Krohn Traaseth, henholdsvis statsminister og direkt\u00f8r for Innovasjon Norge, fikk hvert sitt. Det gjorde ogs\u00e5 Pauline Braathen, som har gitt 12 millioner dollar til Mosernes hjerneforskning, denne overrekkelsen skjedde via Skype.", "Randi Bakken har i mange \u00e5r jobbet i grenselandet mellom kunst, kultur og n\u00e6ring. \u00c5 skape nye norske tekstilarbeidsplasser er et av hennes store m\u00e5l. Hun er ogs\u00e5 opptatt av \u00e5 fremheve kompetansen til asyls\u00f8kere og andre innvandrere som etablerer seg i Norge.", "- Vi m\u00e5 bli flinkere til \u00e5 etterlyse deres kunnskaper og kvaliteter. Ofte fokuserer vi p\u00e5 alt de ikke kan. Se p\u00e5 Kristina. Se hva hun bidrar med i kunstmilj\u00f8et i Trondheim, og i n\u00e6rmilj\u00f8et p\u00e5 Saupstad.", "Kristina har ogs\u00e5 m\u00f8tt mange innvandrer-kvinner med mye verdifullt i bagasjen, blant annet i gruppa \u00abKvinner sammen\u00bb p\u00e5 Saupstad hvor kvinner, som enn\u00e5 ikke er godt integrert, aktiviseres.", "- Mange innvandrerkvinner kan og vet mye som samfunnet v\u00e5rt har stor bruk for, sier billedkunstneren, som selv fikk mye st\u00f8tte fra tr\u00f8nderske kunstnerkolleger da hun etablerte seg i landsdelen.", "Kristina C. Karlsen har utdanningen sin fra universitetet i Pristina. Men kompetansen hennes omfatter mye mer enn billedkunst. Studiet sitt finansierte hun med inntekter fra livet som profesjonell fotballspiller og som fotballdommer.", "- Laget v\u00e5rt var det eneste fra Kosovo i den \u00f8verste divisjon i landet som enn\u00e5 het Jugoslavia. Jeg sto i m\u00e5l. Senere tok jeg dommerutdanning, og d\u00f8mte p\u00e5 laveste niv\u00e5 i herrenes ligasystem i store deler av landet. Det var krevende. Jeg startet aldri en kamp f\u00f8r politiet var p\u00e5 plass. Tilliten til kvinnelige dommere var minimal.", "Kristina ler igjen. Hun husker litt fra sin egen fotballkarriere, fra 14-\u00e5rsalderen og fram til starten p\u00e5 krigen, men det meste er glemt.", "- Fotballvenninner fra de aktive \u00e5rene forteller om kamper og episoder som ikke finnes i min hukommelse. Men fotografiene viser at jeg var der. Ikke engang favorittmusikken min fra disse \u00e5rene er jeg i stand til \u00e5 huske.", "I dag har Kristina god oversikt over egne barndoms- og oppvekst\u00e5r. Gjennom bilder, morens og venninnenes fortellinger har hun rekonstruert livshistorien sin. Men hun gir seg ikke, og jakter fremdeles p\u00e5 ekte minner.", "- Av og til, s\u00e6rlig p\u00e5 atelieret, kan jeg fornemme en stemning som jeg verken kan forklare eller sette ord p\u00e5, som en liten flik av et tapt minne. Da kommer t\u00e5rene, og jeg bare gr\u00e5ter og gr\u00e5ter, og greier nesten ikke \u00e5 stoppe. Hukommelsessvikten er som et traume som ikke slipper taket.", "Kristina tror ikke at tapet av minner skriver seg fra en eller flere traumatiske hendelser, hun tror heller at livssituasjonen hennes, med stort tempo, mye angst, stress og ansvar gjennom flere \u00e5r, har lagt seg som et lokk gjennom deler av hjernen, gjennom hippocampus for \u00e5 v\u00e6re mer presis. Det er i denne lille sj\u00f8hestlignende strukturen at langtidsminnene v\u00e5re er lagret.", "Kristina fortaper seg ikke i sorgen over glemte minner. Hun har stadig nye prosjekter p\u00e5 gang. Under Vinterfestspillene p\u00e5 R\u00f8ros i mars skal hun stille ut sammen med Sverre Koren", "Bjertn\u00e6s. Inspirasjonen til denne utstillingen henter hun fra lokal diktning og musikk, blant annet fra Johan Falkberget.", "- Han skriver om bergrosa som blir synlig n\u00e5r dagens f\u00f8rste solstr\u00e5ler treffer doggdr\u00e5pene i mosen p\u00e5 berget. Her er min bergrose, sier Kristina C. Karlsen og sveiver p\u00e5 Lademoen-kunstnerens grafikkpresse. Ut kommer et r\u00f8dskimrende kunstverk, fritt gjenskapt etter Johan Falkbergets beskrivelse."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e87c1713949a52a9fc40f8b519b7f2b68f16819de56671b4b0ed42bac675634b"}, {"field": "createtime", "value": "2016-01-29T19:57:10.000Z"}, {"field": "description", "value": "Kristina C. Karlsen husker ikke noe fra barndommen i Kosovo. Da alvoret gikk opp for henne, leste hun alt om hjernen. N\u00e5 er hukommelsestapet blitt kunst."}, {"field": "dominantimage", "value": "http://www.adressa.no/pluss/magasin/article12085128.ece/1yzmrh/ALTERNATES/w980-default/1hjerneskjerfet10.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aaeabace24055c274ee4f34c3478855198a85017.jpg?59918366"}, {"field": "dominantthumbnaildimensions", "value": "300x169"}, {"field": "heading", "value": ["Kristinas hukommelsestap ble kunst -adressa.no", "M\u00f8tte kj\u00e6rligheten", "Minner i musikk", "Pryder Kavli-instituttet", "Mosers signatur", "Fotballproff", "Utstiller p\u00e5 R\u00f8ros"]}, {"field": "id", "value": "aaeabace24055c274ee4f34c3478855198a85017"}, {"field": "keyword", "value": ["Kristina C. Karlsen", "Randi Bakken", "Ukeadressa", "May-Britt Moser", "Edvard Moser"]}, {"field": "keywords", "value": "Kristina C. Karlsen,Randi Bakken,Ukeadressa,May-Britt Moser,Edvard Moser"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["billedkunst", "stoff", "hjernen", "tapt", "daglig leder", "moser", "dag", "hukommelsestap", "jobb", "barn", "skjerf", "ler", "minne", "musikk", "barndoms", "land", "kunst", "\u00e5rene"]}, {"field": "kw-entity", "value": ["epost", "saupstad", "lademoenkunstnernes", "institutt", "kavli", "n\u00e6ringsforeningen", "skype", "music", "innovasjon norge", "may-britt og edvard moser", "kvinner", "kunstnerverkstedene", "trondheim syd", "erna solberg og anita krohn traaseth", "krivi vev", "jugoslavia", "h\u00e5vards", "vinterfestspillene", "lademoen kunstnerverksteder", "kulturskolen", "trondhjems kunstforening", "neuro", "soroptimistene", "kristina og randi", "mosernes", "brain", "trondheimsregionen", "vanvikan", "manifestasjon 2015", "barnas verdensdager", "bergstaden", "universitetet", "kunst"]}, {"field": "kw-location", "value": ["r\u00f8ros", "kosovo", "tingvoll", "lipljan", "pristina"]}, {"field": "kw-pageclass", "value": "article"}, {"field": "kw-person", "value": ["randi bakken", "edvard moser", "sverre koren", "may-britt moser", "kristina c. karlsen", "pauline braathen", "erna solberg", "johan falkberget", "anita krohn traaseth"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12085128.ece/1yzmrh/ALTERNATES/w980-default/1hjerneskjerfet10.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kristinas hukommelsestap ble kunst"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/29/Kristinas-hukommelsestap-ble-kunst-12085143.ece"}, {"field": "pageclass", "value": ["article"]}, {"field": "publishtime", "value": "2016-01-29T19:44:08.000Z"}, {"field": "recs-articleid", "value": "12085143"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-29T19:44:08.000Z"}, {"field": "recs-rawtitle", "value": "Kristinas hukommelsestap ble kunst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Kristina C. Karlsen husker ikke noe fra barndommen i Kosovo. Da alvoret gikk opp for henne, leste hun alt om hjernen. N\u00e5 er hukommelsestapet blitt kunst."}, {"field": "thumbnail", "value": "http://content-thumbnail.cxpublic.com/content/thumbnail200x150/aaeabace24055c274ee4f34c3478855198a85017.jpg?59918366"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-14T11:03:02.000Z"}, {"field": "title", "value": "Hukommelsestap ble kunst"}, {"field": "url", "value": "http://www.adressa.no/pluss/magasin/2016/01/29/Kristinas-hukommelsestap-ble-kunst-12085143.ece"}, {"field": "urlhash", "value": "aaeabace24055c274ee4f34c3478855198a85017"}], "score": 0.6397832, "siteId": "9222270286501375973", "id": "aaeabace24055c274ee4f34c3478855198a85017"}

