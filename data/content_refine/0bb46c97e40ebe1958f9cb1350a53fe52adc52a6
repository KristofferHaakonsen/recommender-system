{"fields": [{"field": "modifiedtime", "type": "time", "value": "2012-04-18T17:13:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lars gisn\u00e5s951 98 750lars.gisnaas@adresseavisen.no"}, {"field": "body", "value": ["Saken oppdateres.", "DET NYE HUSET som familien Hugnes har under oppf\u00f8ring p\u00e5 Kuls\u00e5s i Trondheim er skreddersydd etter Odas behov. Dessuten: Det legges opp til at hun kan bo der ogs\u00e5 n\u00e5r hun blir voksen, dersom hun \u00f8nsker det. I sokkelen vil nemlig en romslig Oda-leilighet st\u00e5 klar den dagen hun skal flytte for seg selv.", "- Man kan trygt si at vi bygger for fremtiden , sier Ann Kristin og Roar Hugnes, mens de f\u00f8lger yngstedatteren med blikket.", "En av tre", "Med forsiktige og litt ust\u00f8 skritt kommer vesle Oda g\u00e5ende over stuegulvet. Forel\u00f8pig kommer hun seg frem p\u00e5 egne ben innend\u00f8rs. Men n\u00e5r hun skal ta seg frem ute, er hun avhengig av elektrisk rullestol.", "Fortsatt er det mange ubesvarte sp\u00f8rsm\u00e5l knyttet til Odas muskelsykdom. Vil kroppen hennes makte \u00e5 puste selv, eller vil hun med tiden f\u00e5 behov for pustehjelp og kontinuerlig tilsyn om natta? Maten m\u00e5 hun allerede f\u00e5 hjelp med. Oda har f\u00e5tt all n\u00e6ring og v\u00e6ske gjennom en s\u00e5kalt \u00abknapp\u00bb p\u00e5 magen siden hun var et halvt \u00e5r gammel. Dessuten skal hun snart begynne med talemaskin. Musklaturen i ansiktet er s\u00e5 slapp at hun har vanskelig for \u00e5 uttale ordene.", "Men hvilke andre behov vil melde seg? Det er s\u00e5 f\u00e5 som har samme sykdom som Oda at man vanskelig kan gi svar.", "Oda har muskelsykdommen Nemalin Myopati. Bare to andre i hele Norge har f\u00e5tt samme diagnose, er Odas foreldre blitt fortalt.", "- Det er store, individuelle forskjeller mellom de enkelte med denne diagnosen, og det gj\u00f8r det enda vanskeligere \u00e5 vite hva som venter oss, forteller Odas mor, Ann Kristin Hugnes.", "Vokser ut av huset", "Det er frokosttid hjemme hos familien Hugnes i H\u00f8greina 380 p\u00e5 Flat\u00e5sen i Trondheim n\u00e5r Adresseavisen kommer p\u00e5 bes\u00f8k. Dette er vanligvis et av de travleste tidspunktene i d\u00f8gnet for familien p\u00e5 fem. Men n\u00e5 er det l\u00f8rdag, og alle har god tid.", "- Fra mandag til fredag kommer en medarbeider fra Odas barnehage hjem til oss for \u00e5 hjelpe Oda med morgenstellet. Det er avgj\u00f8rende for at vi skal bli ferdig i tide, slik at vi kan delta i arbeidslivet p\u00e5 lik linje med andre, forteller Roar Hugnes.", "Den st\u00f8rste utfordringen familien st\u00e5r overfor er imidlertid at Oda er iferd med \u00e5 vokse ut av huset. Det blir tyngre og tyngre \u00e5 b\u00e6re henne opp trappene mellom de tre etasjene i leiligheten. Bad, soverom og oppholdsrom er p\u00e5 ulike plan. Og sv\u00e6rt mye av boligens lagerplass g\u00e5r med til alle hjelpemidlene og alt utstyret som Oda er avhengig av. Dessuten:", "- Oda blir mer og mer frustrert dess st\u00f8rre hun blir over ikke \u00e5 kunne delta p\u00e5 lik linje med de andre barna, fordi hun ikke kan komme seg opp og ned trappene selv, forteller hennes mor, Ann Kristin.", "Allerede da Oda var et halvt \u00e5r gammel, inns\u00e5 familien Hugnes at de m\u00e5tte belage seg p\u00e5 \u00e5 flytte. Selv om de trives kjempegodt i H\u00f8greina p\u00e5 Flat\u00e5sen. Derfor begynte de \u00e5 se seg om etter tomt.", "- Helst ville vi at den skulle ligge i den skolekretsen vi bor i idag, forteller Roar Hugnes. Men skolekrets var bare ett av mange kriterier som m\u00e5tte p\u00e5 plass. Blant annet var det viktig at tomta var slik at man kan komme til med bil - og rullestol - b\u00e5de i hovedetasjen og i sokkeletasjen.", "Tilfeldigheter gjorde at familien ble kjent med utbyggingsplanene p\u00e5 Kuls\u00e5s. Her fant de dr\u00f8mmetomta, og Kuls\u00e5s Utbyggingsselskap s\u00f8rget for at familien Hugnes fikk tilslaget.", "Det er Roars arbeidsgiver Aasen Bygg som f\u00f8rer opp huset. Etter planen skal det v\u00e6re innflytningsklart til 1. april 2006.", "Hus med heis", "Ett viktig m\u00e5l med nyhuset er at Oda skal kunne ta hele huset i bruk. Blant annet skal det installeres en heis midt i huset, og den skal Oda kunne betjene med en fjernkontroll. Lys og varme skal hun kunne styre fra et smartpanel ved utgangsd\u00f8ren. Og husets d\u00f8rer blir brede og uten d\u00f8rstokk, og kan \u00e5pnes av Oda med en bryter.", "- Det er snakk om \u00e5 gi Oda omgivelseskontroll. Hun vil slippe \u00e5 g\u00e5 huset rundt n\u00e5r hun skal sl\u00e5 av lys, varme og lignende n\u00e5r hun skal ut, sier mamma Ann Kristin.", "Det er ogs\u00e5 tatt h\u00f8yde for den dagen Oda eventuelt m\u00e5 bruke rullestol innend\u00f8rs. Blant annet bygges rommene ekstra store.", "Tenker trygghet", "Trygghet var et annet sentralt stikkord da huset ble planlagt. Foreldrenes soverom vil eksempelvis ligge rett ved Odas rom, slik at mor og far kan f\u00f8re tilsyn med henne om natta.", "Det er ogs\u00e5 en egen d\u00f8r fra Odas rom direkte inn til badet.", "- Vi har ogs\u00e5 tatt mange grep for at huset skal f\u00e5 et optimalt inneklima, noe som er viktig for Oda, forteller foreldrene. Balansert ventilasjon er ett av tiltakene, sentralst\u00f8vsuger et annet. P\u00e5 kj\u00f8kkenet vil skapene g\u00e5 helt opp til taket, og dermed hindre at det legger seg skitt og st\u00f8v opp\u00e5 dem. Og i veggene brukes det milj\u00f8vennlige materialer.", "F\u00e5r egen bolig", "Den dagen Oda skal flytte for seg selv, vil hun ha mulighet til \u00e5 flytte ned i sokkelen hjemme p\u00e5 Kuls\u00e5s. Her bygges det nemlig en egen leilighet p\u00e5 hele 92,5 kvadratmeter til Oda. Det er blant annet et ekstra soverom i denne leiligheten, slik at hun kan ha en Oda-styrt assistent hjemme hos seg.", "Frem til den dagen Oda eventuelt flytter inn i sokkelen, blir leiligheten leid ut.", "- Vi vet jo ikke om Oda vil bo sammen med oss n\u00e5r hun blir stor, poengterer mamma Ann Kristin.", "- Hvis hun sier at hun vil bo et helt annet sted, er det helt greit. Men n\u00e5 legger vi til rette for at hun kan bo hjemme, dersom hun skulle \u00f8nske det, sier hun."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "74ec1eb6e966c7eb053d5ca9f0a8e96fb39b16dec98a243b88beb44fd89bc74f"}, {"field": "createtime", "value": "2015-05-05T23:25:15.000Z"}, {"field": "description", "value": "Oda Hugnes (3 1\u20442) har en sv\u00e6rt sjelden muskel-sykdom. Derfor bygger familien hennes et hus utenom det vanlige."}, {"field": "dominantimage", "value": "http://www.adressa.no/incoming/article1151464.ece5/ALTERNATES/w980-default/JPS%20bolig%202"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0bb46c97e40ebe1958f9cb1350a53fe52adc52a6.jpg?5985077e"}, {"field": "dominantthumbnaildimensions", "value": "300x169"}, {"field": "heading", "value": "Skreddersyr nytt hus for vesle Oda -adressa.no"}, {"field": "id", "value": "0bb46c97e40ebe1958f9cb1350a53fe52adc52a6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["nytt hus", "hus", "familien"]}, {"field": "kw-entity", "value": ["ann kristin og roar hugnes", "h\u00f8greina 380", "nemalin myopati", "hugnes", "flat\u00e5sen", "adresseavisen", "kuls\u00e5s utbyggingsselskap", "roars", "aasen bygg"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["oda hugnes", "roar hugnes", "ann kristin", "ann kristin hugnes"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1151464.ece5/ALTERNATES/w980-default/JPS%20bolig%202"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skreddersyr nytt hus for vesle Oda"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article595004.ece"}, {"field": "pageclass", "value": ["article"]}, {"field": "publishtime", "value": "2005-11-25T07:24:55.000Z"}, {"field": "recs-articleid", "value": "2084128"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2005-11-25T07:24:55.000Z"}, {"field": "recs-rawtitle", "value": "Skreddersyr nytt hus for vesle Oda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Oda Hugnes (3 1\u20442) har en sv\u00e6rt sjelden muskel-sykdom. Derfor bygger familien hennes et hus utenom det vanlige."}, {"field": "thumbnail", "value": "http://content-thumbnail.cxpublic.com/content/thumbnail200x150/0bb46c97e40ebe1958f9cb1350a53fe52adc52a6.jpg?5985077e"}, {"field": "thumbnailfullheightdimensions", "value": "200x2437"}, {"field": "timestamp", "value": "2017-08-04T23:47:10.000Z"}, {"field": "title", "value": "Skreddersyr nytt hus for vesle Oda"}, {"field": "url", "value": "http://www.adressa.no/forbruker/hjem/article595004.ece"}, {"field": "urlhash", "value": "0bb46c97e40ebe1958f9cb1350a53fe52adc52a6"}], "score": 0.9780489, "siteId": "9222270286501375973", "id": "0bb46c97e40ebe1958f9cb1350a53fe52adc52a6"}

