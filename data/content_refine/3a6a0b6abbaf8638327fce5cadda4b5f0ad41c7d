{"fields": [{"field": "modifiedtime", "type": "time", "value": "2014-09-10T19:18:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "charlotte \u00f8. sundberg"}, {"field": "body", "value": ["\u2013 En del barn og unge er redde for \u00e5 v\u00e6re homofil. Selv om det er h\u00f8y grad av toleranse, betyr det ikke at det er uproblematisk \u00e5 fundere p\u00e5 om man er skeiv. Mange opplever det som skummelt og usikkert \u00e5 tenke p\u00e5 at man kan v\u00e6re homofil.", "Det sier forsker ved tverrfaglige kulturstudier ved NTNU, Stine Bang Svendsen.", "\u2013 Toleransen er ikke en likestilling mellom livsstilsformene. De fleste tenker ikke at det er det samme om man er heterofil eller homofil, fortsetter hun.", "De aller fleste homofile og bifile blir akseptert p\u00e5 arbeidsplassen i Norge i dag, viser tall fra levek\u00e5rsunders\u00f8kelsen til Statistisk sentralbyr\u00e5 (SSB) fra i fjor . 90 prosent av de spurte svarte at de ikke hadde blitt diskriminert p\u00e5 arbeidsplassen. Enda flere mente at arbeidsplassen deres var inkluderende.", "LES OGS\u00c5: - Homofile asyls\u00f8kere tvinges inn i skapet igjen", "Forskeren mener likevel at det norske samfunnet har en vei \u00e5 g\u00e5 for \u00e5 skape kj\u00f8nnsfrihet, det vil si frihet til at mennesker ikke trenger \u00e5 se p\u00e5 seg selv som enten mann eller kvinne.", "\u2013 Vi mangler frihet til \u00e5 uttrykke egen kj\u00f8nnsidentitet uten at man m\u00f8ter diskriminering, vold og trusler, sier Svendsen.", "En relativ stor andel av befolkningen er negativ til at personer som ikke passer med noen av de vanlige kj\u00f8nnskategoriene, mann og kvinne, viser kj\u00e6rtegn p\u00e5 offentlig sted, viser levek\u00e5rsunders\u00f8kelsen til SSB.", "Svendsen mener at den offentlige samtalen om kj\u00f8nnsfrihet s\u00e5 vidt er i gang, men ser at den har tatt et stort sprang de siste ukene. Tv-programmet \u00abF\u00f8dt i feil kropp\u00bb p\u00e5 TV2 belyser hvordan personer opplever \u00e5 v\u00e6re f\u00f8dt med det de opplever som feil kj\u00f8nn. Tv-programmet har m\u00f8tt motb\u00f8r fra transpersoner som peker p\u00e5 at det er et st\u00f8rre mangfold enn det som belyses i serien. Likevel er det et steg p\u00e5 veien.", "\u2013 Homokampen har vist at grunnleggende sosial endring kan skje p\u00e5 kort tid. Debatten som foreg\u00e5r n\u00e5 kan f\u00f8re til en st\u00f8rre aksept i samfunnet, sier Svendsen.", "LES OGS\u00c5: Stolt parade gjennom byen", "Forskeren mener at den felles ekteskapsloven, som ble innf\u00f8rt i 2009, har hatt en veldig stor p\u00e5virkning p\u00e5 toleransen av homofile. Loven ga lesbiske og homofile rett til \u00e5 inng\u00e5 ekteskap i likhet med heterofile.", "\u2013 Det er helt utrolig hvor mye som har endret seg etter loven ble innf\u00f8rt. Den har hatt enormt stor betydning for \u00e5 bedre holdningene i Norge, og var et vannskille, sier hun.", "P\u00e5 tross av h\u00f8y toleranse, blir \u00abhomo\u00bb fortsatt brukt som skjellsord, noe som henger sammen med synet p\u00e5 kj\u00f8nn og seksualitet.", "\u2013 Homo brukes oftest for \u00e5 si at en mann er for feminin, selv om det ogs\u00e5 knyttes til seksualitet, sier Svendsen.", "Menn opplever oftere aggressiv homofobi enn lesbiske kvinner og det er sammenheng med forskjellig syn p\u00e5 kvinner og menns seksualitet.", "\u2013 Kvinnelig maskulinitet provoserer mindre enn mannlig femininitet. Det har sammenheng med at maskulinitet enn femininitet i v\u00e5r kultur, sier forskeren.", "Kathrine Bache Nilsberg (24) \u00f8nsker seg et norsk samfunn som ikke kategoriserer mennesker.", "\u2013 Jeg h\u00e5per at vi kan slutte \u00e5 sette mennesker i b\u00e5s som det ene eller det andre. Jeg liker begrepet skeiv fordi det ikke deler folk inn i kategorier. Seksualitet og kj\u00f8nn er ikke firkantet. Det er ikke sikkert at man er det ene eller det andre. Skalaen er flytende. Jeg skulle \u00f8nske at vi sluttet \u00e5 presse folk innenfor firkanten, sier Kathrine Bache Nilsberg (24).", "Hun synes det er h\u00f8y toleranse blant de menneskene hun m\u00f8ter i studiebyen hennes, Trondheim.", "\u2013 Det hender at folk kommer med kommentarer, men det er heldigvis ikke mange av dem. Hvis jeg konfronterer dem som kommer med kommentarer, blir jeg som regel m\u00f8tt med unnskyldninger etterp\u00e5, sier Bache Nilsen.", "Det var ikke like enkelt \u00e5 v\u00e6re \u00e5pen i hjembyen Kolbotn, som det er i Trondheim.", "\u2013 Jeg kom ut da jeg var 19 \u00e5r og begynte p\u00e5 folkeh\u00f8yskole. P\u00e5 folkeh\u00f8yskolen var det et \u00e5pent og inkluderende milj\u00f8. Det gjorde meg trygg. N\u00e5 som jeg er student har jeg stor frihet til \u00e5 velge hvem jeg vil v\u00e6re sammen med. Da er det klart jeg velger venner som er st\u00f8ttende, sier Bache Nilsberg.", "Kristian Sj\u00f8li (20) opplevde at det var liten aksept for \u00e5 v\u00e6re annerledes p\u00e5 hjemplassen.", "\u2013 Jeg er fra Steinkjer og byen ble for liten for meg. Holdningene ga ikke rom for \u00e5 v\u00e6re annerledes. Jeg slet med \u00e5 akseptere min egen seksualitet. Jeg visste egentlig at jeg er homofil, men ville ikke ta det inn over meg. Jeg var redd for den jeg egentlig er, sier Kristian Sj\u00f8li.", "\u2013 Vi brukte homse som et skjellsord, og det er forferdelig. Folk kan v\u00e6re skj\u00f8desl\u00f8se med ord de kaster fra seg, fortsetter han.", "Da han flyttet til Trondheim begynte han \u00e5 studere p\u00e5 NTNU. Det gjorde at han kom inn i et nytt milj\u00f8 og situasjonen endret seg.", "\u2013 Jeg gjorde ting jeg hadde lyst til og mestringsf\u00f8lelsen gjorde meg mer selvsikker. I tillegg har jeg en st\u00f8ttende vennegjeng, noe som gjorde det lettere \u00e5 komme ut. Det er veldig befriende \u00e5 v\u00e6re i Trondheim, sier Sj\u00f8li.", "Han tror at situasjonen i Steinkjer har forandret seg etter at han flyttet.", "\u2013 Det er mer \u00e5penhet n\u00e5. \u00c5penhet beror p\u00e5 at enkeltmennesker t\u00f8r \u00e5 utfordre normen, slik at det blir st\u00f8rre aksept for et mangfold, sier Sj\u00f8li.", "Knut J\u00f8rgen H. Rotabakk (35) mener det norske samfunnet er mer aksepterende n\u00e5 enn det var for 20 \u00e5r siden.", "P\u00e5 midten av 90-tallet raste homodebatten innad i kirken.", "\u2013 Jeg trodde jeg skulle bli prest, men under homodebatten skj\u00f8nte jeg at jeg ikke kunne bli det. Men i dag er det annerledes og jeg kunne g\u00e5tt den veien. Synet til mange har forandret seg, sier Rotabakk.", "I dag er Rotabakk gift, og han og ektemannen g\u00e5r p\u00e5 kurs for \u00e5 bli fosterforeldre.", "\u2013 Vi har venner som har f\u00e5tt barn med hjelp fra klinikker i utlandet. For oss mannfolk er det ikke like enkelt. Da er det surrogati som er alternativet. Surrogati er ikke like enkelt, og det kan jeg forst\u00e5. Vi gleder oss til \u00e5 bli fosterforeldre. Det blir spennende, utfordrende, givende og flott, sier han.", "Han fortalte familie og venner at han var homofil etter at han flyttet til Oslo for \u00e5 studere.", "\u2013 Det var skuffende greit n\u00e5r jeg sto frem som homofil til familien og vennene mine. Menneskene rundt meg var st\u00f8ttende og aksepterende. Det gjorde at jeg i stedet m\u00e5tte g\u00e5 en ekstra runde med meg selv om hvordan jeg s\u00e5 p\u00e5 dem, sier Rotabakk."]}, {"field": "category0", "value": "pluss"}, {"field": "contenthash", "value": "2914278cc0d042b2990a40dd4789137e4dd49028655d14031b1519c7579fefa4"}, {"field": "createtime", "value": "2016-09-13T05:26:35.000Z"}, {"field": "description", "value": "Selv om det er h\u00f8y grad av toleranse i Norge i dag, viser unders\u00f8kelser at flertallet synes det er bedre \u00e5 v\u00e6re heterofil enn homofil."}, {"field": "dominantimage", "value": "http://www.adressa.no/pluss/article10111887.ece/ALTERNATES/w980-default/Hnorge03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a6a0b6abbaf8638327fce5cadda4b5f0ad41c7d.jpg?58bab38b"}, {"field": "dominantthumbnaildimensions", "value": "300x169"}, {"field": "heading", "value": ["Unge er redde for \u00e5 v\u00e6re homofile -adressa.no", "Mer enn mann og kvinne", "Vannskille", "Fortsatt skjellsord", "Konfronterer kommentarer", "Befriende \u00e5 flytte", "Kunne ikke bli prest"]}, {"field": "id", "value": "3a6a0b6abbaf8638327fce5cadda4b5f0ad41c7d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-concept", "value": ["norsk samfunn", "homofil", "mann"]}, {"field": "kw-entity", "value": ["f\u00f8dt", "kolbotn", "u. det", "bache nilsberg", "statistisk"]}, {"field": "kw-location", "value": ["trondheim", "oslo", "steinkjer", "norge"]}, {"field": "kw-pageclass", "value": "article"}, {"field": "kw-person", "value": ["bache nilsen", "kristian sj\u00f8li", "knut j\u00f8rgen", "knut j\u00f8rgen h. rotabakk", "stine bang svendsen", "kathrine bache nilsberg"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10111887.ece/ALTERNATES/w980-default/Hnorge03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Unge er redde for \u00e5 v\u00e6re homofile"}, {"field": "og-type", "value": "article"}, {"field": "og-url", "value": "http://www.adressa.no/pluss/article10111888.ece"}, {"field": "pageclass", "value": null}, {"field": "publishtime", "value": "2014-09-10T19:18:42.000Z"}, {"field": "recs-articleid", "value": "10111888"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-09-10T19:18:42.000Z"}, {"field": "recs-rawtitle", "value": "Unge er redde for \u00e5 v\u00e6re homofile -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Selv om det er h\u00f8y grad av toleranse i Norge i dag, viser unders\u00f8kelser at flertallet synes det er bedre \u00e5 v\u00e6re heterofil enn homofil."}, {"field": "thumbnail", "value": "http://content-thumbnail.cxpublic.com/content/thumbnail200x150/3a6a0b6abbaf8638327fce5cadda4b5f0ad41c7d.jpg?58bab38b"}, {"field": "thumbnailfullheightdimensions", "value": "200x2116"}, {"field": "timestamp", "value": "2017-03-04T12:31:07.000Z"}, {"field": "title", "value": "- Jeg slet med \u00e5 akseptere min egen seksualitet"}, {"field": "url", "value": "http://www.adressa.no/pluss/article10111888.ece"}, {"field": "urlhash", "value": "3a6a0b6abbaf8638327fce5cadda4b5f0ad41c7d"}], "score": 0.69177365, "siteId": "9222270286501375973", "id": "3a6a0b6abbaf8638327fce5cadda4b5f0ad41c7d"}

