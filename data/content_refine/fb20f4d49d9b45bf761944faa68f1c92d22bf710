{"fields": [{"field": "modifiedtime", "type": "time", "value": "2016-05-06T13:05:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barn og unge", "\u00d8konomi", "Helse"]}, {"field": "author", "value": "liv solli okkenhaug"}, {"field": "body", "value": ["Saken oppdateres.", "\u2014 Noen som kan ta barnepass p\u00e5 kort varsel? Jeg legger barna selv.", "\u2014 Noen som er ledig som barnevakt i morgen?", "\u2014 Trenger en snill og omsorgsfull barnevakt i dag.", "Slik lyder noen av meldingene som foreldre legger ut i en Facebook-gruppe som formidler kontakt med potensielle barnevakter og dagmammaer i Bergens-omr\u00e5det. Gruppen har mer enn 2000 medlemmer. Det skriver Bergens Tidende.", "Mange av foresp\u00f8rslene i gruppen er fra foreldre som leter etter dagmamma eller fast barnevakt. Men med ujevne mellomrom dukker det opp etterlysning etter barnevakt som kan stille samme dag eller kveld.", "Barneklubber er ett av tilbudene charterselskapene bruker for \u00e5 friste barnefamilier. N\u00e5 vil Star Tour tilby babyene en egen klubb:", "Nina Bolstad, leder for barnevernvakten i Bergen, frar\u00e5der foreldre \u00e5 bruke ukjente barnevakter man finner p\u00e5 nettet.", "\u2014 Det synes jeg er veldig uheldig. Den som skal passe p\u00e5 barnet ditt, b\u00f8r v\u00e6re en barnet kjenner. Barn trenger forutsigbarhet og trygghet, og det er du som voksen som m\u00e5 s\u00f8rge for at de f\u00e5r det. Da m\u00e5 du vite at du kan stole p\u00e5 den som passer ungen din, sier Bolstad.", "- Hvordan vil barnevernet reagere dersom dere f\u00e5r melding om barn som er alene med en ukjent barnevakt?", "\u2014 Det kommer an p\u00e5 alderen til barnet. Men sm\u00e5 barn skal ikke v\u00e6re alene med folk de ikke kjenner.", "Hun r\u00e5der foreldre som mangler familienettverk i n\u00e6romr\u00e5det til \u00e5 se etter andre kjente personer som kan passe.", "\u2014 Barnet ditt kjenner alltid noen. For eksempel kan du unders\u00f8ke om det er noen i barnehagen som kan hjelpe. Bruk det nettverket du har. Det er viktig \u00e5 v\u00e6re \u00e5pen p\u00e5 at du trenger hjelp, for veldig ofte vet ikke folk i kretsen rundt deg at du har det behovet. Og s\u00e5 er det dessverre slik at om du har et lite nettverk, vil du ha f\u00e6rre muligheter til \u00e5 gj\u00f8re noe uten barnet ditt, sier Bolstad.", "Home-Start Familiekontakten tilbyr hjelp blant annet til familier som ikke har noe nettverk \u00e5 spille p\u00e5 i hverdagen.", "\u2014 Vi er hos alle typer familier, med \u00e9n eller to foreldre, utenlandske eller norske, og dekker bydelene Bergenhus, \u00c5rstad og Laksev\u00e5g. V\u00e5re frivillige har 30 timers kurs hos oss og leverer politiattest f\u00f8r de starter arbeidet som familiekontakt. Familiene f\u00e5r et tilbud i en seksm\u00e5nedersperiode, to til fire timer i uken. Det kan v\u00e6re alt fra at en familiekontakt kommer p\u00e5 bes\u00f8k og er sammen med familien, eller avlaster ved behov slik at foreldrene f\u00e5r gjort andre n\u00f8dvendige gj\u00f8rem\u00e5l. Vi finner l\u00f8sninger som passer den enkelte familie. Men vi kan ikke v\u00e6re et barnevakttilbud som stiller opp p\u00e5 kort varsel, sier Gunn Skinlo, koordinator for Home-Start Familiekontakten i Bergen til Bergens Tidende.", "Tilbudet drives av Kirkens Bymisjon.", "Hun synes heller ikke det er tilr\u00e5delig \u00e5 s\u00f8ke etter barnevakt p\u00e5 nettet p\u00e5 kort varsel.", "\u2014 Denne m\u00e5ten \u00e5 gj\u00f8re det p\u00e5 virker veldig lite trygg. Det er helt sikkert mange gode hjelpere der ute, men man kan aldri v\u00e6re sikker p\u00e5 at alle er det. Da synes jeg profesjonelle barnevaktbyr\u00e5er m\u00e5 v\u00e6re et bedre alternativ enn \u00e5 la fremmede passe barnet ditt. De kan tilby en helt annen trygghet, sier Skinlo.", "Ogs\u00e5 hun r\u00e5der foreldre til \u00e5 v\u00e6re kreative i jakten p\u00e5 barnevakter i barnets egen omgangskrets.", "\u2014 Naboer, venner eller foreldre i barnehagen kan gj\u00f8re hverandre tjenester og passe hverandres barn. Pr\u00f8v heller \u00e5 f\u00e5 til noe s\u00e5nt, enn \u00e5 ty til desperate l\u00f8sninger.", "Og denne er morsom, eller?", "BT har tatt kontakt med en rekke foreldre som har s\u00f8kt etter barnevakt p\u00e5 kort varsel p\u00e5 Facebook. Flertallet har ikke svart p\u00e5 v\u00e5re henvendelser.", "En av foreldrene forteller at hun hadde et akutt behov for barnevakt da hun la ut foresp\u00f8rselen \u2013 men at det til slutt l\u00f8ste seg p\u00e5 annet vis.", "\u2014 I siste liten ringte foreldrene mine og sa de kunne passe likevel. Jeg hadde avtalt med en som svarte meg i gruppen, men jeg tenkte p\u00e5 guttungen som er s\u00e5 veldig sjenert. Jeg fikk ikke sove om natten n\u00e5r jeg tenkte p\u00e5 at jeg hadde avtalt at en fremmed skulle passe ham. S\u00e5 jeg var veldig glad jeg slapp \u00e5 gj\u00f8re det. Siden har jeg ikke brukt den gruppen, sier hun.", "Noe helt annet:", "En annen mor sier hun slettet annonsen sin etter useri\u00f8se henvendelser.", "- Men n\u00e5r det er sagt, det finnes mange hyggelige og seri\u00f8se dagmammaer og barnepiker p\u00e5 denne siden. Jeg for min del har ikke funnet noen som har v\u00e6rt aktuelle for meg, men jeg har h\u00f8rt om andre som har v\u00e6rt meget heldige, sier hun.", "Moren p\u00e5peker at det tidligere var vanlig \u00e5 henge opp lapp p\u00e5 butikken for \u00e5 tilby eller ettersp\u00f8rre barnevakt.", "\u2014 Dette ble ikke spesielt omdiskutert. Det finnes ogs\u00e5 yngre jenter som \u00f8nsker jobb ved siden av utdannelse, og jeg ser ikke noe negativt ved at de ser etter jobber i en slik gruppe, like lite som jeg ser det som negativt at foreldre etterlyser barnevakter og dagmammaer, sier hun.", "Mer om livet som sm\u00e5barnsforeldre:", "Pass, omsorg, hjelp, tr\u00f8st og penger flyter mellom generasjonene, kanskje mer enn noensinne:"]}, {"field": "category0", "value": "familieogoppvekst"}, {"field": "contenthash", "value": "ee0015c94a62a9787b4bf064248399f339668c731b33bb5648216322addbd218"}, {"field": "createtime", "value": "2017-02-15T22:28:36.000Z"}, {"field": "description", "value": "\u2014 Veldig uheldig. Du m\u00e5 vite at du kan stole p\u00e5 barnevakten, sier barnevernsleder."}, {"field": "heading", "value": ["Foreldre finner barnevakt blant fremmede p\u00e5 Facebook -adressa.no", "\u2014 M\u00e5 vite at du kan stole p\u00e5 barnevakten", "- Pr\u00f8v heller et byr\u00e5", "\u2014 Fikk ikke sove", "\u2014 Mange seri\u00f8se barnevakter"]}, {"field": "id", "value": "fb20f4d49d9b45bf761944faa68f1c92d22bf710"}, {"field": "keyword", "value": ["Barn og unge", "\u00d8konomi", "Helse"]}, {"field": "keywords", "value": "Barn og unge,\u00d8konomi,Helse"}, {"field": "kw-category", "value": "familieogoppvekst"}, {"field": "kw-company", "value": "facebook"}, {"field": "kw-concept", "value": ["barnevakt", "foreldre finner barnevakt", "foreldre", "barn", "pass", "kort varsel"]}, {"field": "kw-entity", "value": ["bergenhus", "kirkens bymisjon", "home-start familiekontakten", "star tour", "\u00e5rstad og laksev\u00e5g", "bergens tidende", "gunn skinlo", "\u00f8konomi", "helse"]}, {"field": "kw-pageclass", "value": "article"}, {"field": "kw-person", "value": "nina bolstad"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/25095361-35d7-4723-9edd-3adf061547e0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Foreldre finner barnevakt blant fremmede p\u00e5 Facebook"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Foreldre-finner-barnevakt-blant-fremmede-pa-Facebook-8648b.html"}, {"field": "pageclass", "value": null}, {"field": "publishtime", "value": "2016-05-06T08:19:36.000Z"}, {"field": "recs-articleid", "value": "8648"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-05-06T08:19:36.000Z"}, {"field": "recs-rawtitle", "value": "Foreldre finner barnevakt blant fremmede p\u00e5 Facebook -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Veldig uheldig. Du m\u00e5 vite at du kan stole p\u00e5 barnevakten, sier barnevernsleder."}, {"field": "thumbnail", "value": "http://content-thumbnail.cxpublic.com/content/thumbnail200x150/fb20f4d49d9b45bf761944faa68f1c92d22bf710.jpg?58a4d614"}, {"field": "thumbnailfullheightdimensions", "value": "200x1935"}, {"field": "timestamp", "value": "2017-02-15T22:28:36.000Z"}, {"field": "title", "value": "Foreldre finner barnevakt blant fremmede p\u00e5 Facebook"}, {"field": "url", "value": "http://www.adressa.no/familieogoppvekst/Foreldre-finner-barnevakt-blant-fremmede-pa-Facebook-8648b.html"}, {"field": "urlhash", "value": "fb20f4d49d9b45bf761944faa68f1c92d22bf710"}], "score": 1.1166222, "siteId": "9222270286501375973", "id": "fb20f4d49d9b45bf761944faa68f1c92d22bf710"}

