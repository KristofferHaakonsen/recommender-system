{"fields": [{"field": "modifiedtime", "type": "time", "value": "2015-04-15T11:59:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["torgeir anda", "daglig leder anda kommunikasjon"]}, {"field": "body", "value": ["Utbyggingen av jernbanen i Tr\u00f8ndelag er trolig den st\u00f8rste beslutningen innen infrastruktur i Tr\u00f8ndelag i v\u00e5r generasjon, kanskje i dette \u00e5rhundret. Det betyr sv\u00e6rt mye for hele regionen, b\u00e5de for persontrafikk, godstrafikk og til slutt for milj\u00f8et. Det har konsekvenser b\u00e5de for trafikkm\u00f8nsteret og for sentrumsutvikling flere steder, ikke bare i Trondheim.", "Det f\u00f8rste slaget st\u00e5r om jernbanel\u00f8sningen mellom Trondheim og Stj\u00f8rdal. Her er planene n\u00e5 \u00e5 elektrifisere langs det ene eksisterende sporet langs fjorden mellom Ranheim og Hommelvik. Det er en kortsiktig og d\u00e5rlig l\u00f8sning. Det eneste fornuftige er \u00e5 velge den beste og langsiktige l\u00f8sningen med en gang. Det er \u00e5 bygge to spor p\u00e5 strekningen, med tunnel gjennom Malvik fra V\u00e6re til Hommelvik \u2013 og samtidig elektrifisering. Det er f\u00f8rst da vi f\u00e5r et godt regionalt togtilbud, og ikke minst et reelt flytog mellom Trondheim og Stj\u00f8rdal. Dette store prosjektet er enn\u00e5 ikke p\u00e5 den nasjonale transportplanen, men burde v\u00e6rt det.", "I den nasjonale transportplanen er m\u00e5let n\u00e5 \u00e5 elektrifisere strekningen langs eksisterende linje, blant annet langs fjorden gjennom Malvik. Folket i Malvik mener at det ikke er noen framtidsrettet l\u00f8sning. \u00abAlle\u00bb forst\u00e5r at det eneste fornuftige er \u00e5 bygge en dobbeltlinje p\u00e5 strekningen til Stj\u00f8rdal i tunnel mellom Ranheim/V\u00e6re og Hommelvik. Det er framtidsrettede jernbanepolitikk. Men mange i de to tr\u00f8ndelagsfylkene, og p\u00e5 riksplan, \u00f8nsker en rask elektrifisering \u2013 uten \u00e5 bygge nye skinner. Elektrifiseringen vil i seg selv bare marginalt bedre de reisendes tilbud p\u00e5 distansen. Det vil ikke bli vesentlig flere avganger. Det sier seg selv at den milj\u00f8messige gevinsten ogs\u00e5 blir liten. Den f\u00e5r du f\u00f8rst n\u00e5r mer av n\u00e6rtrafikken i regionen g\u00e5r fra bil til bane, og vi f\u00e5r et flytog som kan konkurrere med bussen. Det er likevel mulig \u00e5 starte elektrifisering p\u00e5 de strekninger der det er avklart hvor den framtidige jernbanelinja skal g\u00e5, enten det er fra Storlien eller Stj\u00f8rdal.", "Faren med en elektrifisering langs eksisterende linje er at Jernbaneverket bruker betydelig ressurser til dette arbeidet. Da er det naturlig at rikspolitikerne kan si at n\u00e5 har denne regionen f\u00e5tt et forbedret tilbud. Det igjen betyr lett at den beste l\u00f8sningen kommer lenger ut i tid n\u00e5r de sentrale planene legges. Regionen f\u00e5r en liten gevinst p\u00e5 kort sikt, men samtidig svekker det den beste l\u00f8sningen p\u00e5 lengre sikt, slik er n\u00e5 en gang politikkens logikk. I Malvik er dette spesielt problematisk fordi dagens jernbanelinje langs sj\u00f8en ligger der det er naturlig med boligbygging og sentrumsvekst \u2013 ikke minst p\u00e5 Vikhammer. Det hindrer ogs\u00e5 at omr\u00e5der kan avsettes for friluftsliv og vern. Det setter ogs\u00e5 en stopper for en sammenhengende tursti langs fjorden mellom Trondheim og Stj\u00f8rdal.", "Men dette er ikke bare et sp\u00f8rsm\u00e5l for Malvik. Etter det jeg kan se har ikke Trondheim kommune avklart hvordan et dobbeltspor skal legges mellom sentralstasjonen og Leangen, dagens trase er trolig altfor smal. Det er noe byens politikere b\u00f8r avklare snarest mulig, en viktig beslutning for denne delen av Trondheim. Skal toget bli et effektivt transportmiddel i Tr\u00f8ndelag m\u00e5 det komme et bedre tilbud ikke bare nordover og \u00f8stover, men ogs\u00e5 s\u00f8rover. Byggingen av logistikksenter p\u00e5 Torg\u00e5rd gj\u00f8r dette enda mer aktuelt. Det er med andre ord behov for en tydeligere og langsiktig jernbanepolitikk i og rundt Trondheim. Det b\u00f8r bli et felles prosjekt for tr\u00f8nderske politikere \u00e5 forsere utbyggingen av dobbeltspor med elektrifisering, framfor en symbolsk elektrifisering langs dagens linje.", "Det sies at det er behov for utskifting av materiellet som i dag g\u00e5r p\u00e5 Tr\u00f8nderbanen. Det er sikkert riktig det, men det kan ikke v\u00e6re bestemmende for utbyggingen av selve jernbanenettet. Dessuten har det i det siste kommet fra faglig hold at hybridlokomotiv er en god og langsiktig l\u00f8sning. Vi har tid til \u00e5 finne ut av alternativene for materiellet, vi har tid til \u00e5 vente med elektrifisering, men vi har ikke tid til \u00e5 komme i gang med en jernbaneutvikling som vil styrke kollektivtrafikken i regionen, bedre milj\u00f8et og frigj\u00f8re viktig omr\u00e5de for bolig, sentrumsutbygging, natur og friluftsliv. Det er tid for \u00e5 tenke stort og langsiktig om regionens kanskje viktigste sak akkurat n\u00e5."]}, {"field": "category0", "value": "pluss"}, {"field": "contenthash", "value": "88733a1bf6a6676782eb58a66b19fc340fafbf9baa65ea44e0ee2734265ae6b6"}, {"field": "createtime", "value": "2017-03-23T05:57:11.000Z"}, {"field": "description", "value": "Noen ganger er det gode det bestes fiende. Akkurat n\u00e5 gjelder det tanken om \u00e5 elektrifisere jernbanen mellom Trondheim og Stj\u00f8rdal langs eksisterende linje. Det beste er nemlig \u00e5 elektrifisere samtidig som du bygger dobbeltspor og tunneler."}, {"field": "dominantimage", "value": "http://www.adressa.no/pluss/article10851021.ece/fj1t10/ALTERNATES/w980-default/Troenderbanen_1666.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/867e701190d6d799bade6a565565a6673ddd6920.jpg?58d363b7"}, {"field": "dominantthumbnaildimensions", "value": "300x169"}, {"field": "heading", "value": "Rett linjevalg for jernbanen -adressa.no"}, {"field": "id", "value": "867e701190d6d799bade6a565565a6673ddd6920"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-concept", "value": ["langs fjorden", "elektrifisere", "regionen", "langs eksisterende", "langs", "jernbanen", "langs eksisterende linje", "eksisterende linje", "elektrifisere langs"]}, {"field": "kw-entity", "value": ["torg\u00e5rd", "tr\u00f8nderbanen", "trondheim og stj\u00f8rdal", "storlien", "ranheim", "ranheim og hommelvik", "vikhammer", "jernbaneverket", "leangen"]}, {"field": "kw-location", "value": ["tr\u00f8ndelag", "malvik", "trondheim", "hommelvik", "stj\u00f8rdal"]}, {"field": "kw-pageclass", "value": "article"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10851021.ece/fj1t10/ALTERNATES/w980-default/Troenderbanen_1666.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rett linjevalg for jernbanen"}, {"field": "og-type", "value": "article"}, {"field": "og-url", "value": "http://www.adressa.no/pluss/article10851023.ece"}, {"field": "pageclass", "value": ["article"]}, {"field": "publishtime", "value": "2015-04-15T06:00:00.000Z"}, {"field": "recs-articleid", "value": "10851023"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-04-15T06:00:00.000Z"}, {"field": "recs-rawtitle", "value": "Rett linjevalg for jernbanen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Noen ganger er det gode det bestes fiende. Akkurat n\u00e5 gjelder det tanken om \u00e5 elektrifisere jernbanen mellom Trondheim og Stj\u00f8rdal langs eksisterende linje. Det beste er nemlig \u00e5 elektrifisere samtidig som du bygger dobbeltspor og tunneler."}, {"field": "thumbnail", "value": "http://content-thumbnail.cxpublic.com/content/thumbnail200x150/867e701190d6d799bade6a565565a6673ddd6920.jpg?58d363b7"}, {"field": "thumbnailfullheightdimensions", "value": "200x1204"}, {"field": "timestamp", "value": "2017-03-23T05:57:11.000Z"}, {"field": "title", "value": "Rett linjevalg for jernbanen"}, {"field": "url", "value": "http://www.adressa.no/pluss/article10851023.ece"}, {"field": "urlhash", "value": "867e701190d6d799bade6a565565a6673ddd6920"}], "score": 0.93085533, "siteId": "9222270286501375973", "id": "867e701190d6d799bade6a565565a6673ddd6920"}

