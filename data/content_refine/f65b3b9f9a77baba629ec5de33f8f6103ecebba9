{"fields": [{"field": "modifiedtime", "type": "time", "value": "2014-11-21T21:20:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Til stadighet blir vi minnet om det: Det blir ikke lettere \u00e5 bli gammel. Systemene som skal plukke oss opp n\u00e5r vi blir d\u00e5rlige, svikter ofte n\u00e5r vi trenger dem som mest. Respekten for eldre mennesker er dalende i v\u00e5rt samfunn. Den \u00f8ker ikke av at politikere og andre til stadighet minner oss om den \u00f8kende byrden av gamlinger som truer med \u00e5 kvele den norske velferdsstaten.", "\u00d8ya helsehus i Trondheim, 22.august 2008: En stolt og offensiv helseminister Bjarne H\u00e5kon Hanssen (Ap) lanserer det han kaller landets viktigste reform. Med midtnorske helsetopper og lokale Ap-politikere til stede, viser han frem sine bilder med fengende slagord og mange piler mellom ulike firkanter. N\u00e5 skal det bli slutt p\u00e5 at syke, eldre mennesker skrives ut fra sykehuset uten at kommunen vet det. Det er nemlig uverdig.", "Hanssen beskriver et helsevesen som er rammet av en systemkrise. Under mottoet \u00abRett behandling p\u00e5 rett sted til rett tid\u00bb lover han \u00e5 reformere helsevesenet p\u00e5 rekordtid. Tryllemedisinen heter \u00absamhandling\u00bb. Det skal ta flere \u00e5r f\u00f8r samhandlingsreformen blir realisert. Hanssen er forlengst vandret til First House, og det er blitt januar 2012 f\u00f8r alle de gode tankene er klare for \u00e5 settes ut i livet.", "Det nye \u00d8ya helsehus er Trondheim kommunes flaggskip i eldreomsorgen. Hit skal eldre pasienter med fortsatt pleiebehov komme n\u00e5r de er behandlet ferdig p\u00e5 St. Olavs Hospital. F\u00f8r de sendes videre, enten hjem eller til langtidsopphold i et \u00abvanlig\u00bb sykehjem, skal deres behov utredes n\u00f8ye. Her skal alle v\u00e6re sikret et godt tilbud og en verdig livsaften. Statsr\u00e5dens m\u00e5l er at lignende tilbud skal finnes rundt om i landets kommuner.", "\u00d8ya helsehus h\u00f8sten 2014 : Sykehjemmet er en gjenganger i en rapport om avvik i samhandlingen mellom sykehuset og eldreomsorgen i kommunen. Helsehuset er flittig til \u00e5 rapportere avvik fra det som er det selvf\u00f8lgelige m\u00e5let n\u00e5r eldre pasienter overf\u00f8res fra St. Olavs Hospital til kommunen. Overgangen skal g\u00e5 smertefritt. Sykehuset skal varsle kommunen n\u00e5r en pasient skrives ut og har behov for videre oppf\u00f8lging i sykehjem eller hjemmetjeneste.", "Helsehuset er ikke alene om \u00e5 rapportere uheldige episoder. I l\u00f8pet av ett \u00e5r ble det registrert 219 avvik bare i systemet til Trondheim kommune. Bak det som s\u00e5 t\u00f8rt kalles avvik, skjuler det seg oppr\u00f8rende historier: En 80-\u00e5ring d\u00f8de like etter at han ble sendt ut fra sykehuset. En dement pasient ble fraktet hjem i drosje uten at noen var varslet. Han ble oppdaget vandrende p\u00e5 veien, ute av stand til \u00e5 finne frem til sin egen d\u00f8r. En annen meget syk pasient ble satt i en stol i leiligheten sin, og ble funnet i elendig forfatning av hjemmetjenesten dagen etterp\u00e5.", "Lignende historier er det mange av, slik vi nylig fortalte om i flere reportasjer her i avisen. Gjennomgangsfeilen som blir gjort, er at sykehuset ikke gir god nok varsling til kommunen n\u00e5r eldre skrives ut. Det mangler ofte journaler og opplysninger om videre behandling og medisinering. Det kan gi sv\u00e6rt alvorlige f\u00f8lger.", "Ordf\u00f8rer Rita Ottervik (Ap) sa historiene vi fortalte, var av det mest grusomme hun hadde h\u00f8rt. Hun innkalte b\u00e5de sykehusdirekt\u00f8r og ledere fra egen administrasjon for \u00e5 kreve opprydding. Strenge instrukser for hvordan overf\u00f8ringen av pasienter skal foreg\u00e5 finnes, det gj\u00f8r ogs\u00e5 reglene for samhandling mellom de to niv\u00e5ene. De blir bare ikke fulgt hele tiden. For gamle og syke mennesker kan det bli dramatisk. N\u00e5 lover sykehuset \u00e5 skjerpe seg.", "Alle som leser om slike forhold, f\u00e5r en uro i seg: Er det slik det skal v\u00e6re \u00e5 bli gammel? Er det noen verdighet igjen n\u00e5r gamle behandles som postpakker som blir sendt fra et sykehus som nesten alltid er i manko p\u00e5 ledige sykesenger, og som blir skysset ut s\u00e5 fort det lar seg gj\u00f8re, uten at de som skal ta imot er varslet og forberedt? Eller n\u00e5r sykehusansatte og personalet i den kommunale omsorgen krangler om hvem som skal ta ansvaret for en pasient, om gamle som blir kasteballer mellom sykehus og sykehjem fordi de blir sendt ut for tidlig og m\u00e5 innlegges p\u00e5 nytt? Det var tilstander som dette Bjarne H\u00e5kon Hanssen ikke ville ha noe mer av den gangen i 2008.", "Skal man v\u00e5ge \u00e5 bli gammel og syk? Sp\u00f8rsm\u00e5let fortsetter \u00e5 svirre i hodet n\u00e5r vi noen dager senere kan lese at flere eldre m\u00e5 d\u00f8 alene p\u00e5 sykehus som ikke har r\u00e5d til \u00e5 spandere vakt over dem. Eller n\u00e5r gamle blir sendt hjem for \u00e5 d\u00f8, mot sin egen vilje. Selv om mange mener det er godt for d\u00f8ende \u00e5 komme tilbake til et sykehjem eller eget hjem n\u00e5r det n\u00e6rmer seg slutten, er det ogs\u00e5 mange som f\u00f8ler st\u00f8rst trygghet ved \u00e5 f\u00e5 v\u00e6re p\u00e5 sykehuset. Den etiske standarden som fortsatt ligger i mange nordmenn, tilsier at en d\u00f8endes siste \u00f8nske s\u00e5 langt r\u00e5d er b\u00f8r bli oppfylt.", "Det rike Norge b\u00f8r ha r\u00e5d til \u00e5 la gamle, syke mennesker som har jobbet og betalt sin skatt gjennom et langt liv, f\u00e5 lov til \u00e5 d\u00f8 p\u00e5 den m\u00e5ten de f\u00f8ler er best for seg. Det kan se ut til at \u00f8konomitenkningen har f\u00e5tt overtaket. Det koster for mye \u00e5 ha gamle, kronisk syke liggende p\u00e5 sykehus. Noen andre trenger sykesengen. Svake, forsvarsl\u00f8se pasienter som ikke er i stand til \u00e5 tale sin egen sak, blir svarteper i et spill mellom et presset helsepersonale i sykehus og en like hardt presset kommunal eldreomsorg.", "De gamle m\u00e5 slippe de unge foran seg i helsek\u00f8ene. Det var en gjengs oppsummering av forslagene fra det s\u00e5kalte prioriteringsutvalget som for vel en uke siden la frem sin innstilling. N\u00e5 sa utvalget aldri det. Ikke direkte. Medlemmene kom til den konklusjon at alder i seg selv ikke b\u00f8r v\u00e6re noe selvstendig kriterium for \u00e5 bli prioritert til behandling. Det betyr at du ikke ut fra alder alene skal rykke ned p\u00e5 prioriteringslisten etter yngre mennesker i sykehusk\u00f8en.", "Men hvordan blir det i virkeligheten, i det daglige arbeidet der ansatte i helsevesenet til alle tider har tatt valg p\u00e5 liv og d\u00f8d for pasientene? Prioritering er \u00e5 sette noen opp mot andre. Vil de sette en sprek 80-\u00e5ring med hjerneslag foran en 30-\u00e5ring med d\u00e5rlig allmenntilstand og samme diagnose? Neppe.", "Ved \u00e5 vise til begrepet helsetap vil de ha prioriteringsutvalget p\u00e5 sin side. Det nye kriteriet skal brukes for \u00e5 ta hensyn til antall forventede gode leve\u00e5r pasienten har igjen. 80-\u00e5ringen kan ikke p\u00e5regnes \u00e5 ha like mange \u00e5r igjen som 30-\u00e5ringen, og dessuten har han allerede hatt 80 gode \u00e5r bak seg. Den som risikerer st\u00f8rst helsetap ved ikke \u00e5 f\u00e5 behandling, skal prioriteres, if\u00f8lge utvalget. Men samtidig understreker utvalget at dette skal sees i sammenheng med to andre kriterier, helsegevinst og ressursbruk.", "Uansett hvordan vi snur og vender p\u00e5 de fine formuleringene i innstillingen, kommer utvalget ikke bort fra at alder til syvende og sist blir et kriterium n\u00e5r helseressurser skal prioriteres. Med helsegevinst menes den nytten en pasienten har av behandlingen. Her kommer ogs\u00e5 alder inn, fordi en 30-\u00e5ring vil ha st\u00f8rre nytte m\u00e5lt i leve\u00e5r, enn en som er vesentlig eldre. Alder blir et indirekte kriterium, realiteten blir den samme: De eldre rykker bak i k\u00f8en.", "Det som er riktig tenkt , er at det skal vurderes n\u00f8ye n\u00e5r livsforlengende behandling av alvorlig syke, eldre mennesker settes inn. Men m\u00e5lt i livskvalitet er det ikke sikkert at det er et riktig valg \u00e5 sette i gang livreddende behandling av en alvorlig syk gammel pasient som ellers ville d\u00f8dd p\u00e5 en naturlig m\u00e5te. I noen tilfeller er det ogs\u00e5 respekt for livet \u00e5 velge \u00e5 ikke gi behandling.", "Hva er et gammelt liv verdt? Mye. Like mye som et ungt liv. I den prioriteringsdebatten som n\u00e5 kommer, m\u00e5 det v\u00e6re en grunnleggende tanke. Heldigvis er det ikke flertallet av gamle pasienter som blir sendt fra sykehuset til en stengt d\u00f8r. Trolig var mangelen p\u00e5 samhandling mellom sykehus og kommune d\u00e5rligere f\u00f8r. Heldigvis er ikke alderdom alltid synonymt med elendighet. Vi har en stort sett god eldreomsorg i Norge og m\u00e5 kanskje t\u00e5le at det skjer noen glipper i systemene.", "Svaret p\u00e5 dagens sp\u00f8rsm\u00e5l m\u00e5 v\u00e6re ja.  Vi kan ta sjansen p\u00e5 \u00e5 bli gamle. Hvis vi kan v\u00e6re sikre p\u00e5 \u00e5 bli godt behandlet."]}, {"field": "category0", "value": "pluss"}, {"field": "contenthash", "value": "56e698d133a9a303c67ce66101a18b0888b2d57c54a1ee93af2800e7725fc6fe"}, {"field": "createtime", "value": "2017-03-25T10:14:33.000Z"}, {"field": "description", "value": "Gamle pasienter blir sendt hjem for \u00e5 d\u00f8, unge skal g\u00e5 foran eldre i helsek\u00f8en og snart skal eldreb\u00f8lgen knuse velferdssanfunnet v\u00e5rt."}, {"field": "dominantimage", "value": "http://www.adressa.no/pluss/nyheter/article10371823.ece/2tyr3u/ALTERNATES/w980-default/gammel.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f65b3b9f9a77baba629ec5de33f8f6103ecebba9.jpg?58d64309"}, {"field": "dominantthumbnaildimensions", "value": "300x169"}, {"field": "heading", "value": "T\u00f8r vi bli gamle? -adressa.no"}, {"field": "id", "value": "f65b3b9f9a77baba629ec5de33f8f6103ecebba9"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-concept", "value": ["kommune", "pasient", "eldre", "syk", "eldre mennesker", "gamle", "liv", "sykehus", "behandlet", "alder"]}, {"field": "kw-entity", "value": ["first house", "\u00f8ya", "olavs hospital", "st. olavs hospital"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["rita ottervik", "bjarne h\u00e5kon hanssen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/nyheter/article10371823.ece/2tyr3u/ALTERNATES/w980-default/gammel.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "T\u00f8r vi bli gamle?"}, {"field": "og-type", "value": "article"}, {"field": "og-url", "value": "http://www.adressa.no/pluss/article10371824.ece"}, {"field": "pageclass", "value": ["article"]}, {"field": "publishtime", "value": "2014-11-21T20:00:00.000Z"}, {"field": "recs-articleid", "value": "10371824"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-11-21T20:00:00.000Z"}, {"field": "recs-rawtitle", "value": "T\u00f8r vi bli gamle? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Gamle pasienter blir sendt hjem for \u00e5 d\u00f8, unge skal g\u00e5 foran eldre i helsek\u00f8en og snart skal eldreb\u00f8lgen knuse velferdssanfunnet v\u00e5rt."}, {"field": "thumbnail", "value": "http://content-thumbnail.cxpublic.com/content/thumbnail200x150/f65b3b9f9a77baba629ec5de33f8f6103ecebba9.jpg?58d64309"}, {"field": "thumbnailfullheightdimensions", "value": "200x1906"}, {"field": "timestamp", "value": "2017-03-25T10:14:33.000Z"}, {"field": "title", "value": "T\u00f8r vi bli gamle?"}, {"field": "url", "value": "http://www.adressa.no/pluss/article10371824.ece"}, {"field": "urlhash", "value": "f65b3b9f9a77baba629ec5de33f8f6103ecebba9"}], "score": 0.3439969, "siteId": "9222270286501375973", "id": "f65b3b9f9a77baba629ec5de33f8f6103ecebba9"}

