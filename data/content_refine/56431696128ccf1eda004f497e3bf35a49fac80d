{"fields": [{"field": "modifiedtime", "type": "time", "value": "2012-04-19T13:22:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Henne m\u00e5tte vi m\u00f8te. Mellom Italia og USA fikk hun skviset inn et UT-m\u00f8te. Vi m\u00f8ter henne p\u00e5 Nordre gate og blir fort enig om \u00e5 stikke og spille biljard.", "- Jeg liker \u00e5 spille biljard, sier hun. - Fikk tid til det i Italia.", "Hun dro ned dit under en treningsleir i Hintertux i \u00d8sterrike fordi v\u00e6ret var for d\u00e5rlig for et par uker siden.", "- Blir det ikke mye reising?", "- Joda, men man blir jo bare mer moden av det, svarer hun. - Og s\u00e5 er det artig da, man m\u00f8ter jo hele tiden nye mennesker, det er jo alltid spennende. Jeg er rastl\u00f8s, eller har jeg blitt rastl\u00f8s?", "Hun er ikke helt sikker hva som kom f\u00f8rst. Sitte i ro har hun aldri v\u00e6rt flink til, if\u00f8lge eget utsagn.", "- Man blir vel kanskje litt rastl\u00f8s av \u00e5 reise s\u00e5pass mye, sier hun.", "- Kjedelig \u00e5 komme hjem?", "- Det kan fort bli litt kjedelig, ja. Jeg blir s\u00e5 lei av v\u00e6ret.", "Hvor mange reisedager hun har er hun ikke sikker p\u00e5, men det er blitt noen i det siste \u00e5ret.", "- Kjedelig \u00e5 reise alene, sier hun. - Pappa k\u00f8dder alltid med at jeg m\u00e5 f\u00e5 et s\u00e5nn skilt \u00abjeg reiser alene\u00bb som ungene har, ler hun.", "Kjersti kj\u00f8rer brett nesten hver dag p\u00e5 vinteren, pluss et par m\u00e5neder i sommerhalv\u00e5ret. Ellers trener hun vekter.", "Og nei, hun tenker ikke p\u00e5 hva hun spiser hele tiden, sier hun selv. Snowboard er ikke s\u00e5nn.", "Oppflasket p\u00e5 ballett og fotball, har hun alltid v\u00e6rt atletisk.", "- Det var litt dumt at jeg slutta med ballett, jeg likte det, sier hun.", "De fleste som har sett henne p\u00e5 brett vet at hun er modig. Hun kj\u00f8rer h\u00f8yere i halfpipen enn de fleste. Og hun bremser sjelden f\u00f8r et hopp.", "- Du \u00e4r tokig i huvet, sa landslagstreneren [Petter Levin] til meg en gang, sier hun.", "Men Kjersti \u00d8stg\u00e5rd Buaas virker p\u00e5 ingen m\u00e5te \u00abtokig\u00bb. N\u00e5r du m\u00f8ter Kjersti er hun rolig og kanskje litt beskjeden, men under dette lurer et konkurranseinstinkt f\u00e5 innehar.", "- Jeg har bestandig v\u00e6rt sta, bekrefter hun. - Jeg tror nok det er grunnen til at jeg er kommet dit jeg er. Jeg hater \u00e5 tape, bedyrer hun.", "Men nerv\u00f8s er hun.", "- Jeg er bestandig nerv\u00f8s f\u00f8r konkurranser.", "- Hva er det morsomste du har v\u00e6rt med p\u00e5 s\u00e5 langt?", "- Hmm, vet ikke, jeg m\u00e5 tenke p\u00e5 det.", "Vi spiller biljard. Som nevnt hater hun \u00e5 tape.", "- S\u00e5nn har jeg alltid v\u00e6rt. Helt siden jeg var liten har jeg hatet \u00e5 tape. Jeg er sta og vil vinne, men jeg har l\u00e6rt \u00e5 gi meg p\u00e5 ting som ikke er viktig, ler hun.", "Undertegnede skyter ned \u00e5tter'n midt i spillet. Det vil si: jeg taper denne runden. Men Kjersti tar opp kula.", "- Vi fortsetter, sier hun.", "- Jeg vil ikke vinne p\u00e5 grunn av at andre har uflaks, det er ikke morsomt \u00e5 vinne da.", "Joda, hun er vitterlig et konkurransemenneske.", "Hun begynte \u00e5 kj\u00f8re brett i 1994.", "- Jeg l\u00e5nte et brett fra en venninne av s\u00f8stera mi, det var altfor langt for meg, s\u00e5 jeg fikk det ikke til noe s\u00e6rlig, sier hun.", "Men det gav tydeligvis mersmak. To \u00e5r etter det f\u00f8rste m\u00f8tet med et snowboard vant hun en hopp-konkurranse i Vassfjellet. Hun var yngste deltaker p\u00e5 jentesiden. \u00c5ret etter ble det", "Norgescup-kj\u00f8ring. At Kjersti hadde noe ekstra, ble bemerket fra flere hold. Ogs\u00e5 sponsorene begynte \u00e5 f\u00e5 opp \u00f8ynene for talentet fra Tr\u00f8ndelag. Etter et par \u00e5r i Norgescupen ble hun tatt ut til \u00e5 kj\u00f8re junior-VM og senior-EM i 1998.", "- Jeg fikk vel 16.plass i EM og 8.plass i junior-VM, tror jeg, jeg husker ikke helt n\u00f8ye, jeg kan ikke huske alt.", "I 1999 klaffet alt. Da vant hun junior-VM, og tilbudene fra sponsorer kom rullende. N\u00e5 skal hun straks signere ny kontrakt med Burton snowboards. Vi sp\u00f8r hva hun f\u00e5r.", "- Den er bra for meg, sikkert ikke bra for Daniel [Franck], men bra nok for meg. Hvor mye penger jeg tjener er hemmelig, sier hun lurt.", "Vi maser ikke mer.", "- Hvor langt tror du du kan dra det, sier vi og antyder OL.", "- Jeg tror ikke jeg kommer med dit. Norge har bare \u00e9n plass for damer s\u00e5 langt p\u00e5 grunn av rotet mellom ISF [det internasjonale snowboardforbundet] og FIS, som har ansvaret for snowboard under OL.", "- Men du hadde ikke blitt deppa om du fikk en plass.", "- Nei, men alt jeg vil er jo \u00e5 bli bedre. Bli s\u00e5 god som mulig. Jeg kj\u00f8rer s\u00e5 lenge jeg ikke er skadet.", "Hun vokste opp p\u00e5 Nardo, med en eldre og en yngre s\u00f8ster.", "- Hvordan var du som liten?", "- Jeg var vel litt rampete, rappet kl\u00e6r av stores\u00f8stera mi, og syntes det var vanskelig \u00e5 sitte i ro. Tror ikke jeg var ondsinnet selv om jeg fant p\u00e5 en del b\u00f8llegreier, sier hun og er stille et par sekunder.", "Kjersti er lite forn\u00f8yd med medias dekning av sporten hennes.", "- Jeg synes mye av det som skrives er idiotisk. Media har en holdning om at vi skal v\u00e6re s\u00e5 sinnssykt \u00abkuule\u00bb, og da fremstiller de det ogs\u00e5 slik. De ser det de vil se. De vet ogs\u00e5 for lite om sporten. Hvorfor kan vi ikke fremstilles s\u00e5nn som vi er?", "Kjersti er redd for \u00e5 bli fremstilt som kul.", "- Jeg er en normal 18-\u00e5ring, sier hun. - Jeg vil bli fremstilt som en glad og trivelig person.", "- Hva med all fokuseringen p\u00e5 snowboard og koblingen til dop og alkohol?", "- Snowboard er et stort ungdomsmilj\u00f8, og man finner jo b\u00e5de dop og alkohol i alle ungdomsmilj\u00f8.", "Hun legger ikke skjul p\u00e5 at hun ikke lever som en pietist.", "Men hun synes de st\u00f8rste stjernene ikke har tatt sterk nok avstand fra dop.", "- Russefeiringa er det artigste jeg har v\u00e6rt med p\u00e5, det kan du skrive. Det var drittartig.", "- Hva gj\u00f8r du med utdannelse videre?", "- Jeg har meldt meg opp p\u00e5 \u00e5pne fag p\u00e5 Dragvoll, da kan jeg f\u00e5 lest litt oppi all reisingen. Tror jeg ville likt \u00e5 jobbe med media eller noe s\u00e5nt, sier hun.", "- Jeg kunne tenkt meg \u00e5 flytte til Italia, sier hun ut av det bl\u00e5. - Det er varmt der, og folka er kule. Jeg vil l\u00e6re meg spr\u00e5ket.", "- F\u00e5r du tid til \u00e5 v\u00e6re ten\u00e5ring oppi alt dette, har du kj\u00e6reste?", "- Jeg har litt kj\u00e6reste, sier hun og ler.", "- Litt?", "- Ja, litt. Hvem, er ikke viktig. Skriv at vi er litt kj\u00e6rester, han kommer til \u00e5 like det.", "Idoler har hun ikke, ingen faste i hvert fall.", "- Det kan v\u00e6re mange, noen jeg m\u00f8ter tilfeldig som jeg synes er fascinerende, s\u00e5 m\u00f8ter jeg noen andre, og da er det dem da, s\u00e5nn funker det.", "Og biljarden? UT - Buaas 1 - 4. Jepp, hun banka oss, grundig."]}, {"field": "category0", "value": "kultur"}, {"field": "contenthash", "value": "c67b37f034a3d84e506818cfcceed2fcffbc237ee51ed5ffef8f56431bc43e13"}, {"field": "createtime", "value": "2017-05-04T20:59:07.000Z"}, {"field": "description", "value": "Hun er 18 \u00e5r og snowboardproff. Kjersti \u00d8stg\u00e5rd Buaas har allerede vunnet junior-VM og er sp\u00e5dd en betydelig karri\u00e8re innen sporten."}, {"field": "dominantimage", "value": "http://www.adressa.no/incoming/article1029455.ece5/ALTERNATES/w980-default/ver2%20buaas"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/56431696128ccf1eda004f497e3bf35a49fac80d.jpg?590b961b"}, {"field": "dominantthumbnaildimensions", "value": "300x169"}, {"field": "heading", "value": "Brettproff -adressa.no"}, {"field": "id", "value": "56431696128ccf1eda004f497e3bf35a49fac80d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "sports"}, {"field": "kw-concept", "value": ["spill", "spille biljard", "ler", "m\u00f8te", "kj\u00f8re", "reise", "snowboard"]}, {"field": "kw-entity", "value": ["nordre", "nardo", "franck", "vassfjellet", "norgescupen", "dragvoll", "hintertux"]}, {"field": "kw-location", "value": ["daniel", "tr\u00f8ndelag", "italia", "\u00f8sterrike", "burton"]}, {"field": "kw-pageclass", "value": "article"}, {"field": "kw-person", "value": ["petter levin", "kjersti \u00f8stg\u00e5rd buaas"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029455.ece5/ALTERNATES/w980-default/ver2%20buaas"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brettproff"}, {"field": "og-type", "value": "article"}, {"field": "og-url", "value": "http://www.adressa.no/kultur/article353413.ece"}, {"field": "pageclass", "value": ["article"]}, {"field": "publishtime", "value": "2000-08-31T23:00:00.000Z"}, {"field": "recs-articleid", "value": "2224810"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-08-31T23:00:00.000Z"}, {"field": "recs-rawtitle", "value": "Brettproff -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hun er 18 \u00e5r og snowboardproff. Kjersti \u00d8stg\u00e5rd Buaas har allerede vunnet junior-VM og er sp\u00e5dd en betydelig karri\u00e8re innen sporten."}, {"field": "thumbnail", "value": "http://content-thumbnail.cxpublic.com/content/thumbnail200x150/56431696128ccf1eda004f497e3bf35a49fac80d.jpg?590b961b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-04T20:59:07.000Z"}, {"field": "title", "value": "Brettproff"}, {"field": "url", "value": "http://www.adressa.no/kultur/article353413.ece"}, {"field": "urlhash", "value": "56431696128ccf1eda004f497e3bf35a49fac80d"}], "score": 0.5776516, "siteId": "9222270286501375973", "id": "56431696128ccf1eda004f497e3bf35a49fac80d"}

