{"fields": [{"field": "modifiedtime", "type": "time", "value": "2015-11-09T13:50:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barn og unge", "Helse"]}, {"field": "author", "value": "emma th. hansen"}, {"field": "body", "value": ["Saken oppdateres.", "Myter rundt ADHD er at:", "Diagnosen ikke finnes", "Barn og voksne med ADHD er mindre intelligente", "Barn og voksne med ADHD er late og umotiverte", "Barn og voksne med ADHD er uansvarlige.", "Her er det forskerne vet:", "3\u20135 prosent av barn og unge under 18 \u00e5r, i gjennomsnitt ett barn i hver skoleklasse, har diagnosen ADHD. Bokstavene st\u00e5r for \u00ab A ttention D eficit H yperactivity D isorder\u00bb og kjennetegnes gjennom store konsentrasjonsvansker, impulsivitet og hyperaktivitet.", "Men det finnes store individuelle forskjeller og alle tegn er ikke like i\u00f8ynefallende.", "\u2014 Det er ikke alle som er hyperaktive eller impulsive, noen kan ogs\u00e5 v\u00e6re stille og tilbaketrukne. Har du sett \u00e9n med ADHD har du kun sett \u00e9n!, sier Nina Holmen, r\u00e5dgiver ved ADHD Norge.", "Hun jobber til daglig med \u00e5 avlive myter som at mennesker med ADHD er mindre intelligente, umotiverte og uansvarlige eller at diagnosen er noe som er funnet opp av medisinindustrien.", "For hundre \u00e5r siden visste man nesten ingenting om hvordan hjernen fungerte. Man tolket ADHD-symptomer", "som et tegn p\u00e5 d\u00e5rlig oppdragelse, og for \u00e5 f\u00e5 skikk p\u00e5 urokr\u00e5kene, ble de gjerne banket opp eller sendt til sj\u00f8s. Senere trodde man ADHD var en hjerneskade, og det var ikke f\u00f8r i 1970-80-\u00e5rene at forskerne begynte \u00e5 forst\u00e5 at det dreide seg om hjernekjemi.", "Barn med ADHD har ikke en hjerneskade og det er ikke noe i veien med intelligensen, men det er noe galt med overf\u00f8ringen av informasjon i hjernen . Hjernen best\u00e5r av mange nerveceller. Elektriske impulser sendes mellom cellene, men for \u00e5 sende impulser trengs ulike signalstoffer. Har man for lite signalstoffer, f\u00e5r man en kjemisk ubalanse som kan gi ADHD-symptomer som betydelig konsentrasjonssvikt og impulsivitet.", "Vi garanterer at du f\u00e5r det mer ryddig hjemme om du gj\u00f8r dette:", "Men hva menes med merkelapper som \u00abuoppmerksom\u00bb, \u00abhyperaktiv\u00bb og \u00abimpulsiv\u00bb og hvor kommer all denne uroen som kjennetegner et barn med ADHD fra?", "Med uoppmerksomhet menes at man ikke greier \u00e5 fokusere p\u00e5 detaljer, har vansker med \u00e5 holde p\u00e5 oppmerksomheten n\u00e5r man l\u00f8ser oppgaver eller leker, lett lar seg distrahere og ofte mister ting man trenger for \u00e5 utf\u00f8re oppgaver, som b\u00f8ker, blyanter, verkt\u00f8y m.m.", "Hyperaktivitet kjennetegnes av en kroppslig uro, for eksempel ved at man l\u00f8per og klatrer n\u00e5r det ikke er n\u00f8dvendig, plukker og fikler, forlater pulten i klasserommet ofte, snakker mye og har vansker med \u00e5 vente p\u00e5 tur.", "Impulsivitet viser seg ved en nedsatt evne til \u00e5 tenke seg om f\u00f8r man handler, at man har en hang til \u00e5 avbryte og blande seg inn i andres samtaler. Impulsiviteten kan i noen tilfeller f\u00f8re til at barnet utsetter seg selv for fare.", "Genetikk forklarer mellom 70 og 90 prosent av tilfellene. Det vil kun v\u00e6re et mindretall som fyller de adferdsbaserte ADHD-kriteriene uten at det prim\u00e6rt er genetikk som ligger til grunn. Milj\u00f8faktorer i fosterlivet, b\u00e5de de som mor inntar (r\u00f8yk, alkohol, ulike medisiner) eller som mor eksponeres for (milj\u00f8gifter, infeksjoner) kan tenkes \u00e5 spille en rolle. Til n\u00e5 har slike faktorer blitt tilskrevet en noks\u00e5 liten rolle, men det foreg\u00e5r mye forskning p\u00e5 omr\u00e5det.Symptomene har ikke sin forklaring i manglende struktur, grensesetting eller d\u00e5rlig oppdragelse. Det er ikke noe hverken barnet eller foreldrene kan noe for.", "Heidi Aase er psykolog og avdelingsdirekt\u00f8r ved Folkehelseinstituttet. Hun leder en p\u00e5g\u00e5ende ADHD-studie som unders\u00f8ker barn b\u00e5de n\u00e5r de er tre \u00e5r og \u00e5tte \u00e5r. Hensikten med studien, som er et samarbeidsprosjekt med Oslo universitetssykehus, er \u00e5 skaffe ny kunnskap om tidlige kjennetegn, utviklingsforl\u00f8p, risiko\u2014 og beskyttelsesfaktorer.", "\u2014 Vi \u00f8nsker s\u00e5 tidlig som mulig \u00e5 identifisere de barna som er i ferd med \u00e5 utvikle en kronisk lidelse som ADHD er. Da kan vi bedre sette inn tiltak f\u00f8r en utvikling i negativ retning har kommet langt.", "\u2014 Vi valgte \u00e5 starte med tre\u00e5ringene fordi det er lite kunnskap om mulige symptomer i tidlig f\u00f8rskolealder og fordi det er viktig \u00e5 finne ut om tidlig uro og konsentrasjonsvansker er en indikasjon p\u00e5 kroniske vansker. \u00c5tte\u00e5rsalderen er en alder hvor mange av de barna som sliter blir henvist til hjelpeapparatet for utredning for ADHD. Gjennomsnittsalderen for dem som f\u00e5r diagnosen er ni \u00e5r. Sikker diagnose settes sv\u00e6rt sjelden f\u00f8r seks \u00e5r, sier Aase.", "S\u00e5 langt har forskerne funnet noe \u00f8kt risiko for atferdsvansker, engstelse og spr\u00e5kforsinkelse hos barn som har mange symptomer p\u00e5 ADHD og at denne gruppen barn avviker noe p\u00e5 tester som er ment \u00e5 m\u00e5le kognitive funksjoner som arbeidsminne og selvkontroll.", "\u2014 Det som er interessant, er at vi finner det samme som hos skolebarn, noe som tyder p\u00e5 at m\u00f8nstre for samvariasjon mellom ulike typer vansker/psykiske lidelser starter sv\u00e6rt tidlig, og at de kognitive vanskene som er noks\u00e5 uttalt i skolealder viser seg allerede tidlig i f\u00f8rskolealder, sier Heidi Aase.", "Ny, norsk forskning:", "Mange foreldre kan bekymre seg for urolige og uoppmerksomme barn, at de ikke greier \u00e5 konsentrere seg lenge av gangen, men ofte kommer dette an p\u00e5 om selve aktiviteten er interessant nok. De fleste ten\u00e5ringer kan spille PC-spill, snakke med venner i timevis, men v\u00e6re mindre konsentrert om matteleksene.", "N\u00e5r det gjelder hyperaktivitet, kan sm\u00e5 barn slite ut foreldrene lenge f\u00f8r de selv er utslitt og v\u00e6re enda mer aktive n\u00e5r de er slitne, sultne, redde eller i nye omgivelser. Et h\u00f8yt aktivitetsniv\u00e5 er naturlig for mange. Derfor tar det tid \u00e5 stille en ADHD-diagnose. Fra foreldre melder fra om sin bekymring til en diagnose er stilt, kan det ta flere \u00e5r.", "I 2014 utga Helsedirektoratet nye retningslinjer for utredning, behandling og oppf\u00f8lging. For \u00e5 kunne gi en ADHD-diagnose m\u00e5 b\u00e5de konsentrasjonsvansker og overaktivitet som medf\u00f8rer et betydelig nedsatt", "funksjonsniv\u00e5 i flere situasjoner, for eksempel hjemme og p\u00e5 skolen, v\u00e6re til stede. Symptomene og nedsatt funksjonsniv\u00e5 m\u00e5 ha startet f\u00f8r fylte syv \u00e5r, ha vart i minst seks m\u00e5neder, v\u00e6re klart avvikende i forhold til alder og utviklingsniv\u00e5 og ha en negativ innvirkning p\u00e5 sosiale og skolemessige aktiviteter.", "For barn og ungdom til og med 16 \u00e5r kreves enten seks symptomer p\u00e5 oppmerksomhetssvikt, seks symptomer p\u00e5 hyperaktivitet/impulsivitet eller begge deler. Det \u00e5 sette en ADHD-diagnose krever spesialistkompetanse og utf\u00f8res derfor i spesialisthelsetjenesten.", ": \u2014 Jeg m\u00f8ter p\u00e5 mange fordommer og f\u00e5r mye hat", "I 2013 ble 16.878 barn og unge under 18 \u00e5r i Norge medisinert etter \u00e5 ha f\u00e5tt diagnosen ADHD. 72 prosent av dem var gutter. Etter Island, har Norge v\u00e6rt det landet i Norden som har medisinert flest barn. Det har gjort at mange har v\u00e6rt skeptiske.", "\u2014 V\u00e5re naboland er i ferd med \u00e5 komme p\u00e5 samme niv\u00e5 som oss. For barn og ungdom har andelen som f\u00e5r resept p\u00e5 ADHD-medisin v\u00e6rt p\u00e5 samme niv\u00e5 de siste fire-fem \u00e5rene i Norge. Den \u00f8kningen vi s\u00e5 tidligere var antagelig knyttet til \u00f8kt kunnskap og bevissthet om diagnosen og basert p\u00e5 forskning som viste god effekt av medisin for denne gruppen, og at mange ikke hadde f\u00e5tt adekvat hjelp tidligere, sier Heidi Aase ved Folkehelseinstituttet.", "Vi har ikke sikre data p\u00e5 at kosthold kan medf\u00f8re varige forbedringer i ADHD-symptomer. Heidi Aase, psykolog og avdelingsdirekt\u00f8r ved Folkehelseinstituttet", "Hun understreker at reglene for utskriving av medisiner er strenge og at bruk av ADHD-medisin b\u00f8r overv\u00e5kes n\u00f8ye.", "I en nylig avlagt doktorgrad viser Bj\u00f8rn Erik Ramtvedt at barn og unge med ADHD kan f\u00e5 bedre nytte av medikamenter dersom man rutinemessig tester ut to ulike ADHD-medikamenter (metylfenidat og dekstroamfetamin). I hans studie ble nytten av ADHD-medikamenter forbedret hos n\u00e6rmere 40 prosent.", "Forskere fors\u00f8ker dessuten \u00e5 finne ut om det er noen sammenheng mellom ern\u00e6ring og psykisk helse. I 2011 s\u00e5 nederlandske leger og forskere p\u00e5 allergi og intoleranse for spesielle typer mat og ADHD med positive resultater. Ved Sahlgrenska akademiet i Sverige har utpr\u00f8ving av omega 3 og omega 6 gitt positive utslag b\u00e5de p\u00e5 konsentrasjon og adferd hos barn med ADHD. Men kan riktig kosthold gi varig endring?", "\u2014 For noen kan endringer i kosthold ha betydning, s\u00e6rlig for dem som har et kosthold som beskrives som ensidig eller som i liten grad er basert p\u00e5 nasjonale kostholdsr\u00e5d om variert kosthold. Dette gjelder selvf\u00f8lgelig for alle, ogs\u00e5 barn og unge uten ADHD. Vi har ikke sikre data p\u00e5 at kosthold kan medf\u00f8re varige forbedringer i ADHD-symptomer, men det finnes noe indikasjon p\u00e5 at tilskudd av essensielle fettsyrer, som tran, kan ha positiv effekt, bekrefter Heidi Aase ved Folkehelseinstituttet.", ": Mener spedbarn kan f\u00f8le seg avvist", "\u2014 Det er viktig \u00e5 snakke med barnehagen eller skolen f\u00f8rst. PP-tjenesten kan komme inn og observere og kartlegge eventuelle l\u00e6re- eller atferdsvansker. Deretter sender man en henvisning til BUP som er spesialisthelsetjenesten som utreder ADHD, forklarer Nina Holmen i ADHD Norge.", "Symptomene skal ikke kunne forklares bedre ut ifra en annen diagnose.", "\u2014 Man kan ogs\u00e5 ta direkte kontakt med fastlege og f\u00e5 en henvisning direkte til BUP, sier Holmen.", "De fleste foreldre som tar kontakt med r\u00e5dgiverne i ADHD Norge gj\u00f8r det p\u00e5 grunn av skoleproblematikk.", "- Noen barn har spesialundervisning, andre ikke. ADHD utl\u00f8ser ingen automatiske rettigheter, men her er det individuelle behov og grad av funksjonsnedsettelse som avgj\u00f8r. Man kan ha rett p\u00e5 spesialundervisning i skolen. Noen kan ha rett til grunnst\u00f8nad fra NAV dersom man har visse ekstrautgifter p\u00e5 grunn av funksjonsnedsettelsen. De aller fleste har krav p\u00e5 hjelpest\u00f8nad fra NAV grunnet \u00f8kt omsorgsbehov. I noen tilfeller vil man ogs\u00e5 kunne f\u00e5 kommunal omsorgsl\u00f8nn, sier Holmen.", "Og hva er positivt med \u00e5 ha ADHD, if\u00f8lge Holmen? Energi, entusiasme, overskudd, kreativitet, gr\u00fcndermentalitet, mot til \u00e5 ta snarveier der andre holder seg til vanlig fremgangsm\u00e5te \u2013 og masse humor!", "Kilder:", "\u00abADHD/Hyperkinetisk forstyrrelse \u2013 nasjonal faglig retningslinje for utredning, behandling og oppf\u00f8lging\u00bb Helsedirektoratet", "www.adhdnorge.no", "\u00abADHD \u2013 symptomer og tegn\u00bb Norsk Helseinformatikk", "\u00abADHD-studien\u00bb () ved Heidi Aase, psykolog og avdelingsdirekt\u00f8r ved Folkehelseinstituttet", "Helt hyper? av Mariann Youmans, Gyldendal Forlag AS 2008  Les ogs\u00e5:", "Artikkelen er levert av det nye m\u00e5nedsmagasinet Aftenposten Oppvekst.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "ADHD finnes ikke", "Noen tror at ADHD ikke finnes og at diagnosen er oppfunnet av medisinindustrien. Nasjonale retningslinjer legger vekt p\u00e5 at medisiner kan v\u00e6re en del av den samlende behandlingen. ADHD har siden 1950-60-tallet v\u00e6rt behandlet med sentralstimulerende legemidler gitt i sm\u00e5 doser som ikke skaper rus eller avhengighet.", "Mindre intelligente", "Fordi barn og voksne med ADHD er glemsomme, uoppmerksomme eller gj\u00f8re ubetenksomme feil, kan de virke mindre intelligente. Studier viser derimot at personer med ADHD har like h\u00f8y intelligens som andre. Det stemmer at personer med ADHD ofte presterer d\u00e5rligere. Dette har med evnen til \u00e5 v\u00e6re organisert over tid, man er uoppmerksom p\u00e5 detaljer og har en tendens til \u00e5 levere uferdige oppgaver. Det har ingenting med lav intelligens \u00e5 gj\u00f8re. Med riktig tilrettelegging er det muligheter for personer med ADHD \u00e5 prestere godt.", "Late og umotiverte", "Personer med ADHD har vanskeligheter med \u00e5 gj\u00f8re aktiviteter/oppgaver de ikke liker, selv om det er n\u00f8dvendig. Et barn med ADHD kan streve med \u00e5 gj\u00f8re ferdig leksene hvis temaet ikke interesserer dem, men de kan ha fullt fokus p\u00e5 favoritt-PC-spillet. ADHD er en nevrobiologisk basert forstyrrelse, og problemer med \u00e5 gjennomf\u00f8re oppgaver er et kjennetegn/symptom p\u00e5 diagnosen. Ved korrigering, positive tilbakemeldinger og god tilrettelegging, kan en person med ADHD lykkes med \u00e5 gj\u00f8re ferdig oppgavene, selv om de synes det er kjedelig.", "Uansvarlige", "En person med ADHD kan ofte glemme ting, avtaler, miste n\u00f8kler og ha en generell manglende organiseringsevne. De kan derfor virke uansvarlige. Men ADHD er en nevrobiologisk lidelse som p\u00e5virker personene evne til \u00e5 holde seg organisert.", "Kilde: Nina Holmen, r\u00e5dgiver ADHD Norge", "Vis fakta", "Hva er forskjellen p\u00e5 ADHD og ADD?", "Mens ADHD st\u00e5r for Attencion Deficit Hyperactivity Disorder, det vil si oppmerksomhetssvikt med hyperaktivitet, er ADD (Attention Deficit Disorder) brukt om uoppmerksom type av ADHD. Sistnevnte har oppmerksomhetsvansker, men uten hyperaktivitet/impulsivitet.", "Hvor mange har det?", "Internasjonale unders\u00f8kelser kommer til en forekomst p\u00e5 ca. fem prosent blant barn og unge under 18 \u00e5r.", "Er det en sykdom?", "Selv om begrepene diagnose og sykdom h\u00f8rer sammen, kan det v\u00e6re riktigere \u00e5 snakke om funksjonsvanske eller sterk grad av personlighetstrekk som rastl\u00f8shet, impulsivitet og konsentrasjonsvansker.", "Hvilke tilleggsvansker?", "Sammenhengen mellom ADHD og tilleggsvansker er komplisert og fortsatt gjenstand for forskning. Hos barn og unge med ADHD er lettere eller mer alvorlige atferdsvansker til stede hos cirka 50 prosent. L\u00e6revansker, spr\u00e5kvansker, engstelse og sosiale forst\u00e5elsesvansker er ogs\u00e5 mer utbredt.", "Hva skyldes ADHD?", "Arvelige forhold spiller en viktig rolle, men milj\u00f8forhold vil alltid ha betydning for hvordan disposisjonen for ADHD viser seg i praksis. Grov omsorgssvikt tidlig i livet kan gi symptomer som ligner ADHD.", "Er det annerledes for jenter enn gutter?", "Blant jenter med ADHD-diagnose er prosenten som har uoppmerksom type (ADD) st\u00f8rre enn blant gutter.", "Vokser man det av seg?", "Cirka halvparten av dem som har f\u00e5tt ADHD-diagnosen i oppveksten oppfyller ikke kriteriene i voksen alder.", "Hvorfor f\u00e5r stadig flere diagnosen?", "Satsing p\u00e5 psykisk helse, \u00f8kt kunnskap om diagnosen i befolkningen og blant fagfolk har bidratt til \u00f8kningen i antall diagnostiserte de siste ti \u00e5rene, men stigningen i antall diagnostiserte synes \u00e5 flate ut n\u00e5r det gjelder barn og unge.", "Hvordan konstateres ADHD?", "Alle diagnoser innen psykisk helse i dag er basert p\u00e5 adferd som kan observeres, enten det dreier seg om depresjon, angst, adferdsforstyrrelser, autisme, psykoser eller ADHD. For ADHD lister diagnosemanualen opp ni symptomer p\u00e5 oppmerksomhetsvansker og ni for hyperaktivitet og impulsivitet. Minst seks av ni symptomer i en av kategoriene m\u00e5 v\u00e6re til stede i ulike situasjoner, ha vart over tid og f\u00f8re til betydelige vansker i hverdagen. Alternative forklaringer m\u00e5 ogs\u00e5 vurderes.", "Hvordan g\u00e5r jeg frem for \u00e5 f\u00e5 utredet mitt barn?", "Ta saken opp med PPT via skolen og med fastlegen. De kan henvise videre til Barne- og ungdomspsykiatrisk poliklinikk (BUPP).", "Kilde: ADHD Norge", "Vis fakta", "3\u20135 prosent av norske barn og unge under 18 \u00e5r, i gjennomsnitt ett barn i hver skoleklasse, har diagnosen ADHD. Unders\u00f8kelser internasjonalt viser en forekomst p\u00e5 ca. 5 prosent.", "Gjennomsnittsalderen for dem som f\u00e5r diagnosen er 9 \u00e5r. Sikker diagnose settes sv\u00e6rt sjelden f\u00f8r 6 \u00e5r.", "ADHD skyldes en blanding av arvelige og milj\u00f8messige faktorer, der man regner at rundt 70 prosent av variasjonen skyldes arv.", "I 2013 ble 16.878 barn og unge under 18 \u00e5r i Norge medisinert etter \u00e5 ha f\u00e5tt diagnosen. 72 prosent gutter.", "Ca 50 prosent av barn med ADHD har lettere eller mer alvorlige atferdsvansker. L\u00e6revansker, spr\u00e5kvansker, engstelse og sosiale forst\u00e5elsesvansker er ogs\u00e5 mer utbredt ved ADHD.", "Vis fakta", "Interesseorganisasjon for de med diagnosen ADHD og deres p\u00e5r\u00f8rende.", "Stiftet i 1979 og har i dag 9400 medlemmer fordelt p\u00e5 19 fylkeslag.", "Arbeider for \u00e5 utbre kunnskap og forst\u00e5else for ADHD, gir informasjon om rettigheter og muligheter for st\u00f8tte fra samfunnets hjelpeapparat og arbeider for \u00e5 fremme likestilling for mennesker med ADHD.", "Organiserer sommerleirer og familieseminarer.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "1142e030a0b5e72ff7675440d5b9ce1346a8b355aae55765666d6d529406b7b5"}, {"field": "createtime", "value": "2017-04-30T23:43:03.000Z"}, {"field": "description", "value": "Det er kjapt \u00e5 konkludere: \u00abHun m\u00e5 ha ADHD\u00bb. Men hva skiller naturlig aktive barn fra barn som er helt hyper?"}, {"field": "heading", "value": ["Dette er ADHD, og dette er mytene -adressa.no", "1. \u00c9n i hver skoleklasse", "2. Hjernekjemi, ikke hjerneskade", "3. Genetikk forklarer mye", "4. Stille diagnose", "5. Utredning", "6. Medisinering og mat", "7. Hjelp, hva gj\u00f8r jeg?"]}, {"field": "id", "value": "787025dab303edbd75393e1c67450de6de8c6dd2"}, {"field": "keyword", "value": ["Barn og unge", "Helse"]}, {"field": "keywords", "value": "Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["medf\u00f8re varige forbedringer", "vis fakta", "barn", "psykisk helse", "diagnose"]}, {"field": "kw-entity", "value": ["helsedirektoratet", "d. gjennomsnittsalderen", "familie", "norsk helseinformatikk", "aftenposten oppvekst", "sahlgrenska", "folkehelseinstituttet", "twitter", "for adhd", "d. for adhd", "barne", "d. sistnevnte", "attencion deficit hyperactivity disorder", "attention deficit disorder", "d. bokstavene", "d. men", "d. vi", "d. unders\u00f8kelser"]}, {"field": "kw-location", "value": ["norden", "sverige", "oslo", "norge", "island"]}, {"field": "kw-pageclass", "value": "article"}, {"field": "kw-person", "value": ["heidi aase", "bj\u00f8rn erik ramtvedt", "nina holmen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/f44fbfc4-aba9-449e-ad29-915999d1382a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er ADHD, og dette er mytene"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Dette-er-ADHD_-og-dette-er-mytene-7802b.html"}, {"field": "pageclass", "value": ["article"]}, {"field": "publishtime", "value": "2015-05-11T13:19:19.000Z"}, {"field": "recs-articleid", "value": "7802"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-05-11T13:19:19.000Z"}, {"field": "recs-rawtitle", "value": "Dette er ADHD, og dette er mytene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det er kjapt \u00e5 konkludere: \u00abHun m\u00e5 ha ADHD\u00bb. Men hva skiller naturlig aktive barn fra barn som er helt hyper?"}, {"field": "thumbnail", "value": "http://content-thumbnail.cxpublic.com/content/thumbnail200x150/787025dab303edbd75393e1c67450de6de8c6dd2.jpg?598ebe54"}, {"field": "thumbnailfullheightdimensions", "value": "200x2426"}, {"field": "timestamp", "value": "2017-08-12T08:37:40.000Z"}, {"field": "title", "value": "Dette er ADHD, og dette er mytene"}, {"field": "url", "value": "http://www.adressa.no/familieogoppvekst/Dette-er-ADHD_-og-dette-er-mytene-7802b.html"}, {"field": "urlhash", "value": "787025dab303edbd75393e1c67450de6de8c6dd2"}], "score": 0.9201571, "siteId": "9222270286501375973", "id": "787025dab303edbd75393e1c67450de6de8c6dd2"}

