{"fields": [{"field": "modifiedtime", "type": "time", "value": "2015-06-02T10:34:14.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa"]}, {"field": "author", "value": "kjartan br\u00fcgger bj\u00e5nes\u00f8y"}, {"field": "body", "value": ["Saken oppdateres.", "\u00abTrygdekontoret\u00bb m\u00e5 bevege seg langs grensen for hva som er mulig \u00e5 si og gj\u00f8re. Om ikke, mister vi kraften.", "Thomas Seltzer retter p\u00e5 brillene sine, de kunne v\u00e6rt en arv fra Kjell B\u00e6kkelund.", "\u2013 Tr\u00e5kket dere over grensen med den mye omtalte pornosketsjen?", "\u2013 Nei.", "\u2013 Mange sier at de har mistet respekten for deg?", "\u2013 Ja vel, men da f\u00e5r de heller gj\u00f8re det.", "Alt l\u00e5 til rette for at dette skulle bli Thomas Seltzers v\u00e5r. P\u00e5 seks \u00e5r hadde \u00abTrygdekontoret\u00bb vokst fra \u00e5 v\u00e6re et knirkete nachspiel til \u00e5 bli et debattprogram med b\u00e5de hjerte og hjerne. De gikk fra nisjekanalen NRK3 til moderskipet NRK1, vant flere priser, hadde stamgjester som Per Fugelli og Finn Sk\u00e5rderud og ble omfavnet av b\u00e5de venstre og h\u00f8yre, unge og gamle, kvinner og menn. Seltzer avsluttet alle program med ordene \u00abStay trygda\u00bb, med visshet om at han igjen hadde presentert noe helt eget i en stadig mer formatert tv-verden.", "Les flere saker fra Ukeadressa her", "S\u00e5 kom 7. april og et innslag p\u00e5 98 sekunder som f\u00f8rte til at Kringkastingsr\u00e5det s\u00e5 langt har mottatt 630 klager. Seerne fikk servert et parodisk pornoklipp, der to amerikanske pornoskuespillere skulle forestille programleder Thomas Seltzer og treningsguru Kari Jaquesson, som tidligere har kritisert \u00abTrygdekontoret\u00bb. Den fiktive \u00abSeltzer\u00bb ender med \u00e5 ta \u00abKari Jack off-son\u00bb bakfra.", "\u2013 Det var et selvironisk spark til eget fors\u00f8k p\u00e5 \u00e5 lage sjokkerende satire, en parodi p\u00e5 en patetisk og br\u00e5kjekk mann uten selvinnsikt. Mest av alt var det en absurd og komisk m\u00e5te \u00e5 tiln\u00e6rme seg sendingens tema: krenkelser og ytringsfrihet.", "\u2013 Synes du at dere lykkes?", "\u2013 Ja. Selv om \u00abTrygdekontoret\u00bb driver med mye t\u00f8ys og sketsjen var pinlig d\u00e5rlig, har vi et seri\u00f8st m\u00e5l om \u00e5 gj\u00f8re norsk offentlighet til et litt st\u00f8rre rom. Vi skal sparke i alle retninger. Marerittet er at vi skal f\u00f8lge etter Sverige, der ingenting kan diskuteres og samfunnsdebatten st\u00e5r fast i en trang meningskorridor, sier Seltzer.", "Om m\u00e5let var \u00e5 skape debatt, har han lykkes for resten av livet. De siste ukene har det v\u00e6rt h\u00f8ylytte demonstrasjoner utenfor NRK, stafett i kronikkskriving, mens debatten p\u00e5 sosiale medier tok fyr og gikk i sirkel.", "\u2013 Jeg hadde forventet br\u00e5k, men ikke s\u00e5 heftig.", "Den gamle punkeren ankom en halvtime forsinka til sin favorittsushirestaurant p\u00e5 Oslos vestkant. Store briller, lue, skjerf og", "hette, men avkreftet at bekledningen er for \u00e5", "skjule seg for massene med motstandere.", "\u2013 Jeg st\u00e5r godt i stormen, jeg har v\u00e6rt i media f\u00f8r. Det verste er den anonyme kritikken. Dagbladet trykket et innlegg, signert blant andre en anonym arbeiderpartipolitiker og en kommunikasjonsdirekt\u00f8r, som skrev at vi \u00abvoldtok Kari Jaquesson p\u00e5 skjermen\u00bb Voldtekt er en alvorlig forbrytelse, og det er mye farligere \u00e5 utvanne det begrepet enn det \u00abTrygdekontoret\u00bb har gjort.", "\u2013 Er det ikke alvorlig at NRK fors\u00f8ker \u00e5 kneble kvinnelige stemmer?", "\u2013 Jo, men det er faktisk fullstendig feil. Eliten i Norge har en lang og tverrpolitisk tradisjon for \u00e5 fremstille seg selg selv som offer. At fire kvinner i samfunnets \u00f8verste parnass hevder \u00e5 f\u00f8le seg kneblet, faller p\u00e5 sin egen urimelighet.", "\u2013 Er det feil n\u00e5r noen faktisk f\u00f8ler det s\u00e5nn?", "\u2013 Jeg blir bare ikke med p\u00e5 det, da legger du i s\u00e5 fall mye vrangvilje til. Jeg vet at mange kritikere ikke har sett programmet, men er rammet av det advokat Anine Kierulf kaller for \u00abandregradsforkrenkelse\u00bb. De er krenket p\u00e5 vegne av noen andre, og sosiale medier skaper en massesuggesjon.", "Til Gullruten neste helg er Thomas Seltzer igjen nominert som beste mannlige programleder, mens \u00abTrygdekontoret \u00bbkan vinne pris som \u00e5rets underholdningsprogram. Mange venter i spenning p\u00e5 hva en eventuell takketale vil handle om. Seltzer har f\u00e5tt seg mange fiender de siste ukene og har ord p\u00e5 seg for ikke \u00e5 glemme s\u00e5 lett.", "\u2013 Jeg registrerer at h\u00f8yr\u00f8stede kritikere av programmet har foresl\u00e5tt at kj\u00e6resten min, som ikke er en offentlig person, burde straffepules. Det var en kommentar som mange sentrale feminister likte. Jeg vet ikke, jeg ... Hvor var alle disse feministene da Karpe Diem rappet om at de ville bli sugd av Mette Hanekamhaug, \u00abden merra\u00bb fra Frp?", "Det lyser ustanselig i mobilen, han er snart tom for batteri og finner et ladepunkt i restauranten. Tre damer peker diskr\u00e9 med spisepinnene mot ham.", "\u2013 Angrer du p\u00e5 pornosketsjen?", "\u2013 Nei.", "\u2013 Litt anger?", "\u2013 Nei, faktisk ikke i det hele tatt. Men det kan hende vi var litt naive i forhold til at en del kvinner rett og slett oppfatter sketsjen p\u00e5 en helt annen m\u00e5te enn vi gjorde.", "\u2013 Hvor mange kvinner jobber i \u00abTrygdekontoret\u00bb?", "\u2013 I skrivegruppa er det \u00e9n av tre, og hun har til og med minoritetsbakgrunn. Apropos knebling av kvinner: \u00abTrygdekontoret\u00bb er s\u00e5 vidt vi vet det debattprogrammet i Norge med flest kvinnelige gjester, nesten halvparten i denne sesongen var kvinne.", "Dagen f\u00f8r kom han tilbake fra leiligheten han eier p\u00e5 vestkysten i USA, ellers pendler han mellom Sk\u00f8yen i Oslo og Trondheim, der kj\u00e6resten jobber. Thomas Seltzer er amerikansk statsborger, oppvokst i en havneby ved bredden av Lake Superior i Wisconsin. Moren er norsk, faren en amerikansk marxist som hadde plakater av fagforeningslederen Jimmy Hoffa p\u00e5 kj\u00f8kkenveggen. Det var s\u00e5nn passe popul\u00e6rt i USA tidlig p\u00e5 1970-tallet, og familien bestemmer seg for \u00e5 flytte.", "En sommerdag i 1975 lander familien p\u00e5 Fornebu og drar rett til en slektning i Oscars gate i Oslo. Det er tidlig p\u00e5 dagen, og seks \u00e5r gamle Thomas Seltzer skrur p\u00e5 tv-en. Han trykker febrilsk p\u00e5 kanalene, men det kommer ingen tegnefilmer som han er vant til fra USA. Siden har han s\u00f8rget for \u00e5 skape liv i egen kjedsomhet.", "Ti \u00e5r gammel fikk han sin f\u00f8rste gitar. Da han var elleve, kom det store vendepunktet p\u00e5 Stovner Amfi; p\u00e5 konsert med svenske Ebba Gr\u00f6n bestemte han seg for \u00e5 vie livet sitt til punken. Tolv \u00e5r gammel reiste han hyppig med ferja fra akademikerhjemmet p\u00e5 Nesodden til Skippergata i Oslo og en okkupert byg\u00e5rd.", "I 1990 hadde han g\u00e5tt lei av milj\u00f8et rund Blitz og startet bandet Turboneger. For \u00e5 provosere ekstremrockere skapte de seg et image med overtydelig homsesymbolikk. De gikk fra \u00e5 v\u00e6re et undergrunnsband til \u00e5 bli en betydelig eksportvare, fanklubben Turbojugend har n\u00e5 avdelinger fra Finland til Japan. Etter et mye omtalt vokalistskifte, der Hank Von Helvete forsvant ut, turnerer bandet igjen verden rundt. I mai venter store konserter i Las Vegas, Italia og Tyskland.", "\u2013 Det er fortsatt veldig g\u00f8y \u00e5 spille, jeg blir aldri lei av deathpunken.", "\u2013 Mange band begynner som et oppr\u00f8r og ender som en parodi. Hvor er dere p\u00e5 den skalaen?", "\u2013 N\u00e5 er det fristende \u00e5 svare noe selvironisk, men jeg klarer det ikke. Turboneger er like relevante og vitale som vi alltid har v\u00e6rt.", "\u2013 J\u00f8ss.", "\u2013 Ja, vi kommer til \u00e5 overleve oss selv. Vi er et formelband, publikum h\u00f8rer med en gang at det er vi som spiller.", "\u2013 Hva ville 25 \u00e5r gamle Thomas Seltzer sagt om den 45 \u00e5r gamle utgaven?", "\u2013 Som 25-\u00e5ring ville jeg ledd f\u00e6lt av tanken p\u00e5 at jeg som 45-\u00e5ring skulle turnere verden med et band som Turboneger. Da hadde jeg i s\u00e5 fall sett for meg skinnvest og sm\u00e5 pubscener. Jeg har innsett at jeg aldri kommer til \u00e5 bli en voksen mann. N\u00e5r jeg m\u00f8ter jevnaldrende, tror jeg p\u00e5 rent instinkt at de er 20 \u00e5r eldre enn meg.", "Han retter p\u00e5 sveisen. Lenge var bestillingen til fris\u00f8ren \u00abHitler foran, Plumbo bak\u00bb, men det har han sluttet med.", "\u2013 Jeg ble nylig kalt en \u00fcberhipster, men den traff d\u00e5rlig. Jeg sitter hjemme og h\u00f8rer p\u00e5 urgammel rock, Van Halen og ZZ Top. Jeg g\u00e5r p\u00e5 de samme brune rockebulene som jeg alltid har gjort og kan ingenting om mat, design, mote eller interi\u00f8r. Jeg har ikke den urbane forbrukerkompetansen som hipstere skal ha.", "\u2013 Hvordan har du det n\u00e5 i forhold til da du var 25?", "\u2013 Jeg er rett og slett blitt et mer st\u00f8dig menneske. Og i mye bedre form, b\u00e5de fysisk og mentalt.", "Seltzer har tidligere fortalt at turn\u00e9livet og et sju \u00e5rs kokainmisbruk holdt p\u00e5 \u00e5 \u00f8delegge livet hans. F\u00f8rste gang han snakket om narkobruken var i bandbiografien \u00abSagaen om denimfolket\u00bb fra 2007.", "\u2013 Jeg angrer p\u00e5 at jeg har v\u00e6rt s\u00e5 \u00e6rlig, jeg burde ikke snakket om eget misbruk.", "\u2013 Hvorfor ikke?", "\u2013 Kanskje mest fordi det er noe veldig farlig med s\u00e5nne kjendis-m\u00f8tte-veggen-historier.", "\u2013 Hvorfor?", "\u2013 Fordi det kan glorifisere narkobruk og ha en destruktiv effekt. Denne romantiserende mytebyggingen drives hyppig i norske medier, det blir lett s\u00e5nn: \u00abJeg var narkoman i 20 \u00e5r, men n\u00e5 har jeg skrevet min beste bok\u00bb. Da forteller du kidsa at det egentlig var et helvete som skapte kunsten min, men n\u00e5 er jeg helt frisk og fin. Det er i s\u00e5 fall en sannhet med enorme modifikasjoner.", "Han har ikke r\u00f8rt narkotika p\u00e5 elleve \u00e5r.", "\u2013 Jeg er en del p\u00e5 rockefestivaler, og da hender det jeg blir eksponert for kokain. Det kan friste, men s\u00e5 kommer redselen og tar overh\u00e5nd. Kroppen og hjernen min vet at det ikke g\u00e5r for meg.", "I pausen fra Turboneger jobbet han som trendanalytiker, utviklet iskaffe for Tine, fikk \u00abTemptation Island\u00bb p\u00e5 TVNorge, jobbet videre i NRK med Fredrik Skavlan, Alex Ros\u00e9n, B\u00e5rd & Harald. Det tok \u00e5revis f\u00f8r han lot seg overtale til \u00e5 v\u00e6re foran kamera.", "\u2013 Narsissismen vant over motviljen, men jeg m\u00e5 heldigvis ikke v\u00e6re p\u00e5 tv for \u00e5 f\u00f8le at jeg lever. Jeg kjenner nok av dem i denne bransjen.", "Han henter mobilen, innboksen har f\u00e5tt mer \u00e5 bryne seg p\u00e5. Det er p\u00e5 denne mobilen han noterer ned tanker og formuleringer, det kverner stadig.", "\u00abForleden sto jeg foran speilet og onanerte da det slo meg at jeg f\u00f8ler meg ufri\u00bb, var en setning han brukte som \u00e5pning p\u00e5 en kronikk i Morgenbladet.", "\u2013 Det var en kommentar til min generasjons forbrukermentalitet p\u00e5 sitt aller verste. Toppen av narsissisme er \u00e5 st\u00e5 foran et speil og onanere, samtidig som du f\u00f8ler deg ufri og urealisert.", "\u2013 Du har tidligere sagt at Norge er et r\u00e5ttent og l\u00f8gnaktig samfunn?", "\u2013 Jeg har sagt s\u00e5 mye ... Men da tenkte jeg sikkert p\u00e5 at det er store fortellinger om Norge som ikke er fortalt, som at vi er blitt et ganske klassedelt samfunn. For h\u00f8yresiden er det ikke noe som heter klasse, for dem finnes det bare flinke folk og ikke flinke folk. For venstresiden vil det v\u00e6re totalt fallitt \u00e5 innr\u00f8mme at vi er blitt et klassedelt samfunn.", "\u2013 Du mener venstresiden ikke lenger driver med politikk, bare med estetikk?", "\u2013 Ja. P\u00e5 1950-tallet var det gjeveste for en ung person p\u00e5 venstresiden \u00e5 bli tillitsvalgt i fagforeningen. N\u00e5 er det \u00e5 bli redakt\u00f8r i et forlag.", "\u2013 Identifiserer du deg fortsatt med venstresiden?", "\u2013 Ja, men de vil ikke ha meg der.", "\u2013 Er du en mannssj\u00e5vinist?", "\u2013 Absolutt ikke, jeg er selvsagt for full likestilling. Det teiteste jeg h\u00f8rer er folk som sier \u00abfor \u00e5 v\u00e6re litt politisk ukorrekt, s\u00e5 mener jeg at kvinner b\u00f8r v\u00e6re mer hjemme p\u00e5 kj\u00f8kkenet\u00bb. Da er du ikke ukorrekt, du er bare p\u00e5 b\u00e6rtur. Jeg anser meg selv faktisk for \u00e5 v\u00e6re ganske politisk korrekt. #jegharopplevd-kampanjen, som kom i kj\u00f8lvannet av denne debatten, er helt topp, selv om de som startet den kanskje ikke setter veldig pris p\u00e5 at akkurat jeg synes det.", "Moren er psykolog, samboeren er psykolog og selv har han halvferdig embetsstudium i psykologi. Men Seltzer selv har brukt mange timer hos psykologer.", "\u2013 Jeg har g\u00e5tt en del til Finn Sk\u00e5rderud, og har f\u00e5tt dyp respekt for han. Tidligere syntes jeg at han var en skikkelig dust, etter at jeg leste boka \u00abUro\u00bb som han gjorde stor suksess med.", "\u2013 Hvorfor?", "\u2013 Fordi jeg mente at han der viser et s\u00e5nt banalt kultursyn, som at vi mennesker mister oss selv i et samfunn med d\u00f8gn\u00e5pne butikker og blinkende neonlys. Jeg liker ikke modernitetsskeptikere.", "\u2013 Har du sagt det til ham?", "\u2013 Ja. Jeg ligger p\u00e5 terapisofaen med lukkede \u00f8yne og skjeller ham ut. Finn er proff og tar det veldig pent. Det kan selvsagt hende at han sitter og skj\u00e6rer grimaser og viser fingeren uten at jeg f\u00e5r det med meg, men det b\u00f8r han egentlig f\u00e5 lov til.", "\u2013 Var ingenting bedre f\u00f8r?", "\u2013 Nei, jeg liker ikke nostalgi og romantiseringen av at alt var bedre f\u00f8r, da nordmenn bodde i bygder med et sterkt fellesskap og den massive sosiale kontrollen som fulgte med den. Et sikkerhetsnett kan ogs\u00e5 oppleves som et garn ... Den er ny, var ikke den bra?", "Han tar en pause, tydelig forn\u00f8yd med egen formulering, f\u00f8r han med patos fortsetter:", "\u2013 Vi m\u00e5 omfavne tiden vi lever i.", "Trygdekontoret skal n\u00e5 ta pause, den har v\u00e6rt planlagt lenge.", "\u2013 Vi holder p\u00e5 \u00e5 utvikle et nytt konsept, men utelukker ikke at \u00abTrygdekontoret\u00bb kommer tilbake. Men jeg vil ikke at det skal bli en maskin som g\u00e5r hver sesong, da sliter vi ut b\u00e5de oss og seerne.", "\u2013 Hva har v\u00e6rt h\u00f8ydepunkt etter ni sesonger?", "\u2013 Da vi hadde SP-politiker Torstein Lerhol p\u00e5 bes\u00f8k. Han er multihandikappet, er 17 kilo og har tungt for \u00e5 snakke p\u00e5 grunn av sm\u00e5 lunger. Jeg spurte om det \u00e5 v\u00e6re handikappet kan gj\u00f8re deg veldig selvopptatt. \u00abBroren min sier jeg er en mediehore\u00bb, svarte Lerhol.", "\u2013 Hva tenkte du da?", "\u2013 At det er jeg \u00f2g.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b318771fe0b627673e7cf8b9da6efcd6bf868d42bcd036346ffc06e908193c3a"}, {"field": "createtime", "value": "2016-09-12T13:55:33.000Z"}, {"field": "description", "value": "Thomas Seltzer angrer ikke p\u00e5 noe han har gjort i \u00abTrygdekontoret\u00bb. Ellers i livet, derimot."}, {"field": "dominantimage", "value": "http://www.adressa.no/pluss/magasin/article10906785.ece/xfn8me/ALTERNATES/w980-default/seltzer9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5623679abbe5f5ab77cea5afe1df42fd14415ea.jpg?597c28d3"}, {"field": "dominantthumbnaildimensions", "value": "300x169"}, {"field": "heading", "value": ["Angrer ikke p\u00e5 noe han har gjort i \u00abTrygdekontoret\u00bb -adressa.no", "S\u00e5 kom klagene", "Anonym kritikk verst", "Spent p\u00e5 takketalen", "Angrer ikke", "Trondheims-pendler", "Vital eksportvare", "\u00c5pen om misbruk", "Skjeller ut Sk\u00e5rderud", "Pause etter ni sesonger"]}, {"field": "id", "value": "a5623679abbe5f5ab77cea5afe1df42fd14415ea"}, {"field": "keyword", "value": ["Portrettet", "Ukeadressa"]}, {"field": "keywords", "value": "Portrettet,Ukeadressa"}, {"field": "kw-category", "value": ["pluss", "magasin"]}, {"field": "kw-company", "value": "blitz"}, {"field": "kw-concept", "value": ["angrer", "debatt", "kvinne", "van", "mann", "program", "samfunn", "klassedelt samfunn", "sagt", "brukte", "fall", "gamle", "anonym kritikk", "skape", "liv", "sosiale medier", "f\u00f8le", "politisk korrekt"]}, {"field": "kw-entity", "value": ["turboneger", "skippergata", "trygdekontoret", "turbojugend", "fornebu", "hitler", "temptation island", "sk\u00f8yen", "kringkastingsr\u00e5det", "top", "sagaen", "a. siden", "gullruten", "b\u00e5rd", "lake superior", "tine", "oslo og trondheim", "anine kierulf", "ukeadressa", "harald", "frp", "per fugelli og finn sk\u00e5rderud", "plumbo", "ebba gr\u00f6n", "voldtekt", "stay", "oscars", "van halen", "uro", "morgenbladet", "italia og tyskland", "karpe diem", "per fugelli", "stovner amfi"]}, {"field": "kw-location", "value": ["wisconsin", "oslo", "nesodden", "japan", "sverige", "norge", "las vegas", "finland"]}, {"field": "kw-pageclass", "value": "article"}, {"field": "kw-person", "value": ["mette hanekamhaug", "kari jaquesson", "alex ros\u00e9n", "finn sk\u00e5rderud", "kari jack", "thomas seltzer", "kjell b\u00e6kkelund", "fredrik skavlan", "torstein lerhol", "jimmy hoffa", "hank von helvete"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10906785.ece/xfn8me/ALTERNATES/w980-default/seltzer9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Angrer ikke p\u00e5 noe han har gjort i \u00abTrygdekontoret\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10906789.ece"}, {"field": "pageclass", "value": ["article"]}, {"field": "publishtime", "value": "2015-05-03T07:19:37.000Z"}, {"field": "recs-articleid", "value": "10906789"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-05-03T07:19:37.000Z"}, {"field": "recs-rawtitle", "value": "Angrer ikke p\u00e5 noe han har gjort i \u00abTrygdekontoret\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Thomas Seltzer angrer ikke p\u00e5 noe han har gjort i \u00abTrygdekontoret\u00bb. Ellers i livet, derimot."}, {"field": "thumbnail", "value": "http://content-thumbnail.cxpublic.com/content/thumbnail200x150/a5623679abbe5f5ab77cea5afe1df42fd14415ea.jpg?597c28d3"}, {"field": "thumbnailfullheightdimensions", "value": "200x3513"}, {"field": "timestamp", "value": "2017-07-29T06:18:59.000Z"}, {"field": "title", "value": "Angrer ikke p\u00e5 noe han har gjort i \u00abTrygdekontoret\u00bb"}, {"field": "url", "value": "http://www.adressa.no/pluss/magasin/article10906789.ece"}, {"field": "urlhash", "value": "a5623679abbe5f5ab77cea5afe1df42fd14415ea"}], "score": 0.6651311, "siteId": "9222270286501375973", "id": "a5623679abbe5f5ab77cea5afe1df42fd14415ea"}

