{"fields": [{"field": "modifiedtime", "type": "time", "value": "2016-10-12T13:47:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Adresseavisen 250"}, {"field": "author", "value": "per christiansen"}, {"field": "body", "value": ["Saken oppdateres.", "Anmelderen, Odd Eriksen, mente at folk vanligvis hadde \u00abrent hornene av seg\u00bb i den alderen som Mykle var p\u00e5 dette tidspunktet, det vil si 41 \u00e5r. Eriksen betegnet Mykle som \u00aben meget godt utstyrt forfatter,\u00bb men at han alts\u00e5 snart burde styre seg i sin stadige jakt etter damer og erotiske opplevelser.", "Her kan du lese alle sakene i jubileumsserien til Adresseavisen", "N\u00e5 var forfatteren s\u00e5pass gammel at han heller burde ta seg tid \u00abtil \u00e5 skape noe i livet, tenke seg om og ikke bare renne rundt etter egen nytelse, som en brunstig avlsokse,\u00bb skrev Eriksen, som understreket at han ikke var moralsk forarget, men at boken ikke holdt m\u00e5l \u00abrent formelt\u00bb.", "P\u00e5 plussiden i anmeldelsen ble det anf\u00f8rt at det under forfatterens penn \u00abdrysser det frem et mylder av ord, tanker, bilder og assosiasjoner, s\u00e5 rike og levende, s\u00e5 suggestive og sterke at det ofte er en fest \u00e5 lese ham. \u00abMen balanse, likevekt, nei, det er det ikke for mye av i hans romaner.\u00bb Eriksen mente at Agnar Mykle m\u00e5tte v\u00e6re en robust natur som greide \u00e5 v\u00e5ge seg s\u00e5 langt utp\u00e5 som han hadde gjort i den nye boken. \u00abJeg tror ogs\u00e5 at han kommer helskinnet i land etter turen,\u00bb het det i anmeldelsen.", "Adresseavisens mann ante nok at det ville bruse i kj\u00f8lvannet av utgivelsen. I tillegg til de detaljerte seksuelle skildringene hadde Mykle igjen \u00e5penbart brukt levende modeller, p\u00e5 en lignende m\u00e5te som i \u00abLasso rundt fru Luna\u00bb.", "Anmeldelsene sprikte i synet p\u00e5 Mykles litter\u00e6re metode og kvalitet. \u00abDette er ikke en roman, men en bok til \u00e5 sl\u00e5 i hjel lemen med,\u00bb skrev Jens Bj\u00f8rneboe i sin kritikk. Blant de mest moralsk forargede var kulturredakt\u00f8ren i F\u00e6drelandsvennen, Steen Benneche. \u00abJeg vet ikke om en avisartikkel kan passere som en politianmeldelse, men i s\u00e5 tilfelle foreligger den herved,\u00bb skrev han bestyrtet.", "I hjembyen Trondheim hadde Agnar Mykle ved tidligere utgivelser ikke f\u00e5tt noen s\u00e6rbehandling i pressen, heller ikke i Adresseavisen. Da han ga ut \u00abTyven, tyven skal du hete\u00bb i 1951, ble han underlagt et strengt kritisk blikk av bokanmelderen Johan Due. Han s\u00e5 riktignok i Mykle \u00aben mann med intelligens og en viss dikterisk evne\u00bb, men h\u00e5pet at forfatteren \u00abkunne fri seg for eventuelle komplekser slik at hans framtidige diktning kan komme over i et sunnere spor\u00bb. Per Op\u00f8ien var mer positiv da han anmeldte novellesamlingen \u00abJeg er likeglad, sa gutten\u00bb \u00e5ret etter. \u00abVi b\u00f8r f\u00f8lge med Agnar Mykle,\u00bb oppfordret Op\u00f8ien. Avisen sto ikke helt ved det n\u00e5r den neste romanen, \u00abLasso rundt fru Luna\u00bb ikke fikk nevneverdig oppmerksomhet h\u00f8sten 1954. Men Adressa fulgte Mykle videre p\u00e5 ulike m\u00e5ter. Utp\u00e5 v\u00e5ren i 1955 het det at forfatteren var i byen for \u00e5 friske opp tr\u00f8nderdialekten til bruk i sin neste roman. \u00abMykle g\u00e5r rundt i et digert skjegg, men skal v\u00e6re helt ufarlig,\u00bb ble det observert p\u00e5 avstand og nedfelt i en notis.", "Les ogs\u00e5 \u00ab\u00c5ret var 1958, og Agnar Mykle fikk ikke ha damebes\u00f8k p\u00e5 rommet\u00bb", "Utgivelsen av \u00abSangen om den r\u00f8de rubin\u00bb i 1956 fikk et betydelig etterspill, som ble dekket p\u00e5 ulike m\u00e5ter av Adresseavisen. Boken ble etter hvert omtalt p\u00e5 flere steder i avisen, blant annet i spalten \u00abP\u00e5 kirkebakken\u00bb, der den lett kunne tas som et bilde p\u00e5 tidens moralske forfall, og i et referat fra et m\u00f8te i Kunstnersamfunnet i Trondheim v\u00e5ren 1957, der forfatteren Kristian Kristiansen protesterte p\u00e5 at Mykles nye bok var lagt frem som gevinst i medlemsutlodningen.", "Rettssaken som ble reist mot Agnar Mykle og direkt\u00f8r Harald Grieg i Gyldendal h\u00f8sten 1957, ble for Adresseavisen dekket av journalist Johan Johansen. Han skrev lange og detaljerte referater fra rettsforhandlingene i Oslo byrett og fikk store oppslag i avisen. Saken vakte enorm oppmerksomhet landet rundt, og naturlig nok ikke minst i Trondheim. Noen smil fremkalte ogs\u00e5 referatene iblant, som da Mykle ved starten av saken innr\u00f8mmet at han en gang hadde f\u00e5tt en bot for \u00e5 ha g\u00e5tt mot r\u00f8dt lys.", "N\u00e5 var det alvorligere ting det gjaldt. Tiltalen gikk ut p\u00e5 overtredelse av straffelovens \u00a7 211, nr. 1 B for publisering av utuktig skrift. Mykle ville ikke svare p\u00e5 om han erkjente seg skyldig, men takket ja til \u00e5 lese opp lange utdrag fra boken. Det byretten h\u00f8rte \u2013 og eventuelt leste selv \u2013 fikk den til slutt til \u00e5 kjenne boken utuktig.", "Men b\u00e5de Mykle og Grieg ble frifunnet p\u00e5 grunn av \u00abgod tro\u00bb. \u00c5ret etter kom H\u00f8yesteretts flertall \u00abunder sterk tvil\u00bb frem til at \u00abRubinen\u00bb likevel ikke var utuktig. Samtidig fikk Gyldendal tillatelse til \u00e5 selge mer av boken, i tillegg til de 55 000 eksemplarene som var solgt da rettssaken startet. Til da hadde Agnar Mykle tjent 241 000 kr p\u00e5 utgivelsen. Han va blitt en bemidlet, beryktet og ber\u00f8mt mann.", "PER CHRISTIANSEN 951 98 766", "per.christiansen@adresseavisen.no"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ecfac404bd103edea4ef61d5634fc88bb4fcc2c66c6805c6c0f42686d960965c"}, {"field": "createtime", "value": "2016-10-12T10:17:03.000Z"}, {"field": "description", "value": "Agnar Mykle burde styre sitt begj\u00e6r, mente Adresseavisens bokanmelder da romanen \u00abSangen om den r\u00f8de rubin\u00bb kom ut for seksti \u00e5r siden."}, {"field": "dominantimage", "value": "http://www.adressa.no/pluss/kultur/article13623898.ece/1ck61t/ALTERNATES/w980-default/1955%20mykle%20katt.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28ed04353944721c51ab4b00077cb1928b203f3c.jpg?594a4383"}, {"field": "dominantthumbnaildimensions", "value": "300x169"}, {"field": "heading", "value": ["En brunstig avlsokse -adressa.no", "Suggestivt og sterkt", "Ingen s\u00e6rbehandling", "Etterspillet", "Leste lange utdrag"]}, {"field": "id", "value": "28ed04353944721c51ab4b00077cb1928b203f3c"}, {"field": "keyword", "value": "Adresseavisen 250"}, {"field": "keywords", "value": "Adresseavisen 250"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "gyldendal"}, {"field": "kw-concept", "value": ["saken", "\u00e5ret", "brunstig avlsokse", "roman", "forfatter", "adressa", "anmeldte", "bok"]}, {"field": "kw-entity", "value": ["f\u00e6drelandsvennen", "mykle og grieg", "h\u00f8yesteretts", "tyven", "lasso", "kunstnersamfunnet", "per op\u00f8ien", "rubinen", "\u00e5ret", "sangen", "steen benneche", "adresseavisen", "adressa"]}, {"field": "kw-location", "value": ["luna", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["johan due", "kristian kristiansen", "agnar mykle", "jens bj\u00f8rneboe", "johan johansen", "odd eriksen", "harald grieg"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13623898.ece/1ck61t/ALTERNATES/w980-default/1955%20mykle%20katt.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En brunstig avlsokse"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/10/12/En-brunstig-avlsokse-13623901.ece"}, {"field": "pageclass", "value": ["article"]}, {"field": "publishtime", "value": "2016-10-12T11:12:19.000Z"}, {"field": "recs-articleid", "value": "13623901"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-10-12T11:12:19.000Z"}, {"field": "recs-rawtitle", "value": "En brunstig avlsokse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Agnar Mykle burde styre sitt begj\u00e6r, mente Adresseavisens bokanmelder da romanen \u00abSangen om den r\u00f8de rubin\u00bb kom ut for seksti \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/28ed04353944721c51ab4b00077cb1928b203f3c.jpg?594a4383"}, {"field": "thumbnailfullheightdimensions", "value": "200x2117"}, {"field": "timestamp", "value": "2017-06-21T09:59:31.000Z"}, {"field": "title", "value": "En brunstig avlsokse"}, {"field": "url", "value": "http://www.adressa.no/pluss/kultur/2016/10/12/En-brunstig-avlsokse-13623901.ece"}, {"field": "urlhash", "value": "28ed04353944721c51ab4b00077cb1928b203f3c"}], "score": 0.99619234, "siteId": "9222270286501375973", "id": "28ed04353944721c51ab4b00077cb1928b203f3c"}

