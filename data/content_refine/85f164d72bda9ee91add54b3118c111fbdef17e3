{"fields": [{"field": "modifiedtime", "type": "time", "value": "2012-04-16T19:08:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "s\u00f8lvi sand"}, {"field": "body", "value": ["Saken oppdateres.", "I andre etasje bor Liv Solum p\u00e5 to rom og et kn\u00f8ttlite kj\u00f8kken. Fra de h\u00f8ye stuevinduene ser hun ut over domkirkeg\u00e5rden, og selv om hun ikke er noen ivrig kirkegjenger, nyter hun lyden av klokkene i Nidarosdomen n\u00e5r de kimer.", "Liv Solum flyttet inn i Thomas Angells Hus i fjor sommer, etter \u00e5 ha bodd p\u00e5 Kolstad i nesten 25 \u00e5r.", "- Jeg dr\u00f8mte om \u00e5 komme meg til byen. Blant annet er jeg veldig glad i \u00e5 g\u00e5 p\u00e5 teateret, sier hun. - Men \u00e5 kj\u00f8pe seg en leilighet i sentrum, det er dyrt, s\u00e5 det var ikke aktuelt for meg.", "Liv Solum kjente noen som bodde i Thomas Angells Hus og fant ut at det kunne v\u00e6re et alternativ for henne.", "- En stund etter at jeg ble pensjonist, fikk jeg tildelt denne leiligheten. Jeg solgte boligen min p\u00e5 Kolstad, kvittet meg med alt jeg ikke trengte og flyttet. Det har jeg ikke angret en dag, sier hun.", "Stort nok", "Liv Solum eier et hus p\u00e5 kysten og har ikke behov for \u00e5 eie mer. Hun syns husleien er overkommelig, tatt i betraktning at hun bor midt i \u00abindrefileten\u00bb i Trondheim sentrum. N\u00e5 nyter hun bylivet i fulle drag, g\u00e5r turer langs Nidelven og deltar i fellesaktivitetene i huset.", "- Det er jo ikke rare plassen jeg har, 50 kvadratmeter omtrent. Soverommet s\u00e5 stort at jeg akkurat klarte \u00e5 presse inn sengen, og heller ikke noe mer. Badet er heller ikke stort. Etter at jeg kom hit og skulle i gang med \u00e5 m\u00f8blere, m\u00e5tte jeg begynne \u00e5 tenke centimeter for f\u00f8rste gang i mitt liv, for jeg bodde mye romsligere f\u00f8r. Men jeg har da f\u00e5tt plass til alt jeg trenger. Og takh\u00f8yden gir en god romf\u00f8lelse.", "Jeg stortrives. Beboerne her er voksne, trivelige folk. Det er rolig her, og trygt, sier Liv Solum.", "Falt for stuen", "Gjennom fire vakre vinduer str\u00f8mmer lyset inn i stuen hos Anne og Edvin Kanestr\u00f8m i tredje etasje. Fra buesofaen kan de se Brobakken, Kristiansten festning, Gamle Bybro og domkirkeg\u00e5rden, for ikke \u00e5 snakke om Nidelven stille og vakker.", "- Det var stuen vi falt for. At kj\u00f8kkenet og badet er kn\u00f8ttsm\u00e5, er underordnet, sier Anne Kanestr\u00f8m. Ekteparet har bodd i Thomas Angells hus i nesten 15 \u00e5r. Tidligere hadde de en stor leilighet p\u00e5 Kattem som de eide selv. Men etter hvert som barna flyttet ut av redet, ble den s\u00e5 alt for romslig for dem. Og Edvin Kanestr\u00f8m trivdes ikke p\u00e5 Kattem. Med sin bakgrunn i sj\u00f8forsvaret savnet han et vannspeil \u00e5 hvile blikket p\u00e5.", "- Det var bekjente som tipset oss om Thomas Angells Hus, sier han.", "- Da Anne ble pensjonist, leverte vi en s\u00f8knad, og etter et \u00e5r fikk vi tilbud. Vi dro p\u00e5 visning og fikk se denne nylige stuen og bestemte oss \u00f8yeblikkelig for \u00e5 takke ja. Det var en lur beslutning, mener ekteparetKanestr\u00f8m. Anne.", "Alt av innbo og utstyr p\u00e5 Kattem som de ikke fikk plass for i sitt nye hjem p\u00e5 64 kvadratmeter, kj\u00f8rte de tilen fritidsbolig de eide p\u00e5 M\u00f8re.", "Mye \u00e5 gj\u00f8re", "- Du kan ikke tro hvor vi koser oss her! Hver dag g\u00e5r vi tur, og s\u00e5 er vi med p\u00e5 trimmen p\u00e5 Salen to ganger i uken. I l\u00f8pet av \u00e5ret arrangerer Stiftelsen te-aftener for oss som bor her i tillegg til nytt\u00e5rsfestmed konsert i kapellet. I regi av Beboerforeningen har vi bibliotekkvelder i v\u00e5ret eget bibliotek og masse annet \u00e5 v\u00e6re med p\u00e5 som foreningen organiserer. Det er ikke kjedelig et sekund.", "- Og ingen sn\u00f8m\u00e5king eller trappevask, legger Edvin til.", "- Men det aller beste ved \u00e5 bo i Thomas Angells Hus er tryggheten og samholdet. Her tar vi vare p\u00e5 hverandre, sier han.", "Thomas Angells Hus har 48 utleieleiligheter. Leilighetene varierer i st\u00f8rrelse fra 37 til ca 70 kvadratmeter. De st\u00f8rste er forbeholdt ektepar. Beboerne disponerer ogs\u00e5 festsal med kj\u00f8kken, bibliotek, kapell og et gjesterom for overnattingsgjester. En praktfull hage h\u00f8rer ogs\u00e5 med til fellesfasilitetene. Aldersgrensen for \u00e5 s\u00f8ke om leilighet er 72 \u00e5r og 60 \u00e5r nedad. S\u00f8kere skal v\u00e6re hjemmeh\u00f8rende i Trondheim, de m\u00e5 v\u00e6re pensjonister, ha s\u00e5 bra helse at det klarer seg p\u00e5 egen h\u00e5nd.", "S\u00f8kere som har sm\u00e5 muligheter for \u00e5 kj\u00f8pe leilighet p\u00e5 det \u00e5pne boligmarkedet prioriteres. S\u00f8kere som er sosialt engasjert blir foretrukket. Alle s\u00f8kere m\u00e5 m\u00f8te til personlig intervju med administrasjonen. I \u00f8yeblikket er s\u00f8rerlisten s\u00e5 lang at man m\u00e5 regne med en ventetid p\u00e5 tre til fire \u00e5r.", "Thomas Angell opprettet sitt testamente 28. september 1762 og skjenket praktisk talt alle sine etterlatenskaper til de fattige i Trondheim.", "Ved tre codiciller gjorde han forskjellige forandringer i testamentet. Ved 3dje codicil, datert 18. oktober 1765, ble anordnet \u00abThomas Angells Hus\u00bb.", "Til inntagelse \u00abpr\u00e6fereres alle de som af min sl\u00e6gt m\u00e5tte findes og sig anmelder, dern\u00e6st alle skikkelige og fattige enkefruer, presteenker, ki\u00f8bm\u00e6nds- og kongelige betienters enker, ligeledes gamle fr\u00f8kener og jomfruer samt gamle skikkelige dette steds v\u00e6rende borgerm\u00e6nd, der udi sin r\u00f8rende tid kunde have v\u00e6ret byen til nytte\u00bb."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "5a90572a1acfa1d0751851b10714124d6c9557744f07235d2e3b180565e76eb1"}, {"field": "createtime", "value": "2017-05-01T02:26:41.000Z"}, {"field": "description", "value": "Inne i det praktfulle bygget i Bispegaten bor spreke seniorer. Bli med inn og hils p\u00e5 tre av dem."}, {"field": "dominantimage", "value": "http://www.adressa.no/incoming/article1347520.ece5/ALTERNATES/w980-default/Th%20Angells%20hus%20KANESTR%C3%98M%2007.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/85f164d72bda9ee91add54b3118c111fbdef17e3.jpg?5963e7cf"}, {"field": "dominantthumbnaildimensions", "value": "300x169"}, {"field": "heading", "value": ["Bor i berlinerbarokk -adressa.no", "For pensjonister", "Lang ventetid", "Enorm formue"]}, {"field": "id", "value": "85f164d72bda9ee91add54b3118c111fbdef17e3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["liv", "leilighet", "stuen", "hus"]}, {"field": "kw-entity", "value": ["kolstad", "bispegaten", "nidarosdomen", "salen", "kristiansten", "m\u00f8re", "beboerforeningen", "gamle bybro", "stiftelsen", "anne og edvin kanestr\u00f8m", "brobakken", "nidelven", "kattem"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["thomas angells hus", "edvin kanestr\u00f8m", "liv solum", "thomas angell", "anne kanestr\u00f8m"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1347520.ece5/ALTERNATES/w980-default/Th%20Angells%20hus%20KANESTR%C3%98M%2007.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bor i berlinerbarokk"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1455914.ece"}, {"field": "pageclass", "value": ["article"]}, {"field": "publishtime", "value": "2010-03-10T09:39:58.000Z"}, {"field": "recs-articleid", "value": "1227833"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-03-10T09:39:58.000Z"}, {"field": "recs-rawtitle", "value": "Bor i berlinerbarokk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Inne i det praktfulle bygget i Bispegaten bor spreke seniorer. Bli med inn og hils p\u00e5 tre av dem."}, {"field": "thumbnail", "value": "http://content-thumbnail.cxpublic.com/content/thumbnail200x150/85f164d72bda9ee91add54b3118c111fbdef17e3.jpg?5963e7cf"}, {"field": "thumbnailfullheightdimensions", "value": "200x4249"}, {"field": "timestamp", "value": "2017-07-10T20:47:11.000Z"}, {"field": "title", "value": "Bor i berlinerbarokk"}, {"field": "url", "value": "http://www.adressa.no/forbruker/hjem/article1455914.ece"}, {"field": "urlhash", "value": "85f164d72bda9ee91add54b3118c111fbdef17e3"}], "score": 0.73429763, "siteId": "9222270286501375973", "id": "85f164d72bda9ee91add54b3118c111fbdef17e3"}

