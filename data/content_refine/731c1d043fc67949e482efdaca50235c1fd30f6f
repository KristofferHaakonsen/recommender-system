{"fields": [{"field": "modifiedtime", "type": "time", "value": "2012-04-17T13:28:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "agnethe weisser"}, {"field": "body", "value": ["Saken oppdateres.", "Det er bare fire uker siden bilulykken der de to br\u00f8drene omkom. Sorgen er enn\u00e5 fersk. Som Janne sier, der hun sitter i sofaen sammen med Knut Arne Sundli og d\u00f8trene June og Julie:", "- Helt ut forst\u00e5r vi det ikke enn\u00e5. De er s\u00e5 n\u00e6re. Jeg venter bare p\u00e5 at de kommer tilbake.", "De har latt t-skjortene etter guttene henge fremme, uvasket.", "- Jeg g\u00e5r ofte bort og lukter p\u00e5 dem.", "N\u00e5r familien tar imot oss, i stuen p\u00e5 Ringv\u00e5lhaugen, er det for \u00e5 takke. Dagen etter ulykken arrangerte ungdommene i motormilj\u00f8et en minnestund.", "- De spurte om vi ville v\u00e6re med og kj\u00f8re kortesje. Og om jeg ville kj\u00f8re f\u00f8rst, forteller Knut Sundli.", "Kortesjen gikk i sakte fart, fra Sluppen til Spongdal. Der skulle Alexander ha begynt i 10. klasse.", "Ogs\u00e5 p\u00e5 Ressurssenter for barn og unge p\u00e5 Lade (RBU), der begge guttene drev med dragrace og bilbygging, ble det holdt minnestund. Under dragracestevnet l\u00f8rdagen etter ulykken, der Kenneth skulle ha deltatt, ble det holdt minnetale. Det var ett minutts stillhet. Og alle bilene kj\u00f8rte med s\u00f8rgeb\u00e5nd.", "- Hele familien ble invitert. Vi var 27 stykker, forteller Knut.", "Omtanken har hjulpet dem i den tunge tiden. Janne sier:", "- Det skrives mye negativt om dagens ungdom. Men overalt hvor vi har kommet, er vi blitt mottatt p\u00e5 en fantastisk m\u00e5te.", "P\u00e5 nettet er det opprettet hjemmesider. Hilsener og blomster har str\u00f8mmet inn.", "- Vi var ikke klar over at guttene hadde s\u00e5 stort nettverk. Men vi var jo mye ute p\u00e5 dragracestevner, b\u00e5de i Tr\u00f8ndelag og p\u00e5 \u00d8stlandet. De ble kjent med andre team, sier Knut.", "Det var et stevne p\u00e5 Gardermoen de kom fra, s\u00f8ndag 3. august. Seks dager tidligere hadde Kenneth f\u00e5tt lappen.", "- Han \u00f8nsket \u00e5 kj\u00f8re selv, p\u00e5 en ordentlig langtur. F\u00f8r vi dro fra Gardermoen var vi enige om \u00e5 holde fartsgrensen. Jeg kj\u00f8rte fire-fem biler bak, med Julie og onkel K\u00e5re i bilen. Vi holdt 70 i 80-sonen, b\u00e5de Kenneth og jeg. Det var k\u00f8, forteller Knut.", "Han n\u00e5dde ulykkesstedet som en av de f\u00f8rste.", "- Jeg hoppet ut og pr\u00f8vde \u00e5 f\u00e5 opp d\u00f8rene.", "Han ringte n\u00f8dnummeret 113, men fikk opptatt. Litt senere viste det seg at ulykken allerede var varslet. Han ringte kona Janne.", "- Jeg var i campingvogna p\u00e5 Orkanger. Han hulket i telefonen og sa: \u00abAlexander er visst d\u00f8d\u00bb.", "De er rolige n\u00e5r de forteller. Men de sier ogs\u00e5: Vi var utenfor oss selv.", "P\u00e5 ulykkesstedet var minuttene lange f\u00f8r ambulansen kom. Knut hentet jekken og fikk opp bakd\u00f8ra. Kenneth levde noen minutter.", "- Jeg holdt i h\u00e5nden hans, og kjente at den r\u00f8rte p\u00e5 seg. S\u00e5 d\u00f8de han.", "Janne er sykepleier.", "- Jeg sto og skrek hysterisk inn i telefonen: Har dere pr\u00f8vd hjertekompresjon? Det var det eneste jeg kom p\u00e5, sier hun.", "For Janne og June var det om \u00e5 gj\u00f8re \u00e5 komme raskest mulig s\u00f8rover.", "- Vi rakk siste fly til Gardermoen. Der ble vi hentet og kj\u00f8rt til kapellet p\u00e5 Eidsvoll. Vi fikk se guttene. De var ikke s\u00e5 skadet, egentlig ganske lik seg selv, forteller Janne.", "N\u00e6r familie p\u00e5 Eidsvoll var til god st\u00f8tte. Og de roser oppf\u00f8lgingen de fikk, b\u00e5de av politi, kriseteam og begravelsesbyr\u00e5.", "Da bilen med guttene kom til Trondheim, m\u00f8tte de den ved Klett. Alexander og Kenneth ble lagt i kapellet ved St. Olavs Hospital.", "- Jeg pyntet dem selv, med voks i h\u00e5ret, og hadde p\u00e5 dem yndlingsparfymen og yndlingskl\u00e6rne. Kenneth i Chevrolet-tr\u00f8ye, Alexander i rosa Lacoste-skjorte. De var veldig forskjellige slik. N\u00e5r Alexander skulle p\u00e5 stevne, hadde han en hel bag med parfyme og merkekl\u00e6r. Kenneth tok med seg playstation, tannb\u00f8rste og en sokk.", "I uken f\u00f8r begravelsen var foreldrene og s\u00f8strene mange ganger nede i kapellet.", "- Vi kysset og klemte dem. Da vi tok farvel siste gangen, bredde vi selv over dem.", "De tror prosessen har hjulpet dem.", "- Folk har sagt til meg at de aldri har opplevd d\u00f8den p\u00e5 en slik m\u00e5te, s\u00e5 fredfylt. Da begravelsen kom, var vi forberedt, vi visste hva det var. Men du er aldri forberedt nok.", "Minst 500 m\u00f8tte opp i Heimdal kirke. Noen m\u00e5tte f\u00f8lge gudstjenesten fra kjelleren, andre stod utenfor.", "- Ungdommene fra bilbyen hadde laget en krans som s\u00e5 ut som en bil, forteller Janne. Hun viser frem et putevar, der ungdommene har skrevet navnene sine.", "- S\u00e5nt betyr mye i ettertid.", "Tre kompiser holdt minneord i kirken. Mamma og en tante talte, en onkel av June sang. Til slutt ble DDE-sangen som guttene var s\u00e5 glad i spilt: E.6.", "Hva som var \u00e5rsaken til ulykken, er ikke helt klarlagt. Men foreldrene er opptatt av \u00e5 f\u00e5 frem at den ikke skyldtes uvettig kj\u00f8ring eller h\u00f8y fart.", "- I ettertid har jeg h\u00f8rt at svingen hadde feil dosering. De som er kjent, slakker farten. Og gulstripen i midten er frest bort. I stedet er det malt to gule striper. I dumpa mellom samler det seg vann. Det kan ha hatt betydning, sier Knut. Han forteller at bilen med guttene f\u00f8rst fikk en h\u00f8yreskrens, som ble rettet opp. Deretter skrenset den mot venstre og traff den motg\u00e5ende bilen.", "- F\u00f8ler dere bitterhet over det som har skjedd?", "- Det er feil generasjon som er g\u00e5tt bort. Og det f\u00f8ler vi er fryktelig urettferdig. De var jo fremtiden, sier foreldrene.", "De forteller om Kenneth, som hadde flyttet inn i ny leilighet.", "- Han hadde f\u00e5tt seg l\u00e6rlingjobb i et transportfirma, og i h\u00f8st skulle han ta kurs i tungt kj\u00f8ret\u00f8y i Stj\u00f8rdal. Alt hadde han ordnet selv.", "Ogs\u00e5 yngstegutten hadde planene klare.", "- Alexander skulle bli bilmekaniker, og var bestemt p\u00e5 \u00e5 ta bilfag p\u00e5 By\u00e5sen videreg\u00e5ende. Han var lovet traktorsertifikat av broren min p\u00e5 Eidsvoll. De syntes han var s\u00e5 flink da han jobbet p\u00e5 g\u00e5rden hos dem i sommer, sier Knut.", "Foreldrene er forberedt p\u00e5 at de enn\u00e5 m\u00e5 gjennom mye sorg.", "- Vi m\u00e5 finne en m\u00e5te \u00e5 leve med dette p\u00e5, gjennom alle fire \u00e5rstidene, alle h\u00f8ytidene.", "Ogs\u00e5 Knut har v\u00e6rt aktiv i dragracemilj\u00f8et, sammen med s\u00f8nnene.", "- Det vil jeg fortsette med. Men jeg har mistet mine to samarbeidspartnere. N\u00e5 h\u00e5per jeg Julie vil begynne med juniordragrace, sier han, og ser bort p\u00e5 datteren.", "- P\u00e5 Lade har de sagt at de har en bil klar til henne.", "I stuen er de to s\u00f8nnene sterkt til stede, ikke bare gjennom fotografier.", "- Det jeg savner mest, er de sm\u00e5 tingene i hverdagslivet, sier Janne.", "- Telefonsamtalene med Kenneth. Jeg pleide \u00e5 ringe og vekke ham. Da sa han: \u00abMytji gla i d\u00e6\u00bb. Det var det vi sa. Og Alexander, som bodde hjemme, kunne hoppe opp p\u00e5 meg og gi meg et kyss, s\u00e5nn at jeg nesten mistet balansen. Det var to flotte gutter."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "4ea04c0d4537cfa6746663e17ea4c6ad9070878f24640583d691538349e7d301"}, {"field": "createtime", "value": "2017-05-01T14:49:19.000Z"}, {"field": "description", "value": "Et lys brenner foran bildene av Alexander (15) og Kenneth (18). - Vi \u00f8nsker \u00e5 takke alle som har st\u00f8ttet oss etter ulykken, sier Janne Berit Vahlv\u00e5g og Knut Arne Sundli."}, {"field": "dominantimage", "value": "http://www.adressa.no/incoming/article1263422.ece5/ALTERNATES/w980-default/Minnesundulykka_bredt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/731c1d043fc67949e482efdaca50235c1fd30f6f.jpg?59667a8c"}, {"field": "dominantthumbnaildimensions", "value": "300x169"}, {"field": "heading", "value": ["- Det er helt feil at de er borte -adressa.no", "Biler med s\u00f8rgeb\u00e5nd", "F\u00f8rste langtur", "Yndlingskl\u00e6r", "Var forberedt", "Feil generasjon"]}, {"field": "id", "value": "731c1d043fc67949e482efdaca50235c1fd30f6f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": ["lade", "chevrolet", "lacoste"]}, {"field": "kw-concept", "value": ["gutter", "feil generasjon", "kj\u00f8re", "bil"]}, {"field": "kw-entity", "value": ["alexander og kenneth", "by\u00e5sen", "olavs hospital", "gardermoen", "ringv\u00e5lhaugen", "\u00f8stlandet", "ressurssenter", "kenneth", "janne og june", "janne", "spongdal", "st. olavs hospital", "janne berit vahlv\u00e5g og knut arne sundli", "knut", "julie", "klett", "heimdal", "orkanger", "sluppen", "k\u00e5re", "june og julie"]}, {"field": "kw-location", "value": ["eidsvoll", "tr\u00f8ndelag", "trondheim", "stj\u00f8rdal", "alexander"]}, {"field": "kw-pageclass", "value": "article"}, {"field": "kw-person", "value": ["knut arne sundli", "janne berit vahlv\u00e5g", "knut sundli"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1263422.ece5/ALTERNATES/w980-default/Minnesundulykka_bredt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er helt feil at de er borte"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1143257.ece"}, {"field": "pageclass", "value": ["article"]}, {"field": "publishtime", "value": "2008-08-30T07:10:42.000Z"}, {"field": "recs-articleid", "value": "1570988"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-08-30T07:10:42.000Z"}, {"field": "recs-rawtitle", "value": "- Det er helt feil at de er borte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Et lys brenner foran bildene av Alexander (15) og Kenneth (18). - Vi \u00f8nsker \u00e5 takke alle som har st\u00f8ttet oss etter ulykken, sier Janne Berit Vahlv\u00e5g og Knut Arne Sundli."}, {"field": "thumbnail", "value": "http://content-thumbnail.cxpublic.com/content/thumbnail200x150/731c1d043fc67949e482efdaca50235c1fd30f6f.jpg?59667a8c"}, {"field": "thumbnailfullheightdimensions", "value": "200x2241"}, {"field": "timestamp", "value": "2017-07-12T19:37:48.000Z"}, {"field": "title", "value": "- Det er helt feil at de er borte"}, {"field": "url", "value": "http://www.adressa.no/nyheter/trondheim/article1143257.ece"}, {"field": "urlhash", "value": "731c1d043fc67949e482efdaca50235c1fd30f6f"}], "score": 0.42394307, "siteId": "9222270286501375973", "id": "731c1d043fc67949e482efdaca50235c1fd30f6f"}

