{"fields": [{"field": "modifiedtime", "type": "time", "value": "2012-04-17T15:21:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ottar michelsen", "forsker ved institutt for industriell \u00f8konomi", "teknologiledelse", "ntnu"]}, {"field": "body", "value": ["Saken oppdateres.", "Telenor er et av verdens st\u00f8rste mobilselskap og opererer i Bangladesh gjennom datter-selskapet Grameenphone.", "Det er en kjensgjerning at b\u00e5de milj\u00f8krav og arbeidsmilj\u00f8hensyn i Bangladesh har en lavere standard enn her i Norge. For \u00e5 (fors\u00f8ke \u00e5) opprettholde en viss standard, har Telenor etablert egne retningslinjer.", "I dagens forretningsverden er det ikke uvanlig at selskapet som eier merkevaren - som Grameenphone - prim\u00e6rt st\u00e5r for markedsf\u00f8ring og salg.", "De virkelig store utfordringene ligger derfor ikke i de aktivitetene som utf\u00f8res av selskapene vi som kunder og forbrukere kjenner, mens hos deres leverand\u00f8rer og deres underleverand\u00f8rer igjen. I dokumentaren ble s\u00f8kelyset satt p\u00e5 selskaper som Confidence Steel og Mizan Hatin Engineering - selskaper knapt ledelsen i Telenor hadde h\u00f8rt om f\u00f8r denne saken kom til overflaten.", "Telenor er tilsynelatende bevisst dette problemet.", "Et av punktene de presenterer for \u00e5 rydde opp er at \u00abAlle Grameenphones leverand\u00f8rer er bedt om \u00e5 () juridisk bekrefte at forholdene i bedriftene er i henhold til kontraktene.\u00bb", "Men vil det hjelpe?", "I dokumentaren blir ledelsen i Confidence Steel konfrontert med at de har arbeidere som monterer antennemaster uten sikring og at det \u00e5penbart er mindre\u00e5rige ved anleggene.", "De svarer da at det er ikke deres arbeidere - de tilh\u00f8rer underleverand\u00f8ren deres. Confidence Steel gj\u00f8r i s\u00e5 fall ikke selv noe galt - de har \u00abbare\u00bb ikke stilt kravene fra Grameenphone videre til sine leverand\u00f8rer.", "Dette viser med tydelighet de problemene bedrifter m\u00f8ter i en global virkelighet. Hvor mange ledd i produksjonskjedene skal de ta ansvar for, og hvor mange ledd har de en reell mulighet for \u00e5 ha oversikt over? Dersom det ikke er et spesielt fokus p\u00e5 viktige prosesser eller produkter, kjenner et selskap sjeldent underleverand\u00f8rene til sine egne leverand\u00f8rer.", "Det er viktig \u00e5 huske at bedrifter etablerer seg i nye omr\u00e5der for \u00e5 tjene penger - ikke for \u00e5 drive veldedighet. En hver bedrift kan selvf\u00f8lgelig legge seg p\u00e5 et h\u00f8yere niv\u00e5 enn det myndighetene i det aktuelle landet krever, men det kan, i alle fall p\u00e5 kort sikt, gi \u00f8kte kostnader.", "Det er naivt \u00e5 tro at motivasjonen til Telenor for \u00e5 v\u00e6re i Bangladesh skiller seg vesentlig ut selv om Grameenphone framhever sitt samfunnsansvar p\u00e5 hjemmesidene. Dette ansvaret kan litt forenklet deles i to. De skal for det f\u00f8rste s\u00f8rge for \u00e5 utvikle infrastrukturen i Bangladesh. Det er ikke s\u00e6rlig overraskende i og med at dette er selve kjernen i deres forretningsvirksomhet. I tillegg kommer det som kan oppfattes som filantropiske initiativ - st\u00f8tte til ulike prosjekter. Det st\u00e5r lite eller ingenting om det som skjer egen virksomhet og hos leverand\u00f8rene.", "Mye av \u00e5rsaken til det uf\u00f8ret de n\u00e5 har havnet i, kan ligge her. Det er vanskelig \u00e5 se at ledelsen i Telenor/Grameenphone har hatt fokus p\u00e5 dette. Det er f.eks. ganske utrolig at de ikke har avdekket arbeidsforholdene knyttet til galvanisering, all den tid det er lett synlig for alle som g\u00e5r inn i produksjonslokalene.", "De sier n\u00e5 at de skal gjennomg\u00e5 leverand\u00f8rforholdene for \u00e5 sjekke om avtaleverket blir etterlevd. Er dette nok? Det kommer an p\u00e5 om Telenor denne gangen velger en systematisk tiln\u00e6rming til problemene. Dersom de kun velger egne underleverand\u00f8rer, kommer de ikke til bunns i problemene. Samtidig er det umulig \u00e5 ha oversikt over alle underleverand\u00f8rene til egne leverand\u00f8rer - det vil rett og slett bli for mange.", "Selskaper som Telenor b\u00f8r derfor gjennomf\u00f8re en livsl\u00f8psanalyse av sine produkter og tjenester. Dette vil avsl\u00f8re hva som er de kritiske prosessene, b\u00e5de n\u00e5r det gjelder milj\u00f8 og helsebelastning. Har f.eks. Telenor gjort seg noen tanker om de har et ansvar for 50 millioner oppladbare batterier i et land uten gode resirkuleringssystemer? Det har v\u00e6rt mye fokus p\u00e5 galvaniseringen av mastene, men hva med selve st\u00e5lproduksjonen som ligger grunn?", "Mest sannsynlig har Telenor ingen anelse om hvor st\u00e5let de bruker kommer fra, og det til tross for at enkelte smelteverk har arbeidsforhold minst like ille som de som ble vist i dokumentaren. Dersom Telenor ikke legger slike systematiske analyser til grunn, men bare tar tak i de problemene som er avdekket, er det bare \u00e5 vente p\u00e5 neste avsl\u00f8ring.", "Det er positivt at media setter fokus p\u00e5 b\u00e5de denne og lignende saker, bl.a. hos Nike og Hennes & Mauritz. Disse selskapene er ikke tilfeldig valgt. Det er store selskaper med godt kjente merkevarer. Mindre", "profilerte selskaper kommer seg imidlertid under den offentlige radaren. Vi vet f.eks. at norske selskaper importerer teak fra Burma.", "Hva tror vi om arbeidsvilk\u00e5r og ikke minst milj\u00f8hensyn hos leverand\u00f8rene i Burma? Det synes opplagt at selskaper som opererer i en global forretningsvirkelighet, som Telenor, m\u00e5 ta et ansvar for hele produksjonskjeden og g\u00e5 systematisk til verks. Ledelsen m\u00e5 ta et tydelig ansvar. Det som har kommet fra Telenor s\u00e5 langt gir grunn til bekymring. De har ikke sagt ett ord om at de \u00f8nsker en systematisk tiln\u00e6rming til utfordringer i hele leverand\u00f8rkjeden.", "Det m\u00e5 derfor ogs\u00e5 stilles sp\u00f8rsm\u00e5l om de juridiske kravene til norske selskaper m\u00e5 \u00f8kes. Korrupsjon i andre land er ulovlig, men barnearbeid, forurensende virksomhet og farlige arbeidsforhold er ikke straffbart. Gjennom regnskapsloven er norske selskap i dag p\u00e5lagt \u00e5 rapportere om virksomhetens arbeidsforhold og milj\u00f8belastning. Kanskje er tiden moden for at de ogs\u00e5 m\u00e5 dokumentere hvordan det st\u00e5r til i utenlandske datterselskaper og ikke minst hos de leverand\u00f8rene de handler med.", "ottar.michelsen@iot.ntnu.no", "OTTAR MICHELSEN, forsker ved Institutt for industriell \u00f8konomi og teknologiledelse, NTNU"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b5c4004418cda5f089f706431441bd05edf1c76b7a6e93877adafc9ba95b7ef4"}, {"field": "createtime", "value": "2016-02-11T12:39:47.000Z"}, {"field": "description", "value": "Gjennom dokumentaren \u00abEt t\u00e5rn av l\u00f8fter\u00bb er aktivitetene til Telenor i Bangladesh brettet ut i full offentlighet. Barnearbeid, livsfarlige arbeidsforhold og forurensning er noen av ingrediensene og ledelse og eiere (bl.a. n\u00e6ringsminister Dag Terje Andersen) framst\u00e5r som sjokkerte. Sp\u00f8rsm\u00e5let er om de har noen grunn til det. Og minst like viktig - er det grunn til \u00e5 tro at det n\u00e5 blir bedre?"}, {"field": "dominantimage", "value": "http://www.adressa.no/incoming/article1251563.ece5/ALTERNATES/w980-default/baksaa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/59633e5ac63032ca1f813b6b9e1ac1d869ee9060.jpg?58de4399"}, {"field": "dominantthumbnaildimensions", "value": "300x169"}, {"field": "heading", "value": "Telenor - samfunnsansvar i praksis? -adressa.no"}, {"field": "id", "value": "59633e5ac63032ca1f813b6b9e1ac1d869ee9060"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "business"}, {"field": "kw-company", "value": ["mizan hatin engineering", "confidence steel og mizan hatin engineering", "telenor"]}, {"field": "kw-concept", "value": ["egne leverand\u00f8rer", "leverand\u00f8rer", "selskaper"]}, {"field": "kw-entity", "value": ["nike og hennes", "institutt", "alle grameenphones", "confidence steel", "mauritz"]}, {"field": "kw-location", "value": ["burma", "bangladesh", "norge"]}, {"field": "kw-pageclass", "value": "article"}, {"field": "kw-person", "value": "dag terje andersen"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1251563.ece5/ALTERNATES/w980-default/baksaa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Telenor - samfunnsansvar i praksis?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1100937.ece"}, {"field": "pageclass", "value": ["article"]}, {"field": "publishtime", "value": "2008-06-16T14:37:00.000Z"}, {"field": "recs-articleid", "value": "1618040"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-06-16T14:37:00.000Z"}, {"field": "recs-rawtitle", "value": "Telenor - samfunnsansvar i praksis? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Gjennom dokumentaren \u00abEt t\u00e5rn av l\u00f8fter\u00bb er aktivitetene til Telenor i Bangladesh brettet ut i full offentlighet. Barnearbeid, livsfarlige arbeidsforhold og forurensning er noen av ingrediensene og ledelse og eiere (bl.a. n\u00e6ringsminister Dag Terje Andersen) framst\u00e5r som sjokkerte. Sp\u00f8rsm\u00e5let er om de har noen grunn til det. Og minst like viktig - er det grunn til \u00e5 tro at det n\u00e5 blir bedre?"}, {"field": "thumbnail", "value": "http://content-thumbnail.cxpublic.com/content/thumbnail200x150/59633e5ac63032ca1f813b6b9e1ac1d869ee9060.jpg?58de4399"}, {"field": "thumbnailfullheightdimensions", "value": "200x1726"}, {"field": "timestamp", "value": "2017-03-31T11:55:05.000Z"}, {"field": "title", "value": "Telenor - samfunnsansvar i praksis?"}, {"field": "url", "value": "http://www.adressa.no/meninger/kronikker/article1100937.ece"}, {"field": "urlhash", "value": "59633e5ac63032ca1f813b6b9e1ac1d869ee9060"}], "score": 0.75405383, "siteId": "9222270286501375973", "id": "59633e5ac63032ca1f813b6b9e1ac1d869ee9060"}

