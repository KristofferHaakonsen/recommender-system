{"fields": [{"field": "modifiedtime", "type": "time", "value": "2012-04-24T08:35:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Erlend Loe,tidligere uinteressert - Jeg \u00f8nsker deg hjertelig til lykke, Nils Arne. Du er en eksotisk raring og du har en stor del av \u00e6ren for at jeg i dag setter pris p\u00e5 fotball. Tidligere interesserte det meg midt i ryggen.", "Viggo Sundmoen, tidligere hurtigtog - I all \u00e6rb\u00f8dighet: Gratulerer med dagen. Du har betydd mye for meg b\u00e5de n\u00e5r det gjelder opplevelsen av fire fotball\u00e5r i Trondheim og n\u00e5r det gjelder skjebnen videre i livet. Jeg har f\u00e5tt jobb som adm. dir i Hamar olympiske anlegg. Mye av det kan jeg takke deg fort. Du har skrevet en bibel og satt dype spor etter deg.", "\u00d8ystein Wormdal, aldri cupmester - Jeg har tilgitt deg det med cupen. Du er eldste trener i eliteserien, men et gammelt ord sier at man ikke er eldre enn man f\u00f8ler seg. D\u00f8mt ut fra det laget ditt presterer av ungdommelig friskhet \u00e5r etter \u00e5r, er du fortsatt yngst i hodet. Jeg vil sitere en annen 60-\u00e5ring til deg - Bob Dylan: \u00abMay you stay forever young.\u00bb", "J\u00f8rn \u00d8degaard, tidligere forsvarskjempe - Gratulerer med dagen, Nils! Godt \u00e5 se at engasjement holder folk unge - selv n\u00e5r de blir 60!", "Svein Mathisen, tidligere naturtalent - Du var treneren min p\u00e5 U-landslaget i 70-\u00e5rene og jeg husker en rekke endel\u00f8se historietimer p\u00e5 tur gjennom diverse \u00f8steuropeiske land. Jeg fikk aldri eksamen i historie, men i fotball gikk jeg ut med kunnskapen om at det er en mening bak alt. Jeg hadde spilt etter naturmetoden. Det tok meg to \u00e5r \u00e5 komme over det, men jeg hadde godt av det. Dessuten husker jeg at du mistet brillene dine i Polen seint ei natt. Mer sier jeg ikke . . .", "Ove Thue, Brann-trubadur - H\u00f8stens h\u00f8ydepunkt er RBK i Mesterligaen. RBK er Norges virkelige landslag, selv bergenserne mener det, de av oss som ikke er p\u00e5tatt fanatiske. Mitt st\u00f8rste fotball\u00f8yeblikk var Heggems scoring mot Milan. Nils Arne Eggen; Jeg er stolt over \u00e5 v\u00e6re landsmann med deg og imponert over det du har f\u00e5tt til. Vi bergensere kan bare se langt etter din suksess forel\u00f8pig. Du burde v\u00e6rt Brann-trener, selvsagt.", "Svein-Inge Thime, livsnyter p\u00e5 60 1\u20442 \u00e5r - Velkommen etter og gratulerer s\u00e5 mye. Du er romslig og innsiktsfull. Det har v\u00e6rt en forn\u00f8yelse \u00e5 st\u00f8te p\u00e5 deg b\u00e5de som dommer og som journalist. Jeg anser deg for \u00e5 v\u00e6re Norges desidert beste trener gjennom alle tider.", "Bj\u00f8rn Rime, tidligere det meste i RBK -Til lykke med dagen, Nils Arne. Du er en kloning av Djengis Khan og Ole Brumm. En i og for seg OK kombinasjon, selv om jeg skulle \u00f8nske en litt st\u00f8rre andel Ole Brumm av og til.", "Gerhard Heiberg, IOC-medlem - Gratulerer med dagen. Det er festlig \u00e5 f\u00f8lge deg. Du er en av de st\u00f8rste motivatorer jeg kjenner. Lykke til videre, b\u00e5de med deg selv og med Rosenborg.", "\u00d8ystein Dolmen, tidvis feskhandler - Gratulerer Nils. Jeg husker spesielt ett m\u00f8te med deg. Jeg var feskhandler Torske, du var trener og jeg hadde utfordret deg til baklengs stille lengde. Du var i treningsdrakt, jeg var i slagst\u00f8vler og feskhandlerforkle. Jeg slo deg med halvannen meter. Du ble ganske fort\u00f8rna, husker jeg. Jass\u00e5, s\u00e5 du er blitt 70 alt . . .", "Arne Dokken, tidligere greker - Jeg er imponert over tre ting, Nils: Omstillingsevnen din, den offensive fotballen din og entusiasmen din. Du la ringpermene fra 70-\u00e5rene igjen p\u00e5 kontoret og tok teoriene med deg ut p\u00e5 treningsfeltet og gjorde praksis av dem i stedet. Du sto p\u00e5 angrepsfotball etter k\u00f8rja full i Mechelen, Moskva og Genova og du har en entusiasme som er enest\u00e5ende p\u00e5 dette niv\u00e5et i norsk idrett. Du legger deg i alt, p\u00e5 godt og vondt, sier mange. P\u00e5 godt, sier n\u00e5 jeg. Du m\u00e5 v\u00e6re slik hvis du skal lykkes!", "Oddvar Br\u00e5, stadig aktiv - Jeg har kjent deg i 30 \u00e5r, jeg har til og med spilt fotball med deg, som midtstoppermakker p\u00e5 en kjendiskamp i Orkdal. Du er jo ogs\u00e5 verdensmester p\u00e5 ditt vis, en fargerik person jeg har den st\u00f8rste respekt for. Jeg har ikke alltid v\u00e6rt enig med deg, men du er en person det g\u00e5r an \u00e5 diskutere alt mulig med. Gratulerer med dagen.", "Tore Johansen, gullstrupe - Det ville v\u00e6rt forferdelig kjedelig i Norge uten Nils. Jeg husker en gang jeg satt i viktig m\u00f8te med Arne Dokken. Vi diskuterte \u00f8konomi. Inn f\u00f8k Nils uten \u00e5 banke p\u00e5, uten \u00e5 se at jeg var der. B\u00f8yde seg over bordet og plasserte hele ryggtavla og deler av de nedre regioner midt i ansiktet mitt og ga seg til \u00e5 dr\u00f8fte sin business med Dokken. Fem minutter senere var han ferdig og snudde seg for \u00e5 g\u00e5. Da s\u00e5 han meg: \u00ab\u00c5 fa'n, er det folk her?\u00bb sa han og gikk. Alt Nils gj\u00f8r er nemlig viktigere enn alt annet. Gratulerer, Nils.", "Nils Skutle, sjef - Du er den personen i verden som i jobbmessig sammenheng har v\u00e6rt mest etter meg, v\u00e6rt sintest p\u00e5 meg og mest s\u00f8rget for \u00e5 holde meg p\u00e5 t\u00e5hev. Men hvis jeg fikk et problem en dag, s\u00e5 er du den personen i verden som sist ville sviktet meg. Jeg er sikker p\u00e5 du ville v\u00e6rt der. Du er en meget varm og god person.", "Sverre Brandhaug, tidligere silkefot - Hvor fikk du Godfot-teorien din fra? Vinteren 1981 innkalte du meg til ansikt-til-ansikt-samtale. Du sa jeg var for d\u00e5rlig p\u00e5 hodet og trengte \u00e5 drive egentrening i hodespill. \u00abIkke tale om\u00bb, sa jeg, \u00abjeg vil ikke. N\u00e5r jeg trener alene, vil jeg trene p\u00e5 det jeg synes er artig og det jeg er god til fra f\u00f8r. Jeg vil spille five-a-side p\u00e5 Blussuvold-skolen. Det er det artigste jeg vet\u00bb, sa jeg. \u00abVi spiller ikke five-a-side inne i RBK\u00bb, sa Nils. \u00c5ret etter gjorde vi det.", "Erik Hoftun, forsvarskonge - Du er det eneste mennesket jeg kjenner som kan v\u00e6re b\u00e5de sint og blid p\u00e5 akkurat samme tidspunkt.", "Nils Johan Semb, lettet landslagstrener - Du er en veldig dyktig fagmann, er fantastisk levende engasjert for det du brenner for - mest for fotballen. Dessuten er du en god kollega som jeg har samarbeidet godt med i mange \u00e5r. Leo, l\u00f8per - Nils, du er en mann som jeg har satt pris p\u00e5 \u00e5 ha hatt gode krangler med, i de tre \u00e5rene jeg var Rosenborg-spiller. Og etter at jeg dro fra Lerkendal er jeg blitt mer og mer glad i deg. Du er nok den beste, ja.", "Arne Scheie, fotballinteressert - Jeg er bare imponert over ditt engasjement gjennom s\u00e5 mange \u00e5r. Det blir ikke noe mindre n\u00e5r jeg tenker p\u00e5 alle de bilturene du har tatt mellom Orkdal og Lerkendal, p\u00e5 Nord-Europas sikkert d\u00e5rligste veier. Etter 40 \u00e5r er det voldsomme engasjementet ditt intakt, for fotballen som du er s\u00e5 glad i.", "Drillo, fotballprofessor - For meg er du et fyrverkeri av et menneske. Du er raus, spontan og kunnskapsrik, p\u00e5 mange omr\u00e5der. Du er egentlig en ganske atypisk fotballtrener. Og s\u00e5 er du jo ganske slagferdig, da . . .", "Jens Stoltenberg, fortsatt statsminister", "- Det var en stor opplevelse den gangen jeg og noen andre satt til langt p\u00e5 natt og spilte Trivial Pursuit sammen med deg, Nils Arne. Da skj\u00f8nte jeg, og fikk bekreftet inntrykket jeg hadde fra mediene, at du er en hyggelig kar. Engasjerende, underholdende og kunnskapsrik p\u00e5 mange omr\u00e5der. For Rosenborg og norsk fotball har du utvilsomt betydd sv\u00e6rt mye. F\u00e5 kan som deg bygge et lag, og f\u00e5 det beste ut av det mannskapet du r\u00e5r over. Der har mange mye \u00e5 l\u00e6re. Gratulerer s\u00e5 mye med 60-\u00e5rsdagen.", "Rune Bratseth, E-cupvinner, - Jeg husker alle de gode stundene - \u00abStern-stunden\u00bb, som tyskerne kaller dem, - der vi har sittet etter kamper ute i Europa og spist de gode m\u00e5ltidene og pratet de gode samtalene. Det gj\u00f8r godt \u00e5 tenke p\u00e5 dem og de har v\u00e6rt det mest givende \u00e5 oppleve med deg, Nils. Ellers er det nok ingen person jeg s\u00e5 ofte har villet henge i strupen p\u00e5 og sette tennene i halsen p\u00e5 det ene \u00f8yeblikket og henge om halsen rundt og juble med i det neste. Kontrastene i deg sitter igjen i meg.", "Bj\u00f8rn Hansen, nesten kulturminister - Vi satt p\u00e5 kontoret og pratet da telefonen ringte og Nils tok den. Han spratt opp i rettstilling og sa: \u00abNei, beklager, jeg kan nok ikke . . ., jeg har familie og jeg har s\u00e5 mye med RBK . . ., men takk for tilbudet og jeg er forresten stolt over det dere har prestert, men beklager, jeg kan nok ikke . . .\u00bbS\u00e5 la han p\u00e5, kikket opp og utbr\u00f8t: \u00abMen fa'n, Bj\u00f8rn, du kunne jo tatt den!\u00bb\u00abTatt ka?\u00bb spurte jeg.\u00abJobben som kulturminister!\u00bbS\u00e5 fortalte han at det var Jagland som hadde ringt.", "Ivers, levende legende - Vinteren 1980. Jeg var kommet fra VIF til RBK og skulle p\u00e5 trening. Varmet opp og varmet opp uten at en eneste av de andre kom ut fra garderoben f\u00f8r Nils kom i d\u00f8ra og ropte meg inn. Innenfor satt spillerne p\u00e5 rekke og rad med armene i kors. \u00abVi m\u00e5 snakk om sesongen og koss system vi ska sp\u00e6ll\u00bb, sa Nils. \u00abKoss system ska vi sp\u00e6ll, da?\u00bb spurte jeg. \u00abSannsynligvis 4-3-3\u00bb, sa Nils. \u00abOK. Det kainn \u00e6\u00bb, sa jeg og gikk ut og varmet opp videre.Gratulerer fra m\u00e6, Nils.", "Grethe By Rise, fotballenke - Nils er en bestefar for alle RBK-ungene og opptatt av oss fotball-enker. Han har et stort hjerte. Da han skulle til fris\u00f8ren i Bratislava, s\u00e5 syntes han s\u00e5nn synd p\u00e5 fris\u00f8rdama som gjorde jobben s\u00e5 billig, at han betalte dobbel pris. Jeg har kjent ham i 20 \u00e5r og setter stor pris p\u00e5 ham. Gratulerer og takk fra alle oss fotballenker, Nils.", "Karen Espelund, tidligere \u00d8rn - Jeg var 16 og trente med \u00d8rn p\u00e5 den ene grusbanen bak Lerkendal. RBK trente p\u00e5 den andre, og Nils gikk og gneldret mot kommunen for d\u00e5rlig sl\u00e5dding av banen. Vi h\u00f8rte en fryktelig romstering da Nils rygget bilen bort mot sl\u00e5dden som sto i et hj\u00f8rne og hekta kjettingen rundt st\u00f8tfangeren p\u00e5 bilen sin. Kl\u00f8tsj ut, gass inn og med et brak var den bilen uten st\u00f8tfanger. Det viser et engasjement og et temperament for fotballen helt utenom det vanlige. Ingen jobb er for stor, ingen for liten for Nils Arne Eggen. Gratulerer med dagen fra Norges Fotballforbund.", "Eskil Ervik, fotballidiot - Laget mitt er Southampton, men RBK er likevel det laget jeg f\u00f8lger mest. Blir for lite tid, egentlig, for jeg m\u00e5 jo trene litt selv ogs\u00e5. Men gratulerer med dagen. H\u00e5per du fortsetter i mange \u00e5r til, Eggen.", "Trond Henriksen, publikumsyndling - N\u00e5r skal man bytte spillere? Hva skjer n\u00e5r du setter ut noen? S\u00e5nne sp\u00f8rsm\u00e5l f\u00e5r jeg av mine spillere. Da viser jeg til Nils. Han kunne komme i garderoben f\u00f8r en kamp og si til en spiller at \u00abdu starter ikke i helgen. Vi velger \u00e5 bruke han andre i stedet. Men det er ikke fordi du har spilt d\u00e5rlig. Snarere tvert imot!\u00bbHvordan spiller du deg inn igjen da?", "Ola By Rise, tidligere journalist - 1979. Heade\u00f8velse i styrkerommet. Opp og heade p\u00e5 en punchingball i strikk, ned, tilbake, nytt opphopp, etc. \u00d8ystein Wormdal viste kanskje ikke den st\u00f8rste iveren i \u00f8velsen. Han hoppet opp, hang, headet og falt ned igjen. Da var det Nils satte fram kravet sitt: \u00ab\u00d8ystein! Kom fortar' ned!\u00bb Det er Nils i et n\u00f8tteskall. Han forlanger at vi trosser naturlovene.", "Arne Hanssen, tidligere kanonskytter - Du l\u00e6rte meg lagspill og gjorde fotballspiller av meg for 30 \u00e5r siden. Jeg ville ikke v\u00e6rt tiden i RBK foruten. Det kunne bli litt mye teori, og du skj\u00f8nte nok aldri helt hvordan vi terget deg og gjorde oss dumme og ikke forsto \u00f8velsene du la opp til. Da ble du passe irritert og tok ballen og l\u00f8p igjennom hele \u00f8velsen, alle trekk fra utspill til avslutning i motsatt ende av banen. Gratulerer hjerteligst fra meg.", "Jon Michelet, revolusjon\u00e6r - Nils, du er sosialist. I dag tviler jo folk p\u00e5 om sosialismen kan gj\u00f8re folk rike. Du er imidlertid det beste bevis p\u00e5 at sosialismen kan gj\u00f8re en fotballklubb og dens H\u00f8yre-spillere veldig rike. S\u00e5 derfor sier jeg: Med Eggen for sosialismen!", "Harald \u00abDutte\u00bb Berg, indrel\u00f8perleverand\u00f8r - Det sies det, at om noen av mine skal r\u00f8re p\u00e5 seg, s\u00e5 skal Nils ha beskjed. Og jeg er da glad for at han er der, s\u00e5 har jeg noen til \u00e5 ta seg av ungene mine ogs\u00e5 etter barnehagen og grunnskolen. Gratulerer s\u00e5 mye, Nils.", "K\u00e5re R\u00f8nnes, mr. Rosenborg - Gratulerer og velkommen etter. Nils f\u00e5r ikke plass i et n\u00f8tteskall, men hovedpoenget er at han ofrer alt for RBK. Og s\u00e5 liker han seg i rampelyset. Jeg synes det er veldig hyggelig at han har lykkes s\u00e5 bra etter at han kom tilbake. Ikke mange hadde trodd det var mulig, det vi opplever n\u00e5.", "Arve Solstad, fannremsb\u00f8gg - Jeg hilser deg med det gamle slagordet: En gang fannremsb\u00f8gg, alltid fannremsb\u00f8gg! Gratulerer s\u00e5 mye med dagen, Nils.", "Rollen, kontinuitetsb\u00e6rer de luxe - Til lykke med dagen, Nils. Vi har samarbeidet godt i mange \u00e5r, et samarbeid som har krevd at jeg har m\u00e5ttet t\u00e5le mangt og mye. Men jeg har da levd over. Du er s\u00e5 fargerik at det kan ikke beskrives med ord, det m\u00e5 oppleves.", "Jan Egil Storholt, OL-mester - Mitt f\u00f8rste m\u00f8te med deg, Nils, skjedde i kjelleren p\u00e5 Orkdal E-verk for 15 \u00e5r siden. Jeg monterte trimrom der, du var fast inventar der, etter hva jeg forsto. Da du fikk se meg, la du hendene p\u00e5 ryggen, gikk ned i sk\u00f8ytestilling og gikk to runder rundt rommet mens du gliste fra \u00f8re til \u00f8re. S\u00e5 forsvant du uten \u00e5 si et ord.", "Odd Reitan, priskriger - N\u00e5r jeg st\u00e5r ved et sv\u00f8mmebasseng i Spania med ei jakke med Rema-logo og RBK-logo p\u00e5, blir jeg nedrent av spanjoler som vil snakke med meg. Og det er RBK-logoen de har kjent igjen. Da kan jeg stolt fortelle at Rema-logoen er min, og at vi i Rema er hovedsponsoren. Eggen er en kunnskapsrik, entusiastisk, engasjert og folkelig person. Jeg elsker s\u00e5nne mennesker. Jeg hater det motsatte.", "Stig Inge Bj\u00f8rnebye, venstrebent venn - Kj\u00e6re min gode venn! Takk for at du p\u00e5 s\u00e5 kort tid, hadde s\u00e5 stor innflytelse p\u00e5 meg b\u00e5de menneskelig og karrieremessig. H\u00e5per du f\u00e5r en fin dag sammen med Karin og resten av familien. \u00abDeres er hemmeligheten: \u00c5 gi./ Gyllen gir jorden dem hveten tilbake, fordi:/ Allting skal gis dem mer enn de gav/ - skummet fra b\u00f8lgen blir rav/ og gir seg tilbake til den/ -, alt gis igjen, rose og venn./ Disse som gir, eier mer enn de har./ Og tingene blir flere enn de var./ Dette er seier!\u00bb", "Karl-Petter L\u00f8ken, h\u00f8yrebent venn - Jeg kjenner etter hvert noen 60-\u00e5ringer, Nils, men absolutt ingen som er s\u00e5 levende. Ditt engasjement, og ikke minst allsidighet, vil aldri slutte \u00e5 imponere meg. Tenk deg n\u00f8ye om f\u00f8r du trekker deg tilbake som trener - norsk fotball og kulturliv vil s\u00e5 definitivt bli en attraksjon fattigere. For \u00e5 si det med Freia: \u00abFor der er ingen over og ingen ved siden.\u00bbGratulerer.", "Rune Pedersen, internasjonal, - Vi dommere har vel noe \u00e5 l\u00e6re av din \u00e5penhet og evne til \u00e5 se framover. N\u00e5 nylig tok du livtak p\u00e5 meg ti meter inne p\u00e5 banen i kampen mot Str\u00f8msgodset. Du mente det var RBK-frispark. Det mente ikke jeg. Jeg tok det med godt hum\u00f8r. Det gjorde du ogs\u00e5. Gratulerer.", "Vebj\u00f8rn Rodal, tidligere vinner - Det har alltid v\u00e6rt lett \u00e5 m\u00f8te Nils og f\u00f8re en samtale med ham, for han stiller interessante sp\u00f8rsm\u00e5l og svarer gjerne f\u00f8r du rekker det selv. Som trener har han den aller viktigste egenskapen: S\u00f8rget for at laget er best n\u00e5r det gjelder som mest.", "Davy Wathne, bergenser - Jeg har historie mellomfag. Nils Arne har \u00abbare\u00bb historie grunnfag. Like fullt var det han som foreleste for meg om vikingenes herjinger i Irland da jeg og andre journalister satt i spillerbussen p\u00e5 vei til landskamp i Dublin i 1979. Nils var trener og Norge tapte 3-0. Men jeg b\u00f8yer meg i st\u00f8vet, Nils Arne. Du er i mine \u00f8yne verdens fremste fotballtrener. Du blir 60, men du blir aldri gammel.", "Einar Baardsen, fotballagent - Etter 2-1 over Milan i 1996: Jeg bodde p\u00e5 hotellet til RBK, hvilket ikke ble tatt n\u00e5dig opp, og Nils og de andre i klubben var skikkelig sur p\u00e5 meg. Men etter seieren fikk han \u00f8ye p\u00e5 meg i resepsjonen. Han tilkalte straks alle andre i n\u00e6rheten, journalister, spillere og supportere, og ropte ut f\u00f8lgende: \u00abEinar Baardsen: Jeg elsker deg som person, men jeg hater det du gj\u00f8r!\u00bb S\u00e5 ga han meg en klem. Der er Nils i et n\u00f8tteskall. Gratulerer fra meg.", "Jan Erik Tangen, friidrettsleder - E'n Nils Arne 60, alts\u00e5? Hva hadde friidretten v\u00e6rt uten Nils Arne Eggen? Hans engasjement - ogs\u00e5 for friidretten - er unikt. Han er i stand til \u00e5 sette ting inn i en sammenheng selv om han ofte gj\u00f8r det med et oppfarende temperament. Jeg har lest boka om godfot-teorien og den kan gjerne gjelde som l\u00e6rebok for alt idrettsarbeid. Temperamentet har vi for \u00f8vrig til felles. Oppfarende, men like fort mild mot omgivelsene. En herlig fyr.", "Gunnar H. Lysholm, ordf\u00f8rer - Til tross for at du har utvandret til en terrasseleilighet i Trondheim, er du fortsatt en stor orkdalspatriot. Jeg vil takke deg for ditt engasjement i lokale saker her hos oss og for den markedsf\u00f8ring av kommunen du har drevet. Vi er um\u00e5telig stolte av deg, og du er uvurderlig for Orkdal. Gratulerer fra alle i kommunen.", "\u00c5ge Aleksandersen, rimsmed - Ka ska man gi te en mann som har b\u00e5de i pose og sekk?Kanskje en skikkelig h\u00f8yreback!Gratulerer med dagen.", "Tande P, tidligere elev - Gratulerer med dagen, du min gamle gym-l\u00e6rer. Du sto for noe jeg tror er mangelvare i l\u00e6rerbransjen i dag: Fasthet.", "Erik Brakstad, tidligere erkerival - Jeg hilser deg p\u00e5 dagen og takker for det du har betydd for norsk fotball, for RBK og for meg. Jeg har l\u00e6rt av deg og hentet mye av min fotballfilosofi fra dine offensive tanker. Jeg er glad for at vi alltid har hatt et godt forhold.", "Arne Erlandsen, kanarifugloppdretter - Nils, du st\u00e5r som et symbol p\u00e5 hvordan en fotballtrener skal jobbe. Det er utrolig at det g\u00e5r an, \u00e5r etter \u00e5r etter \u00e5r, \u00e5 ha en s\u00e5nn smitteeffekt p\u00e5 folkene rundt seg. Jeg forventer \u00e5 se en illsint Eggen p\u00e5 benken ved siden av meg ogs\u00e5 om ti \u00e5r. Du er ikke utg\u00e5tt p\u00e5 dato. Gratulerer p\u00e5 det varmeste fra \u00c5r\u00e5sen.", "\u00c5ge Hareide, ringrev - Jeg spilte kant i 4-4-2 under Nils Arne p\u00e5 U-landslaget i 73/74. Nils den gang var en trener med papirer og teorier for alt mulig. Min l\u00f8sning var \u00e5 bytte kant med den som spilte p\u00e5 motsatt side for \u00e5 komme lengst mulig unna Nils. Man ble sinnssvak av alle instruksjonene underveis. Nils merket aldri noe. Nils, du har betydd enormt mye for meg, b\u00e5de som motstander og inspirasjonskilde. Du er smittefarlig med engasjementet ditt. Til lykke med dagen.", "Finn Aamodt, toppidrettsfar - Du er fargerik og engasjert, og det er de viktigste suksesskriteriene for RBK og alle som driver idrett. Lykke til videre. Om fotballspillere driver toppidrett? Tjaaaaa, noen . . .", "Arve Tellefsen, sp\u00e6llmann - For noen \u00e5r siden - syv-\u00e5tte kanskje, s\u00e5 undret jeg meg overfor Nils p\u00e5 hvorfor Rosenborg ikke trente mer p\u00e5 \u00e5 skyte m\u00e5l n\u00e5r de trente s\u00e5 mye likevel. Jeg mente de burde trene mer p\u00e5 \u00e5 treffe m\u00e5l, men Nils var ikke enig. Noen m\u00e5neder etter kom han til meg og sa: \u00abDu Arve, n\u00e5 har jeg innf\u00f8rt fotball-etyder!\u00bb Da kunne han drive skuddtrening, for da var det ikke trening, men \u00f8velse, slik etyder er for en fiolinist. For \u00f8vrig gratulerer jeg og skal ordne med medlemskap og bladabonnement i \u00abVi over 60\u00bb.", "Einar Jan Aas, tysk ligamester - 1987 foran en l\u00f8rdagskamp med Moss. Vi fikk laget p\u00e5 fredag og Johnny Melbye skulle spille back. Da vi m\u00f8ttes f\u00f8r kampen l\u00f8rdag, sa Nils: \u00ab\u00c6 har dr\u00f8mt i natt. \u00c6 m\u00e5 sett ut'n Johnny og bruk' Harald Eibakk p\u00e5 back'en!\u00bb Og det gikk jo bra det, selvf\u00f8lgelig. Nils er den eneste treneren som har f\u00e5tt meg s\u00e5 forbanna at jeg ville g\u00e5 fra trening. Og jeg blir ikke fort sinna. Han er den eneste personen som er engasjert hvert eneste sekund man snakker med ham. Jeg er imponert fortsatt, Nils.", "Einar Bruno Larsen, tidligere bohem - Drillo henta vi i bushen nerp\u00e5 \u00d8stsi'a. Nils henta vi oppi Verdal eller Orkdal eller hvor det var. Men det dem l\u00e6rte av fotball, l\u00e6rte'rem her nerri V\u00e5l'enga. Nils var en habbil back, han. Som en stubbebryter. Jeg herja litt me'n p\u00e5 treninga. Han blei en habbil trener \u00f3g. Han hadde aldri sokker p\u00e5 beina. Gikk alltid barbeint i skoa, sommer som vinter. Likte det vel . . . Jo'a, Nils var en gla'gutt og en gledesspreder.", "Ingrid Kristiansen, l\u00f8perjente - Nils, du har noe jeg savner i min egen idrett: Evnen til \u00e5 skape lag\u00e5nd, hum\u00f8r og god stemning. Skulle \u00f8nske friidretten kunne l\u00e6re mer av deg. Jeg l\u00e6rte, via treneren min Johan Kaggestad som plukket det opp hos deg, at man blir ikke god alene. Skulle \u00f8nske flere forsto det. Og at gravalvoret ikke m\u00e5 f\u00e5 feste rot. Gratulerer, Nils.", "Bj\u00f8rge Stensb\u00f8l, sjef for toppidrett - For tre-fire \u00e5r siden hadde vi p\u00e5 Toppidrettssenteret en avstemning blant trenere - ingen av dem fotballtrenere. Vi ba om \u00e5 f\u00e5 vite hvem de rangerte som den beste treneren i Norge uansett idrett. Der vant Nils Arne suverent. Selv har jeg ikke hatt s\u00e5 mye direkte med Nils Arne \u00e5 gj\u00f8re, men han nyter stor respekt i milj\u00f8et her. En inspirerende og dyktig trener. Gratulerer med dagen.", "Bent Skammelsrud, nummer 10 - Morgenen etter siste kveld p\u00e5 Kypros. Det var blitt litt sent for de fleste, men vi satt da p\u00e5 bussen og ventet p\u00e5 at alle skulle komme. Alle kom. Unntatt \u00e9n. Gjett hvem. Vi ventet 30 minutter. 45 minutter, s\u00e5 kom han anstigende med brillene p\u00e5 snei og h\u00e5ret b\u00e5de hit og dit, tydelig rett fra senga. Inn p\u00e5 bussen uten en unnskyldning. Rett p\u00e5 offensiven, slik han liker: \u00abE all' komme? Opptelling! \u00c6 byjnne bak. \u00c9n, to, tre fire, f\u00e6m . . .aill e' her!\u00bb Lenger kom han ikke. Han dumpet ned p\u00e5 setet og sovnet.", "Kjell Inge R\u00f8kke, sm\u00e5byfisker - Jeg ser med glede tilbake p\u00e5 de \u00e5rene jeg som \u00e9n av eierne i Gresvig var en stor sponsor for RBK. Du har lagt ned en imponerende innsats i klubben og gjennom det arbeidet med rette blitt et forbilde for mange. S\u00e5 n\u00e5r du fyller \u00e5r er det ikke bare du og familien din som har jubileum. Det er ogs\u00e5 en mulighet for alle som forst\u00e5r hvilken suksess du har hatt med RBK, til \u00e5 feire deg. Skal jeg driste meg til \u00e5 gi deg et r\u00e5d for fremtiden, s\u00e5 m\u00e5 det bli f\u00f8lgende: Tenk p\u00e5 familien din og trekk deg som trener raskest mulig - slik at vi andre ogs\u00e5 kan ha et h\u00e5p om \u00e5 vinne noe innen fotballen f\u00f8r vi fyller 60. Hjertelig til lykke med dagen og de beste hilsener fra en kapitaldemokrat og fotballidiot.", "Jakob Margido Esp, bynesing - Jeg kan ha l\u00e6rt noe av Nils Arne Eggen, for han har snakket om samhandling og lagarbeid for oss p\u00e5 teatret. Og selv om jeg ikke er noen voldsom fotballentusiast, har jeg stor respekt for dem som jobber i team og mot et felles m\u00e5l. Hjertelig til lykke med dagen.", "Fru Flettfrid Andr\u00e9sen, bedrestilt - Jeg er villig til \u00e5 se gjennem fingrene med at der fra Lerkendal Stadi\u00e5nn forekommer en rekke gutturale br\u00f8l av en lydstyrke som slettes ikke passer for oss som bor i prober n\u00e6rhet, og p\u00e5 vegne av oss i de bedrestilte fruers forening p\u00e5 \u00d8vre Singsaker vil jeg overbringe deg hjerteligste gratulasjoner p\u00e5 dagen.", "Her er gratulasjonene fra noen av dem som har et forhold til trollmannen med de store geberdene og det intense engasjementet."]}, {"field": "category0", "value": "sport"}, {"field": "contenthash", "value": "a31029264f3c7c4dc271ab40e96544625d8f913895d888ebc412b9abe5eb5e84"}, {"field": "createtime", "value": "2017-05-13T16:49:26.000Z"}, {"field": "description", "value": "- Hils Nils p\u00e5 60-\u00e5rsdagen, ba vi. Vi hadde hundrevis p\u00e5 lista, men vi n\u00f8yer oss med \u00e5 trykke 60 av dem, siden det er 60-\u00e5rsdagen til Nils Arne Eggen p\u00e5 mandag. Send en hilsen til Nils-Arne! Les lesernes gratulasjoner"}, {"field": "dominantimage", "value": "http://www.adressa.no/incoming/article1033632.ece5/ALTERNATES/w980-default/ver2%20eggen_60"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/211b133e1c08fae56871c16c9a1e579f50459916.jpg?596226a1"}, {"field": "dominantthumbnaildimensions", "value": "300x169"}, {"field": "heading", "value": "60 om jubilanten -adressa.no"}, {"field": "id", "value": "211b133e1c08fae56871c16c9a1e579f50459916"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-company", "value": "koss"}, {"field": "kw-concept", "value": ["dag", "gratulerer", "norsk fotball", "fotball", "trene"]}, {"field": "kw-entity", "value": ["nord-europas", "godfot", "djengis khan og ole brumm", "jagland", "brann", "dutte", "k. og", "blussuvold", "arve", "karin", "orkdal og lerkendal", "trivial pursuit", "torske", "nils arne 60", "leo", "k. du", "mesterligaen", "orkdal e-verk", "nils-arne", "flettfrid andr\u00e9sen", "v\u00e5l", "thime", "rosenborg", "e-cupvinner", "freia", "u-landslaget", "l\u00f8ken", "toppidrettssenteret", "norges fotballforbund", "h\u00f8yre", "nils", "rema", "heggems", "bj\u00f8rn", "gresvig", "\u00f8rn", "k. det", "moskva og genova", "str\u00f8msgodset", "lerkendal stadi\u00e5nn"]}, {"field": "kw-location", "value": ["kypros", "europa", "hamar", "bratislava", "dublin", "mechelen", "polen", "trondheim", "verdal", "milan", "irland", "moss", "berg", "spania", "southampton"]}, {"field": "kw-pageclass", "value": "article"}, {"field": "kw-person", "value": ["gerhard heiberg", "gunnar h. lysholm", "einar baardsen", "bj\u00f8rn hansen", "arne erlandsen", "bj\u00f8rn rime", "arne hanssen", "bj\u00f8rge stensb\u00f8l", "nils arne", "arne dokken", "djengis khan", "erik brakstad", "johan kaggestad", "einar jan aas", "einar bruno larsen", "jens stoltenberg", "davy wathne", "viggo sundmoen", "arne scheie", "harald eibakk", "eskil ervik", "j\u00f8rn \u00f8degaard", "jakob margido esp", "\u00f8ystein wormdal", "bent skammelsrud", "jan erik tangen", "finn aamodt", "arve solstad", "karen espelund", "erlend loe", "grethe by rise", "ingrid kristiansen", "jon michelet", "bob dylan", "erik hoftun", "johnny melbye", "ole brumm", "arve tellefsen", "nils arne eggen", "jan egil storholt"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1033632.ece5/ALTERNATES/w980-default/ver2%20eggen_60"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "60 om jubilanten"}, {"field": "og-type", "value": "article"}, {"field": "og-url", "value": "http://www.adressa.no/sport/article231077.ece"}, {"field": "pageclass", "value": ["article"]}, {"field": "publishtime", "value": "2001-09-15T16:54:07.000Z"}, {"field": "recs-articleid", "value": "2860458"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2001-09-15T16:54:07.000Z"}, {"field": "recs-rawtitle", "value": "60 om jubilanten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "- Hils Nils p\u00e5 60-\u00e5rsdagen, ba vi. Vi hadde hundrevis p\u00e5 lista, men vi n\u00f8yer oss med \u00e5 trykke 60 av dem, siden det er 60-\u00e5rsdagen til Nils Arne Eggen p\u00e5 mandag. Send en hilsen til Nils-Arne! Les lesernes gratulasjoner"}, {"field": "thumbnail", "value": "http://content-thumbnail.cxpublic.com/content/thumbnail200x150/211b133e1c08fae56871c16c9a1e579f50459916.jpg?596226a1"}, {"field": "thumbnailfullheightdimensions", "value": "200x3584"}, {"field": "timestamp", "value": "2017-07-09T12:50:41.000Z"}, {"field": "title", "value": "60 om jubilanten"}, {"field": "url", "value": "http://www.adressa.no/sport/article231077.ece"}, {"field": "urlhash", "value": "211b133e1c08fae56871c16c9a1e579f50459916"}], "score": 0.29910418, "siteId": "9222270286501375973", "id": "211b133e1c08fae56871c16c9a1e579f50459916"}

