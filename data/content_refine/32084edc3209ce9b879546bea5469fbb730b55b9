{"fields": [{"field": "modifiedtime", "type": "time", "value": "2012-06-01T08:39:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Yrende folkeliv, utekafeer, turister som spaserer mellom sm\u00e5 spesialforretninger og nette trehus p\u00e5 gater av brustein i ly av Nidarosdomen. Det er dette inntrykket Bakklandet gir i 2011.", "Bydelen var imidlertid n\u00e6r ved \u00e5 bli en transitt\u00e5re for biltrafikk som dundret forbi sentrum av Trondheim.", "- De fleste var vel glade for at det ikke ble noe av, sier byantikvar Gunnar Houen til adressa.no.", "I generalplanen for utbygging av veinettet i Trondheim fra 1965 ble Bakklandstangenten foresl\u00e5tt utbygd. Veien skulle ta av for en fremtidlig \u00f8kning i biltrafikk ved \u00e5 lede str\u00f8mmen utenfor sentrumskjernen. Fire felt skulle bygges og knytte Elgeseter gate sammen med Innherredsveien gjennom Bakklandet. Strekningen skulle, blant annet, g\u00e5 via H\u00f8yskoleparken og Vollabakken.", "En utredning fra geoteknisk seksjon ved plankontoret i kommunen s\u00e5 p\u00e5 fire forskjellige tras\u00e9muligheter.", "Med \u00abden indre linjen\u00bb m\u00e5tte en tunnel bygges gjennom fjellet ved Duedalen. Motorveien skulle fortsette inn under Festningen og Sm\u00e5bergene og komme ut igjen i Bakkegata.", "\u00abDen midtre linje\u00bb skulle f\u00e5 en tunnelinngang ved Brubakken og under Skrenten. Alternativet ble imidlertid ansett som sv\u00e6rt vanskelig av plankontoret.", "\u00abDen ytre linjen\u00bb skulle ta av fra Elgeseter bru ved Studentersamfundet og lede trafikken helt ned til elva ved Vollafallet, hvor elvepromenaden er i dag. L\u00f8sningen var vanskelig og veibanen skulle g\u00e5 bare sju meter over elvebunnen. For at det i det hele tatt skulle v\u00e6re mulig, m\u00e5tte fyllmasse dumpes i deler av elva. Traseen inkluderte ogs\u00e5 en tunnel mellom \u00d8vre Bakklandet og Bakkegata.", "Det siste alternativet stammet fra Norsk Veiplan II. Her m\u00e5tte man bygge seg frem gjennom Elgeseter kirkeg\u00e5rd.", "Konklusjonen til Bakklandsutredningen var at det var alternativet fra Norsk Veiplan II som var lettest \u00e5 gjennomf\u00f8re. I et bystyrevedtak fra 7. mars 1974 het det:", "\u00abSom ledd i \u00e5 begrense trafikken i Midtbyen m\u00e5 Bakklandstangenten bygges ut.\u00bb", "Milj\u00f8vernr\u00e5det aksepterte ogs\u00e5 planene om veien, og man s\u00e5 for seg at Bakklandet skulle avvikles som boomr\u00e5de. Aksepterte gjorde imidlertid ikke innbyggerne, som ikke ville se bydelen \u00f8delagt av mer asfalt, tungtrafikk og forurensende avgasser.", "Blant dem som sloss hardest mot utbyggingsplanene var Bakklandet og Lilleg\u00e5rdsbakkens velforening. Velforeningens egen avis ble brukt til \u00e5 spre informasjon om prosessen rundt motorveien. Jordi \u00d8stvik og mannen Svein Mjaaland bidro til kampen ved \u00e5 overta et hus, for \u00e5 markere motstand mot politikernes beslutning.", "- De skulle jo rasere hele boligomr\u00e5det og det var mye forskjellig folk som bodde der, Bakklandspatrioter som ville beholde bydelen og mangfoldet. Det ble skapt et sterkt samhold og en bred front for \u00e5 f\u00e5 det til, sier hun.", "Husokkupasjon var bare ett av virkemidlene. \u00d8stvik og andre arrangerte gateteater, holdt demonstrasjoner og delte ut l\u00f8pesedler til forbikj\u00f8rende bilister. Motstand ble mobilisert gjennom vervingskampanjer og personlig oppm\u00f8te til bystyret. I studien Trebyen Trondheim skriver Dag Kittang ved Sintef Byggforsk om striden utover 70-tallet:", "- Organisert beboermotstand, husokkupasjoner og frivillig oppussing, utarbeiding av alternative reguleringsplaner, underskriftslister, st\u00f8ttekonserter var alle viktige m\u00e5ter \u00e5 f\u00f8re plandebatten bort fra de lukkede faglige og politiske arenaene, og ut i det offentlige rommet.", "Nesten 35 \u00e5r etter at ekteparet flyttet inn, bor fortsatt \u00d8stvik og Mjaaland i det samme huset p\u00e5 Nedre Bakklandet.", "- Bakklandet er en rolig oase midt i byen. Dersom planene hadde v\u00e6rt gjennomf\u00f8rt s\u00e5 hadde det v\u00e6rt en helt annen bydel som ikke hadde v\u00e6rt s\u00e5 popul\u00e6r, sier Bjarte Aksnes, som er leder i Bakklandet og Lilleg\u00e5rdsbakkens velforening i dag, til adressa.no.", "Reiselivssjef i Trondheim, Line Vikrem-Rosm\u00e6l tror realiseringen av Bakklandstangenten ville f\u00e5tt sv\u00e6rt alvorlige konsekvenser for turisttilstr\u00f8mmingen til byen.", "- Jeg tror noe slikt ville \u00f8delagt hele turist-Trondheim. Turistene g\u00e5r gjerne over Gamle Bybro og innover Bakklandet og synes det er fantastisk der. En vei ville og \u00f8delagt atmosf\u00e6ren rundt Nidarosdomen. Nei, det ville v\u00e6rt en katastrofe, sier hun.", "Etter mange \u00e5r med frem og tilbake vant innbyggerne frem. Tidlig p\u00e5 80-tallet kom vedtaket Jorid \u00d8stvik hadde ventet p\u00e5.", "- Da vedtaket kom sto det \u00abbeboerne danset i gatene\u00bb i Arbeideravisa. Det var en stor seier. Vi f\u00f8lte jo at vi hadde bidratt til \u00e5 snu opinionen og bekjempet veien, sier hun.", "Bakklandstangenten str\u00f8ket fra prioriteringslisten i 1985 og Bakklandet fikk ro til \u00e5 utvikle seg til kanskje den bydelen trondhjemmerne er stoltest over \u00e5 vise frem til bes\u00f8kende.", "Kilder : Saken ble til gjennom offentlig tilgjengelig materiale i Trondheim Byarkiv, funnet p\u00e5 hjemmesidene  og takket v\u00e6re arkivets hjelpsomme ansatte i lesesalen p\u00e5 Dora."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "b82c188142e1503e32967d0df153e87c30769de820c5552628d1a640dc7e267f"}, {"field": "createtime", "value": "2017-04-30T12:49:45.000Z"}, {"field": "description", "value": "Avlastningsvei mellom Elgeseter og Innherredsveien ville flerret Bakklandet i stykker."}, {"field": "dominantimage", "value": "http://www.adressa.no/incoming/article1401636.ece5/ALTERNATES/w980-default/vikan_kart_artikkel"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/32084edc3209ce9b879546bea5469fbb730b55b9.jpg?597df58a"}, {"field": "dominantthumbnaildimensions", "value": "300x169"}, {"field": "heading", "value": ["Her skulle en firefelts motorvei g\u00e5 -adressa.no", "Motorvei, ikke elvepromenade", "Kjempet mot veien", "Hadde \u00f8delagt turist-Trondheim"]}, {"field": "id", "value": "32084edc3209ce9b879546bea5469fbb730b55b9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["motorvei", "bygge", "\u00f8delagt", "lede", "alternative", "firefelts motorvei", "bydel", "trondheim", "vei", "gate"]}, {"field": "kw-entity", "value": ["nidarosdomen", "\u00f8vre bakklandet", "\u00f8vre bakklandet og bakkegata", "vollafallet", "bakklandet og lilleg\u00e5rdsbakkens", "bakklandsutredningen", "sintef byggforsk", "elgeseter og innherredsveien", "studentersamfundet", "h\u00f8yskoleparken og vollabakken", "trebyen trondheim", "gamle bybro", "elgeseter", "skrenten", "brubakken", "arbeideravisa", "innherredsveien", "midtbyen", "festningen og sm\u00e5bergene", "bakklandstangenten", "duedalen", "line vikrem-rosm\u00e6l", "bakkegata", "bakklandspatrioter", "nedre bakklandet", "\u00f8stvik og mjaaland", "trondheim byarkiv", "norsk veiplan ii"]}, {"field": "kw-location", "value": ["dora", "trondheim"]}, {"field": "kw-pageclass", "value": "article"}, {"field": "kw-person", "value": ["gunnar houen", "jorid \u00f8stvik", "jordi \u00f8stvik", "bjarte aksnes", "svein mjaaland", "dag kittang"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1401636.ece5/ALTERNATES/w980-default/vikan_kart_artikkel"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her skulle en firefelts motorvei g\u00e5"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1664145.ece"}, {"field": "pageclass", "value": ["article"]}, {"field": "publishtime", "value": "2011-08-10T10:31:33.000Z"}, {"field": "recs-articleid", "value": "963333"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2011-08-10T10:31:33.000Z"}, {"field": "recs-rawtitle", "value": "Her skulle en firefelts motorvei g\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Avlastningsvei mellom Elgeseter og Innherredsveien ville flerret Bakklandet i stykker."}, {"field": "thumbnail", "value": "http://content-thumbnail.cxpublic.com/content/thumbnail200x150/32084edc3209ce9b879546bea5469fbb730b55b9.jpg?597df58a"}, {"field": "thumbnailfullheightdimensions", "value": "200x2192"}, {"field": "timestamp", "value": "2017-07-30T15:04:42.000Z"}, {"field": "title", "value": "Her skulle en firefelts motorvei g\u00e5"}, {"field": "url", "value": "http://www.adressa.no/nyheter/trondheim/article1664145.ece"}, {"field": "urlhash", "value": "32084edc3209ce9b879546bea5469fbb730b55b9"}], "score": 0.92566353, "siteId": "9222270286501375973", "id": "32084edc3209ce9b879546bea5469fbb730b55b9"}

