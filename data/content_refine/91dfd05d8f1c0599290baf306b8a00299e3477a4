{"fields": [{"field": "modifiedtime", "type": "time", "value": "2012-06-20T10:56:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Sexolog Eva Mohn har et kjempebilde av en rumpe hjemme i stua p\u00e5", "Singsaker. Kanskje er det ikke s\u00e5 rart at nettopp hun unnfanget", "ideen om \u00e5 fotografere norske kvinners underliv. Til h\u00f8sten", "kommer hennes nye vaginaalbum, nesten som en fortsettelse av", "Esben Esther Pirelli Benestads penisatlas. Men Benestad likte", "ikke at hun rappet ideen \u00abhans\u00bb.", "- Nei, jeg fikk et lite trivelig brev der han truet med litt av", "hvert. Heldigvis har vi avklart alle juridiske forhold rundt", "vaginaprosjektet. Boken blir utgitt i september, p\u00e5 Gyldendal", "Forlag. Ingen kan stoppe oss n\u00e5, fastsl\u00e5r forfatteren. Hun er", "godt vant til kritikk fra norske sexolog-kolleger. Sex- og", "samlivsr\u00e5dene hennes i Ukeadressa, Radio-Adressa, Adressa.no,", "Bergens Tidende og F\u00e6drelandsvennen har f\u00e5tt hard medfart fra", "flere hold. Det er ogs\u00e5 s\u00e5dd tvil om r\u00e5dgiverens kompetanse. Men", "den utskjelte tar kritikken med fatning.", "- Jeg oppfatter angrepene som useri\u00f8se. Kritikerne grep fatt i", "l\u00f8srevne sitater uten \u00e5 se dem i sammenheng. Sannsynligvis er de", "ute etter \u00e5 forsvare egne revir, sier Adresseavisens sexekspert.", "UNGE EVA BLE TIDLIG VANT til \u00e5 h\u00e5ndtere uregjerlige personer av", "begge kj\u00f8nn. Allerede fra 12-\u00e5rsalderen h\u00f8rte hun med til det", "faste personalet ved popul\u00e6re Erichsens Konditori, midt p\u00e5 Nordre", "gate i Trondheim. Som eneste datter av restaurat\u00f8r Ewald Ingdahl", "fikk hun fort ansvar og tok ofte et tak der det trengtes - enten", "det var et fortau som skulle spyles eller stabler av", "l\u00f8ksuppetallerkener som skulle skrubbes rene for fastsvidde", "osteskorper.", "- Jeg elsket jobben p\u00e5 Erichsen. Vi m\u00f8tte s\u00e5 mange spennende", "mennesker: teaterfolk, musikere og bildekunstnere. Jeg l\u00e6rte", "masse, sier Eva.", "Enkelte av gjestene fra den gang husker fremdeles den unge og", "vakre, men sv\u00e6rt s\u00e5 myndige, serveringsdamen. Brysomme kunder", "tolererte hun ikke. Dem kastet hun rett p\u00e5 d\u00f8r. En gang var", "behandlingen s\u00e5pass r\u00f8ff at den utestengte stormet til", "Adresseavisen og klagde sin n\u00f8d. Han forlangte at avisen", "rapporterte om r\u00e5tassen i konditoriet tvers over gaten.", "- De gamle kundene fra Erichsen snakker om en ildfull svarth\u00e5ret", "jente. Hva har skjedd?", "- Mannen min er svak for blondiner. Jeg syntes det var enklere at", "jeg skiftet h\u00e5rfarge enn at han skiftet kone, forklarer", "blondinen, akkurat like brun\u00f8yd som f\u00f8r.", "MANNEN SIN M\u00d8TTE Eva p\u00e5 gymnaset. Siden har hun aldri hatt noe", "\u00f8nske om \u00e5 bytte partner. Selv etter intens granskning av egne", "erotiske fornemmelser, har hun ikke registrert noen form for", "begj\u00e6r etter andre menn.", "- Jeg m\u00e5tte sl\u00e5ss s\u00e5 mye og s\u00e5 lenge for \u00e5 f\u00e5 dr\u00f8mmemannen at jeg", "sannsynligvis brukte opp alle reserver av forf\u00f8rerisk p\u00e5gangsmot,", "ler sexologen. Gjennom et helt \u00e5r beleiret hun klassekameraten", "f\u00f8r de ble kj\u00e6rester.", "- Jeg pr\u00f8vde alt, men ingenting hjalp. Til slutt s\u00e5 jeg ingen", "annen utvei enn \u00e5 hyre han som min personlige", "matematikk-hjelpel\u00e6rer. Mot betaling, selvf\u00f8lgelig. Hver", "ettermiddag gikk vi hjem til meg og regnet og regnet og regnet.", "En gang overrumplet jeg ham med et kyss, midt p\u00e5 munnen. Men han", "responderte ikke - og vi regnet lidenskapsl\u00f8st videre. F\u00f8rst", "etter en lang h\u00f8st, vinter og v\u00e5r smeltet forsvarsverkene hans,", "minnes forf\u00f8rersken.", "Om Eva Mohn ikke lar seg friste av andre menn, gir hun ofte etter", "for andre lyster. Interi\u00f8ret i eneboligen i Maristuveien vitner", "om lidenskaper p\u00e5 flere felter.", "- Jeg elsker \u00e5 synge. Mikrofonen brukes nesten daglig. Da dr\u00f8mmer", "jeg om sv\u00e6re konserthus og tusenvis av tilh\u00f8rere . . .", "- Hva synger du?", "- Det meste: opera, rock, glamrock, standardl\u00e5ter, evergreens,", "Frank Sinatra . . ., men bare her inne, jeg opptrer aldri!", "ET RUVENDE FLYGEL antyder at vertinnen ogs\u00e5 er i stand til \u00e5", "akkompagnere seg selv, og det stemmer nok, men dessverre \u00abbare\u00bb", "etter noter, og \u00abbare\u00bb i den klassiske delen av repertoaret.", "Veggene i dagligstuen er dekorert etter samme varierte mangfold", "som fruens musikksmak: oljemalerier, akvareller, grafikk,", "plakater, fotografier og skulpturer fra ulike epoker og sjangere", "- i overd\u00e5dig blanding.", "Enkelte malerier har signaturen \u00abEVA\u00bb.", "- Maler du ogs\u00e5?", "- Ja. En fin m\u00e5te \u00e5 avreagere p\u00e5. Som du ser handler ogs\u00e5", "maleriene mine om relasjoner:", "To gylne par i kj\u00e6rlig omfavnelse kikker ned p\u00e5 oss. Kunstneren", "forteller at hun tidligere malte mye akt, men at nakenbildene ble", "fjernet da ungene vokste til. Helt aktfritt er rommet likevel", "ikke: En hvilende skj\u00f8nnhet, malt av familievennen Stinius", "Fredriksen pryder en av veggene, et gedigent", "svart-hvitt-fotografi av det veldreide akterspeilet til en", "avkledd kvinne - en annen.", "- Du, det fotografiet . . . det skulle vel ikke tilfeldigvis v\u00e6re", ". . . eh\u00e6\u00e6 . . . DEG?", "- He, he . . .", "Et klart skarpt blikk blir fullt av latter.", "- Fotografen heter Lasse Berre, resten f\u00e5r v\u00e6re en hemmelighet .", ". .", "KVINNEN SOM GREIDE \u00e5 overtale 51 norske kvinner til \u00e5 brette ut", "kj\u00f8nnsleppene sine foran \u00e5pent kamera, har stor respekt for", "dyktige fotografer.", "- Blir du ogs\u00e5 selv avbildet i vagina-albumet?", "- Ja, men ikke p\u00e5 den m\u00e5ten du tror, avsl\u00f8rer forfatteren som", "synes det gikk forbausende lett \u00e5 skaffe modeller til", "vaginaprosjektet. Enkelte av Adresseavisens ansatte er ogs\u00e5", "forespurt: \u00abBli med, du og! Du har sikkert en nydelig vagina!\u00bb", "l\u00f8d oppfordringen til en kollega som visstnok takket nei . . .", "Etter \u00e5 ha studert de mange nye \u00abblomsterbildene\u00bb kan Mohn enkelt", "fastsl\u00e5 at kvinner er akkurat like ulike nedentil som oventil.", "- Men hvem trenger et vaginaalbum?", "- Mange kvinner aner ikke hvordan de eller andre ser ut nedentil.", "N\u00e5 f\u00e5r de sjansen. Andre kvinner er fulle av", "mindreverdighetskomplekser over utseendet p\u00e5 eget kj\u00f8nnsorgan.", "Flere enn vi aner legger seg under kniven for \u00e5 bli vakrere", "mellom beina. Gjennom dette albumet kan alle se hvor forskjellig", "vi er skapt og kanskje bli mer forn\u00f8yd med seg selv, h\u00e5per Mohn.", "Hun tror at boken ogs\u00e5 kan ha en misjon overfor jenter i tidlig", "pubertetsalder. En kveld oppdaget hun at datteren p\u00e5 13 og hennes", "venninner tittet p\u00e5 bildene.", "- De virket oppriktig interessert. Ingen hysterisk fnising eller", "sjokkerte utrop. Bare vennlig dempet venninneprat. Kanskje l\u00e6rte", "de alle noe viktig den kvelden - om kropp og ulikhet? undrer", "trebarnsmoren.", "EVA MOHN UNDRER SEG over mye, ogs\u00e5 over kritikken fra", "sexolog-kollegene. R\u00e5dene hennes til personer med manglende", "sexlyst har f\u00e5tt ekstra stor oppmerksomhet, blant annet i", "programmet Holmgang p\u00e5 TV 2. Der m\u00f8tte Mohn toppsjiktet av norske", "sjefssexologer. Med skr\u00e5sikre ekspertminer hudflettet de", "sexr\u00e5dene fra Singsaker. Bruken av hersketeknikker var s\u00e5", "i\u00f8ynefallende at et opptak av programmet i dag brukes i", "undervisning - nettopp i hersketeknikker.", "- Seksuelle f\u00f8lelser er som mye annet i livet, man kan komme litt", "ut av det: Hvem har kjempelyst til \u00e5 rydde i huset eller trene", "etter en lang arbeidsdag? Men n\u00e5r vi f\u00f8rst starter, kommer lysten", "og gleden ofte av seg selv. Vi ser hvor fint det blir, kjenner", "hvor godt det er \u00e5 bruke kroppen. S\u00e5nn kan det ogs\u00e5 v\u00e6re i", "seksuallivet: Hvis vi ikke pr\u00f8ver, kommer heller ikke lysten . .", "Gjennom r\u00e5dgivningsvirksomheten ved Barn Voksen Senteret kommer", "Eva Mohn ofte i kontakt med par som sliter med manglende sexlyst.", "Fenomenet ser ut til \u00e5 v\u00e6re like utbredt blant begge kj\u00f8nn.", "- Mange kvinner fortviler fordi mannen deres ikke bryr seg om", "sex. De f\u00f8ler seg overfl\u00f8dige og verdil\u00f8se.", "- Hva kan de gj\u00f8re?", "- \u00c5 finne tilbake til f\u00f8lelsene i starten av forholdet er ofte et", "godt r\u00e5d: Hva drev vi med i de f\u00f8rste forelskede \u00e5rene? Hva moret", "oss? Jeg oppfordrer klientene til \u00e5 huske tilbake og gj\u00f8re noe av", "det samme som den gang . . .", "\u00c5 HOPPE LANGTAU for f\u00f8rste gang p\u00e5 mange \u00e5r ga Eva et kjempekick", "forleden kveld. Hun f\u00f8lte seg like ung og sprek som for 30 \u00e5r", "siden. Lignende aktiviteter kan ogs\u00e5 more andre, tror hun.", "- Du har selv holdt deg til samme mann hele livet, f\u00f8ler du deg", "kompetent til \u00e5 gi sexr\u00e5d til personer med langt mer erfaring?", "- Jeg sammenligner ofte samlivet med en roman. Etter at den", "f\u00f8rste forelskelsen er over, fortsetter vi inn i nye kapitler.", "Etter barnef\u00f8dsler, sykdom og sorg oppdager vi nye sider ved", "hverandre - og ved kj\u00e6rligheten. For meg er min mann mange menn", "fordi jeg har kjent ham s\u00e5 lenge, sier familieterapeuten.", "Mohn har ogs\u00e5 m\u00f8tt personer som aldri kommer lenger enn til", "samlivsromanens f\u00f8rste kapittel. Dette avsnittet leses til", "gjengjeld om og om igjen. Slike l\u00e6rer man alt om forelskelse og", "romantikk, men lite om det som kommer etterp\u00e5.", "- Har du aldri lystproblemer selv?", "- Jeg tror jeg har en veldig evne til \u00e5 re-forelske meg i samme", "mann. Men vi gj\u00f8r ogs\u00e5 mye spennende sammen - og bruker tid p\u00e5", "hverandre. Vi pr\u00f8ver \u00e5 v\u00e6re kj\u00e6rester.", "- Men med tre barn i huset er ikke det bare lett?", "- Vi m\u00e5 utnytte de sjansene vi har. N\u00e5r hele familien er p\u00e5", "hytta, kan vi si at vi drar og handler, men det er ikke sikkert", "vi drar til butikken . . . N\u00e5r vi er i slal\u00e5mbakken kan vi ogs\u00e5", "si at vi drar tilbake til hytta for \u00e5 lage mat - og at vi kommer", "tilbake og henter dem . . .", "- Og huset her er selvf\u00f8lgelig fullt av all verdens sexleket\u00f8y?", "- Jeg gir jo r\u00e5d om den slags og m\u00e5 derfor vite hvordan sakene", "fungerer. Men de f\u00e6rreste trenger slike remedier s\u00e6rlig ofte. Av", "og til kan v\u00e6re nok for \u00e5 \u00f8ke spenningen og hindre at kjedelige", "vaner tar overh\u00e5nd . . .", "- HVA MED SEXY UNDERT\u00d8Y?", "- \u00c5 pynte seg er ikke noe man bare gj\u00f8r for partneren. N\u00e5r man", "har st\u00e6sjet seg og ser seg i speilet, kan man tenke: \u00abYess, ikke", "verst!\u00bb og da kan b\u00e5de den gode f\u00f8lelsen og kanskje lysten komme", "av seg selv?", "Eva Mohn pynter seg ofte og gjerne. N\u00e5r hun er innom", "Adresseavisen p\u00e5 sine ukentlige bes\u00f8k, hever mange blikket: Langt", "lyst h\u00e5r, dristige utringninger, h\u00f8ye h\u00e6ler og sterke farger", "fanger lett oppmerksomheten.", "- Er du en shopper?", "- Nei, jeg liker egentlig ikke \u00e5 shoppe. Men mannen min er", "faktisk god p\u00e5 det - og flink til \u00e5 kj\u00f8pe kl\u00e6r og sko til meg.", "Han deltar ogs\u00e5 med r\u00e5d og tips n\u00e5r vi er sammen p\u00e5 innkj\u00f8p - og", "f\u00f8lger meg gjerne helt inn i pr\u00f8verommet. Jentene er ogs\u00e5 kjappe", "til \u00e5 si: Stopp! n\u00e5r jeg n\u00e6rmer meg en vanlig \u00abkjerringbutikk\u00bb.", "Med varme snakker Eva Mohn om barna og deres omtanke.", "- Jeg blir r\u00f8rt n\u00e5r de viser at de vil v\u00e6re sammen med meg, n\u00e5r", "de haler meg inn i ten\u00e5ringsbutikker, b\u00e6rer handleposer for meg", "- eller tar meg med p\u00e5 trening.", "H\u00e5ndballaget til 13-\u00e5ringen har nettopp forlangt \u00e5 f\u00e5 Dittes", "mamma til mosjonstrener (det er der de hopper langtau).", "Stores\u00f8ster tar ogs\u00e5 mamma med p\u00e5 treningssenter flere ganger i", "uken. Interessen for spinning - og vekter (!) har de felles.", "Ogs\u00e5 pappa'n f\u00f8lger ofte med p\u00e5 treningsturene.", "- Men hvordan er det \u00e5 ha en mamma som er sexolog - og", "sexr\u00e5dgiver i avisene? Jentene er kommet hjem fra skolen og tar", "turen innom stua.", "- Litt spesielt, men det g\u00e5r bra. Vennene erter meg bare litt,", "smiler h\u00e5ndballjenta Ditte. Heller ikke Lotte (19) har", "innvendinger til mammaens yrkesvalg.", "FAMILIENS SOMMERFERIE g\u00e5r i \u00e5r som f\u00f8r langt mot s\u00f8r. Eva har et", "heftig forhold til biler og kj\u00f8rer ofte og gjerne b\u00e5de fort og", "langt. Men bilen m\u00e5 ha sjel. Familiens siste bil, en Volvo, var", "definitivt sjell\u00f8s, og en ny amerikanskkj\u00f8rt Porsche er p\u00e5 vei", "over Atlanteren: vinr\u00f8d utenp\u00e5 og lys beige inni.", "- Den har helt sikkert sjel, akkurat som Jaguaren vi hadde", "forrige gang. Bilmerket spiller liten rolle. Vi har b\u00e5de hatt en", "Morris Mini og en Folkevogn-boble som begge var breddfulle av", "personlighet . . . Jeg vil bare at bilen skal blunke til meg og", "si \u00abhei\u00bb n\u00e5r vi m\u00f8tes ved hagegjerdet om morgenen.", "Familien Mohn har bodd i sin hvitmalte empirevilla p\u00e5 beste", "Singsaker de siste sju \u00e5rene. Hagen er ikke stor, men stor nok", "til at husets frue f\u00e5r dyrket sine krydderurter. Hagens", "kj\u00e6rlighetsurt (l\u00f8pstikke) er ekstra stor og frodig. Men ogs\u00e5", "s\u00f8te sukkererter og ulike typer matl\u00f8k ser ut til \u00e5 trives godt i", "svart \u00e5kerjord.", "- Jeg er ikke s\u00e5 forskjellig fra andre damer. Jeg liker \u00e5 v\u00e6re", "hjemmemamma og jobbe i hagen, forsikrer Eva Mohn idet en atletisk", "ung mann n\u00e6rmer seg hageporten. Vi registrerer et langt sugende", "blikk og husker med ett alt hun har sagt om manglende interesse", "for andre menn . . .", "S\u00e5 er det bare legeektefelle Torkel som kommer hjem fra jobben:", "- Hva skal vi gj\u00f8re i dag?", "- Handle litt, kanskje . . .", ". . . og etterp\u00e5 rekker ekteparet muligens en tur til n\u00e6rmeste", "sushibar. Japanske fiskeretter er begges livrett - i matveien ."]}, {"field": "category0", "value": "forbruker"}, {"field": "category1", "value": "forbruker|sexogsamliv"}, {"field": "contenthash", "value": "743c979caa909b4fa3a203542d84162b03ed5e1efdd5745ae5604893a1e456c3"}, {"field": "createtime", "value": "2014-08-17T07:15:19.330Z"}, {"field": "description", "value": "Hun gir sexr\u00e5d til tusenvis av nordmenn, men har selv n\u00f8yd seg med samme mann i 25 \u00e5r."}, {"field": "dominantimage", "value": "http://www.adressa.no/incoming/article1139849.ece5/ALTERNATES/w980-default/evaUKE"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/91dfd05d8f1c0599290baf306b8a00299e3477a4.jpg?598c955a"}, {"field": "dominantthumbnaildimensions", "value": "300x169"}, {"field": "heading", "value": "Monogam sexekspert -adressa.no"}, {"field": "id", "value": "91dfd05d8f1c0599290baf306b8a00299e3477a4"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "sexogsamliv"]}, {"field": "kw-classification", "value": "society"}, {"field": "kw-company", "value": ["volvo", "gyldendal"]}, {"field": "kw-concept", "value": ["norske kvinner", "kvinne", "hoppe langtau", "mann"]}, {"field": "kw-entity", "value": ["porsche", "nordre", "ukeadressa", "jaguaren", "barn voksen senteret", "adresseavisens", "lasse berre", "radio-adressa", "ewald ingdahl", "holmgang", "ditte", "singsaker", "tidende og f\u00e6drelandsvennen", "torkel", "folkevogn", "maristuveien", "stinius", "atlanteren", "adressa", "erichsens konditori"]}, {"field": "kw-location", "value": ["lotte", "trondheim"]}, {"field": "kw-pageclass", "value": "article"}, {"field": "kw-person", "value": ["eva mohn", "morris mini", "frank sinatra"]}, {"field": "kw-taxonomy", "value": ["forbruker", "forbruker/sexogsamliv"]}, {"field": "og-image", "value": "http://www.adressa.no/incoming/article1139849.ece5/ALTERNATES/w980-default/evaUKE"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Monogam sexekspert"}, {"field": "og-type", "value": "article"}, {"field": "og-url", "value": "http://www.adressa.no/forbruker/sexogsamliv/article517963.ece"}, {"field": "pageclass", "value": ["article"]}, {"field": "publishtime", "value": "2005-06-18T09:42:31.000Z"}, {"field": "recs-articleid", "value": "887733"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|sexogsamliv"}, {"field": "recs-publishtime", "value": "2005-06-18T09:42:31.000Z"}, {"field": "recs-rawtitle", "value": "Monogam sexekspert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/sexogsamliv"]}, {"field": "teaser", "value": "Hun gir sexr\u00e5d til tusenvis av nordmenn, men har selv n\u00f8yd seg med samme mann i 25 \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/91dfd05d8f1c0599290baf306b8a00299e3477a4.jpg?598c955a"}, {"field": "thumbnailfullheightdimensions", "value": "200x3613"}, {"field": "timestamp", "value": "2017-08-10T17:18:18.000Z"}, {"field": "title", "value": "Monogam sexekspert"}, {"field": "url", "value": "http://www.adressa.no/forbruker/sexogsamliv/article517963.ece"}, {"field": "urlhash", "value": "91dfd05d8f1c0599290baf306b8a00299e3477a4"}], "score": 0.6780524, "siteId": "9222270286501375973", "id": "91dfd05d8f1c0599290baf306b8a00299e3477a4"}

