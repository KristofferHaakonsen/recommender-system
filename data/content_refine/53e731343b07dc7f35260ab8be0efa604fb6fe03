{"fields": [{"field": "modifiedtime", "type": "time", "value": "2012-04-18T21:28:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "\"Klassereise\" er blitt et sentralt begrep i norsk debatt de siste ukene, og det er Lars Ove Seljestads (43) skyld. Riktignok var det Karin Sveen som lanserte begrepet i ei bok hun utga for fire \u00e5r siden, men det er Seljestads debutroman \"Blind\" som for alvor har f\u00e5tt oss til \u00e5 diskutere hva som skjer n\u00e5r arbeiderklassens barn gj\u00f8r karriere. Det er sv\u00e6rt sjelden en debutroman, attp\u00e5til p\u00e5 nynorsk, f\u00e5r slik oppmerksomhet. Noen har allerede n\u00e5 stemplet Seljestad som \u00e5rets debutant.", "- Faren min mente jeg burde holde meg til familietradisjonen og f\u00e5 meg jobb p\u00e5 smelteverket i Odda, akkurat som faren min og hans far, farfar og oldefar f\u00f8r det igjen. N\u00e5r en jobb g\u00e5r i arv p\u00e5 den m\u00e5ten, blir det nesten som i landbruket. Barna f\u00f8ler seg forpliktet til \u00e5 ta over. Jeg var odelsgutt, men jeg stakk av og ble akademiker i stedet, forteller Lars Ove Seljestad, som selv har gjort den samme klassereisen som hovedpersonen i \"Blind\", Geir Kinsarvik.", "Fornedres i ungdommen", "Seljestad understreker at romanen ikke er noen selvbiografi og kunne gjerne ha tilf\u00f8yd heldigvis - for det g\u00e5r ikke s\u00e5 bra med Geir Kinsarvik. Han blir professor i Tyskland, men mislykkes ellers med det meste.", "- Men kulturelt sett er det mange likhetstrekk mellom oss. Vi vokste begge opp i Odda, men br\u00f8t med bakgrunnen v\u00e5r og reiste ut i verden. Et slikt brudd kan v\u00e6re problematisk, sier Seljestad etter at han har m\u00f8tt interesserte boklesere i Trondheim.I en sp\u00f8kefull samtale med en kunde p\u00e5 Ark Bruns bokhandel tidligere p\u00e5 dagen avsl\u00f8rte Seljestad seg som en god selger.", "- Denne boka m\u00e5 du kj\u00f8pe. Det er puling i sju av \u00e5tte kapitler, sa Seljestad. Kunden tok med seg tre eksemplarer.", "Puling er noe av \u00e5rsaken til at det g\u00e5r d\u00e5rlig med bokas hovedperson. Han blir grusomt fornedret av klassekameratene i ungdommen og m\u00e5 slite med ettervirkningene resten av livet.", "- Den scenen viser at boka ikke er en idyllisering av arbeiderkollektivet. Jeg skriver ogs\u00e5 om dyret i kollektivet, om flokkmentaliteten og den mekanismen som gjorde fascismen mulig, sier Seljestad.", "Kommentator Knut Olav \u00c5m\u00e5s, som selv kommer fra Odda, har i Aftenposten skrevet at \"Blind\" har reaksjon\u00e6re trekk fordi den gj\u00f8r industristedet til en idyll og klassereisen til et helvete.", "- Dette er det rene t\u00f8v. Det er jo fornedrelsen i ungdommen som gj\u00f8r at det g\u00e5r galt med hovedpersonen. Han framstiller boka mi som en pamflett, men jeg mener den er en kompleks, sosiologisk roman, sier Seljestad.", "- Salman Rushdie provoserte en gang mange nordmenn med \u00e5 si at mennesket har ikke r\u00f8tter, men f\u00f8tter. \u00c5m\u00e5s er enig med Rushdie i at mennesket er bevegelig og foranderlig og at identiteten ikke er knyttet til stedet der du ble f\u00f8dt. Og han mener du p\u00e5 en reaksjon\u00e6r m\u00e5te hyller r\u00f8ttene, det rotfaste mennesket som blir odding hele livet?", "- Der tar han feil. Jeg mener mennesket har b\u00e5de r\u00f8tter og f\u00f8tter. Barne\u00e5rene preger deg, men din identitet i voksen alder er et resultat av alt du har foretatt deg. Hver eneste celle i kroppen min er skiftet ut siden jeg vokste opp i Odda. Jeg tror p\u00e5 biografisk identitet, ikke p\u00e5 geografisk. Men livet i den moderne verden er en balansekunst mellom det som var din opprinnelse og det du st\u00e5r for i voksen alder, mener Seljestad.", "- Det er blitt vanlig \u00e5 hevde at det moderne mennesket kan velge hva det vil bli, skape sin identitet p\u00e5 helt fritt grunnlag. Er du enig i det?Valget er ikke fritt- Nei. Statistikken viser at barn av professorer p\u00e5 Oslos vestkant ofte blir professorer selv. Det er sv\u00e6rt sjelden at arbeiderklassebarn fra Oslo \u00f8st gj\u00f8r en slik karriere. Vi lever fortsatt i et klassedelt samfunn, og klassedelingen best\u00e5r. Det er en del basisforhold du selv ikke har innflytelse p\u00e5. Du kan ikke velge ditt eget kj\u00f8nn, hvor du er f\u00f8dt, hvem dine foreldre er, det genetiske materialet ditt, evnene dine.Etter at han gjorde feltarbeid i det okkuperte huset i Kj\u00f8pmannsgata i Trondheim tidlig p\u00e5 80-tallet har Lars Ove Seljestad som sosiolog arbeidet mye med slike sp\u00f8rsm\u00e5l. N\u00e5 bruker han de samme teoriene til \u00e5 lage litteratur med utgangspunkt i sitt hjemsted.Fellesskapets verdierOdda-litteratur er nesten blitt en egen sjanger i Norge de siste \u00e5rene. I likhet med Seljestad og \u00c5m\u00e5s kommer ogs\u00e5 Frode Grytten derfra. Men Seljestad understreker at det er stor forskjell p\u00e5 ham og hans forfatterkolleger fra samme by.", "- Grytten er en sv\u00e6rt god forfatter, men b\u00e5de han og \u00c5m\u00e5s kommer fra borgerskapet. Grytten skriver for eksempel om n\u00e5r han vender tilbake til gutterommet sitt. Det kan ikke jeg gj\u00f8re, for jeg hadde ikke noe gutterom, jeg delte rom med s\u00f8stera mi. Vi bodde i blokk og firemannsbolig og hadde det trangt p\u00e5 alle vis, sier Seljestad. Han vil ikke idyllisere sin bakgrunn, men ser likevel verdier i arbeiderfellesskapet:- Da jeg skulle intervjue arbeiderne p\u00e5 smelteverket i Odda for \u00e5 lage en dokumentasjon for museet, ble jeg tatt inn i varmen med en gang. Riktignok var jeg akademiker, men jeg var ogs\u00e5 s\u00f8nnen til Arne og broren til Ingis, som begge arbeider der, sier Lars Ove Seljestad."]}, {"field": "category0", "value": "kultur"}, {"field": "contenthash", "value": "90b516d8e63cfb18c78ece3a32339603aa0b4e7c1f99bfa6012440b7ee023673"}, {"field": "createtime", "value": "2017-02-13T12:33:02.000Z"}, {"field": "description", "value": "Det er feil \u00e5 tro at vi fritt kan velge hvem og hva vi vil bli. Noen gj\u00f8r likevel et stort sprang fra arbeiderklassen."}, {"field": "dominantimage", "value": "http://www.adressa.no/incoming/article1133532.ece5/ALTERNATES/w980-default/Lars%20Ove%20Seljestad%2002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53e731343b07dc7f35260ab8be0efa604fb6fe03.jpg?597cea77"}, {"field": "dominantthumbnaildimensions", "value": "300x169"}, {"field": "heading", "value": "Arbeiderklasseguttensom gikk til topps -adressa.no"}, {"field": "id", "value": "53e731343b07dc7f35260ab8be0efa604fb6fe03"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["voksen", "voksen alder", "barn", "mennesket", "arbeidet", "identitet", "bok"]}, {"field": "kw-entity", "value": ["ark bruns", "kj\u00f8pmannsgata", "aftenposten", "arne", "ingis", "rushdie", "seljestad og \u00e5m\u00e5s"]}, {"field": "kw-location", "value": ["odda", "trondheim", "oslo", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["knut olav \u00e5m\u00e5s", "frode grytten", "lars ove seljestad", "geir kinsarvik", "karin sveen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1133532.ece5/ALTERNATES/w980-default/Lars%20Ove%20Seljestad%2002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arbeiderklasseguttensom gikk til topps"}, {"field": "og-type", "value": "article"}, {"field": "og-url", "value": "http://www.adressa.no/kultur/article479211.ece"}, {"field": "pageclass", "value": ["article"]}, {"field": "publishtime", "value": "2005-03-22T21:22:17.000Z"}, {"field": "recs-articleid", "value": "2175174"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-03-22T21:22:17.000Z"}, {"field": "recs-rawtitle", "value": "Arbeiderklasseguttensom gikk til topps -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er feil \u00e5 tro at vi fritt kan velge hvem og hva vi vil bli. Noen gj\u00f8r likevel et stort sprang fra arbeiderklassen."}, {"field": "thumbnail", "value": "http://content-thumbnail.cxpublic.com/content/thumbnail200x150/53e731343b07dc7f35260ab8be0efa604fb6fe03.jpg?597cea77"}, {"field": "thumbnailfullheightdimensions", "value": "200x1464"}, {"field": "timestamp", "value": "2017-07-29T20:05:11.000Z"}, {"field": "title", "value": "Arbeiderklasseguttensom gikk til topps"}, {"field": "url", "value": "http://www.adressa.no/kultur/article479211.ece"}, {"field": "urlhash", "value": "53e731343b07dc7f35260ab8be0efa604fb6fe03"}], "score": 0.70476645, "siteId": "9222270286501375973", "id": "53e731343b07dc7f35260ab8be0efa604fb6fe03"}

