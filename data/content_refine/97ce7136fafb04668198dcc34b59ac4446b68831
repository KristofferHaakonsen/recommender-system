{"fields": [{"field": "modifiedtime", "type": "time", "value": "2016-05-11T20:13:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sveinung Sundli", "Fosenkaia", "Troll", "Trondheim", "Nav", "Fretex", "Stavne"]}, {"field": "author", "value": "ole jacob hoel"}, {"field": "body", "value": ["Saken oppdateres.", "- Nav kan ikke godta en s\u00e5 stor andel p\u00e5 tiltak kontra fast ansatte, det blir for konkurransevridende og kan undergrave arbeidsmarkedet i bransjen. Antallet m\u00e5 betraktelig ned, sier avdelingsdirekt\u00f8r Arve Winsnes i Nav S\u00f8r-Tr\u00f8ndelag.", "- Da legger de i realiteten ned \u00abTrollskolen\u00bb. At de p\u00e5 tiltak utgj\u00f8r en stor og sterk gruppe er ikke viktig for Troll som restaurant, det er viktig for ungdommene det gjelder, sier Sveinung Sundli som er en av driverne og eierne av Troll.", "Restauranten Troll p\u00e5 Fosenkaia ble \u00e5pnet i februar, og sentralt i konseptet st\u00e5r den s\u00e5kalte \u00abTrollskolen\u00bb, som er et samarbeidsprosjekt med Stavne arbeid og kompetanse og Fretex. Ved \u00e5pningen var syv av dem som st\u00e5r p\u00e5 kj\u00f8kkenet eller jobber med servering engasjert gjennom dette sysselsettingstiltaket, som er for personer som av en eller annen \u00e5rsak har falt utenom det tradisjonelle arbeidsmarkedet. Syv personer utgjorde dr\u00f8yt halvparten av den totale arbeidsstyrken. Navs tommelfingerregel tar utgangspunkt i at cirka 10\u201315 prosent i en bedrift kan v\u00e6re p\u00e5 tiltak.", "Ved oppstart var b\u00e5de Troll selv, Stavne arbeid og kompetanse og Fretex av den oppfatning at prosjektet var godtatt av Nav. Winsnes benekter at prosjektet var godkjent.", "LES OGS\u00c5: Elevene p\u00e5 den nye Troll-skolen", "- I ettertid ser vi skulle kommet med en tydelig skriftlig respons om v\u00e5r holdning til saken. Det tar vi selvkritikk p\u00e5, sier Arve Winsnes.", "Winsnes ser Troll som en flott tilbud for dem som f\u00e5r muligheten til \u00e5 komme dit. \u2013 De blir m\u00f8tt av et sterkt faglig milj\u00f8 og mennesker med stort engasjement og motivasjon for \u00e5 hjelpe. Men vi kan ikke godta en s\u00e5 stor andel p\u00e5 prosjektmidler, som avhengig av hvordan en regner er minst 45 prosent av arbeidsstokken, sier Winsnes. P\u00e5 direkte sp\u00f8rsm\u00e5l antyder Winsnes at det er rom for en fleksibel tiln\u00e6rming, kan hende kan tre personer v\u00e6re inne. Men prinsippet gjelder, de kan ikke bidra til konkurransevridning.", "Han presiser at de som n\u00e5 er p\u00e5 Troll, som etter et frafall er seks personer, skal f\u00e5 fullf\u00f8re l\u00f8pet p\u00e5 vanlig vis, med faglig oppf\u00f8lging og med de sedvanlige kontrakter p\u00e5 tre m\u00e5neder i gangen, men at Troll ikke kan regne med \u00e5 f\u00e5 erstatte de som etter hvert g\u00e5r ut av prosjektet.", "- Det de sier n\u00e5 er en avvikling av prosjektet p\u00e5 Troll, sier en skuffet Sveinung Sundli. \u2013 Jeg anerkjenner poenget om konkurransevridning og hadde forventet at det ville komme. Men fra andre restauranter, ikke fra Nav, sier Sundli. Verken han eller Nav har f\u00e5tt innvendinger fra konkurrenter innen bransjen. Arve Winsnes vil ogs\u00e5 understreke at han p\u00e5 ikke mistenker Troll for \u00e5 utnytte dette prosjektet for \u00e5 f\u00e5 billig arbeidskraft. Men dette er en viktig regel som kan bli vanskelig \u00e5 h\u00e5ndheve om det blir gitt dispensasjoner. Det handler b\u00e5de om vern av dem som er inne i prosjektene og det generelle arbeidslivet.", "- Jeg skj\u00f8nner og aksepterer disse prinsippene, jeg ser dem som de eneste relevante innvendingene mot prosjektet. Men det m\u00e5 jo v\u00e6re \u00e5penbart for alle at om vi skulle utnytte billig arbeidskraft og tjene raske penger s\u00e5 ville vi laget en billig og effektiv kebabsjappe; ikke en ambisi\u00f8s restaurant som dette. Det f\u00f8lger jo mange forpliktelser med \u00e5 ta inn personer p\u00e5 tiltak og i en oppl\u00e6ringssituasjon. Hver person er forskjellig og har forskjellige behov, og alle krever noe av oss. Vi ser p\u00e5 dette som et langvarig prosjekt som vil gagne bransjen som helhet, som et supplement til tradisjonell l\u00e6rlingordning, og vi har v\u00e6rt innstilt p\u00e5 \u00e5 s\u00f8ke kompromisser med samarbeidspartnerne, sier Sundli og f\u00e5r st\u00f8tte fra b\u00e5de Fretex og Stavne.", "- Det unike med tilbudet p\u00e5 Troll er at det er mange p\u00e5 tiltak sammen, som kan s\u00f8ke st\u00f8tte og inspirasjon hos hverandre. Nav snakker fint om \u00e5 bel\u00f8nne initiativ og nytenkning for \u00e5 f\u00e5 folk i arbeid, og har omtalt prosentanslaget som en hovedregel. En hovedregel b\u00f8r ha rom for unntak, sier daglig leder i Fretex Midt-Norge Tanja Holmen, som mener at det er h\u00f8yst beklagelig og synd for alle involverte parter om ikke piloten gjennomf\u00f8res. \u2013 Jeg har hatt stor tro p\u00e5 dette prosjektet, og synes det er meget synd om det ikke fortsetter, sier direkt\u00f8r Thorisdottir Hr\u00f8nn i Stavne arbeid og kompetanse.", "LES OGS\u00c5: Troll innar Fosenkaia", "Sveinung Sundli har v\u00e6rt skeptisk til kontakt med Nav-byr\u00e5kratiet. \u2013 Denne saken viser at jeg dessverre har hatt rett. Nav fremst\u00e5r trege og traurige, mer opptatt av sine egne systemer enn av ungdommene dette faktisk gjelder, sier Sundli, som heller ikke er imponert over Navs nysgjerrighet overfor prosjektet.", "LES OGS\u00c5: Trollete kvalitetsmat", "- Det har v\u00e6rt veldig mange, og veldig mange forskjellige folk p\u00e5 Troll siden \u00e5pningen. Men jeg har ikke sett noe til ledelsen i NAV, sier Sundli.", "- En kan se p\u00e5 Fretex og Stavne som v\u00e5r f\u00f8rstelinje her, og det har v\u00e6rt naturlig at de har hatt den direkte kommunikasjonen. Men jeg tolker dette som en direkte invitasjon fra Sundli, og jeg kommer gjerne til Troll, sier Arve Winsnes."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "26779ede494a4df323f214301fd36d44339b267f53135121f7d6f99c9b380c06"}, {"field": "createtime", "value": "2016-05-11T19:17:02.000Z"}, {"field": "description", "value": "De som har v\u00e6rt med i f\u00f8rste pulje av den s\u00e5kalte \u00abTrollskolen\u00bb skal f\u00f8lges opp og fullf\u00f8re sitt l\u00f8p, men s\u00e5 er det slutt. Nav godtar ikke sysselsettingsprosjektet p\u00e5 Fosenkaia i n\u00e5v\u00e6rende omfang."}, {"field": "dominantimage", "value": "http://www.adressa.no/pluss/kultur/article12721599.ece/xc6r6s/ALTERNATES/w980-default/JPS_Nav%20Troll2.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/97ce7136fafb04668198dcc34b59ac4446b68831.jpg?5968bd3f"}, {"field": "dominantthumbnaildimensions", "value": "300x169"}, {"field": "heading", "value": ["Nav avlyser \u00abTrollskolen\u00bb p\u00e5 restauranten til Sveinung Sundli -adressa.no", "\u00c5pnet i februar", "Uenige om prosjektet var godkjent", "Er konkurransevridende", "Anerkjenner poenget", "En hovedregel b\u00f8r ha rom for unntak", "Mer opptatt av systemer enn av folk", "Takker for invitasjonen"]}, {"field": "id", "value": "97ce7136fafb04668198dcc34b59ac4446b68831"}, {"field": "keyword", "value": ["Sveinung Sundli", "Fosenkaia", "Troll", "Trondheim", "Nav", "Fretex", "Stavne"]}, {"field": "keywords", "value": "Sveinung Sundli,Fosenkaia,Troll,Trondheim,Nav,Fretex,Stavne"}, {"field": "kw-category", "value": ["pluss", "kultur"]}, {"field": "kw-classification", "value": "careers"}, {"field": "kw-concept", "value": ["prosjekt", "billig arbeidskraft", "anerkjenner poenget"]}, {"field": "kw-entity", "value": ["stavne", "fretex og stavne", "troll", "thorisdottir hr\u00f8nn", "trollskolen", "nav s\u00f8r-tr\u00f8ndelag", "fosenkaia"]}, {"field": "kw-pageclass", "value": "article"}, {"field": "kw-person", "value": ["arve winsnes", "fretex midt-norge tanja holmen", "sveinung sundli"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12721599.ece/xc6r6s/ALTERNATES/w980-default/JPS_Nav%20Troll2.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nav avlyser \u00abTrollskolen\u00bb p\u00e5 restauranten til Sveinung Sundli"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/05/11/Nav-avlyser-%C2%ABTrollskolen%C2%BB-p%C3%A5-restauranten-til-Sveinung-Sundli-12721600.ece"}, {"field": "pageclass", "value": ["article"]}, {"field": "publishtime", "value": "2016-05-11T20:13:03.000Z"}, {"field": "recs-articleid", "value": "12721600"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-05-11T20:13:03.000Z"}, {"field": "recs-rawtitle", "value": "Nav avlyser \u00abTrollskolen\u00bb p\u00e5 restauranten til Sveinung Sundli -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "De som har v\u00e6rt med i f\u00f8rste pulje av den s\u00e5kalte \u00abTrollskolen\u00bb skal f\u00f8lges opp og fullf\u00f8re sitt l\u00f8p, men s\u00e5 er det slutt. Nav godtar ikke sysselsettingsprosjektet p\u00e5 Fosenkaia i n\u00e5v\u00e6rende omfang."}, {"field": "thumbnail", "value": "http://content-thumbnail.cxpublic.com/content/thumbnail200x150/97ce7136fafb04668198dcc34b59ac4446b68831.jpg?5968bd3f"}, {"field": "thumbnailfullheightdimensions", "value": "200x1902"}, {"field": "timestamp", "value": "2017-07-14T12:46:55.000Z"}, {"field": "title", "value": "Nav avlyser \u00abTrollskolen\u00bb p\u00e5 restauranten til Sveinung Sundli"}, {"field": "url", "value": "http://www.adressa.no/pluss/kultur/2016/05/11/Nav-avlyser-%c2%abTrollskolen%c2%bb-p%c3%a5-restauranten-til-Sveinung-Sundli-12721600.ece"}, {"field": "urlhash", "value": "97ce7136fafb04668198dcc34b59ac4446b68831"}], "score": 1.5008132, "siteId": "9222270286501375973", "id": "97ce7136fafb04668198dcc34b59ac4446b68831"}

