{"fields": [{"field": "modifiedtime", "type": "time", "value": "2012-04-23T12:53:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "FOR TO \u00c5R SIDEN deltok det kjente Trondheims-ekteparet i \u00abTore p\u00e5 sporet\u00bb. Der fortalte de om tvillinggutten de mistet p\u00e5 et sykehus i Athen i 1965. If\u00f8lge legene d\u00f8de barnet dagen etter f\u00f8dselen, men senere \u00e5rs skandaleavsl\u00f8ringer har vist at flere greske f\u00f8deklinikker drev lyssky adopopsjons-virksomhet p\u00e5 si'.", "Sv\u00e6rt mange nyf\u00f8dte, fortrinnsvis den ene av et tvilling- eller trillingpar, ble stj\u00e5let og bortadoptert. Barnl\u00f8se par b\u00e5de i Hellas, resten av Europa og USA betalte godt for slike tjenester. Etter de oppsiktsvekkende avsl\u00f8ringene er en lang rekke av de bortadopterte barna gjenfunnet og gjenforent med sine biologiske familier.", "Etter \u00e5 ha h\u00f8rt om avsl\u00f8ringene, begynte ogs\u00e5 den gresk-norske familien i Trondheim \u00e5 lete etter sitt barn, men uten s\u00e6rlig hell. I 1996 kontaktet Annouso Tore Str\u00f8m\u00f8y for \u00e5 f\u00e5 hjelp til \u00e5 fortsette letingen. F\u00f8rst fire \u00e5r etterp\u00e5, i september 2000, fikk norske TV-seere innsyn i den fantastiske historien.", "- Tore behandlet oss skikkelig fra starten. Han har alltid tatt seg god tid og har aldri presset oss til noe. Uten hans hjelp ville vi aldri ha kommet dit vi er i dag, sier Annouso som f\u00f8lger godt med i den omfattende \u00abTore p\u00e5 sporet\u00bb-kritikken i mediene. Men innvendingene mot programmet har hun lite til overs for. Etter hennes mening dreier kritikken seg mye mer om form enn om innhold.", "Tores r\u00f8de shorts", "- Kritikken etter \u00abv\u00e5rt\u00bb program, handlet mest om r\u00f8dfargen p\u00e5 Tores shorts, - at programlederen ikke var pent nok antrukket under TV-opptakene i sterk sommervarme ved offentlige kontorer i Athen. Hovedinnholdet i historien: Kynisk kj\u00f8p og salg av vergel\u00f8se sm\u00e5barn, s\u00e5 slett ikke ut til \u00e5 oppr\u00f8re flertallet av dem som omtalte innslaget. Det forundrer meg, sier Annouso.", "Hun og mannen har f\u00e5tt sv\u00e6rt mye respons etter programmet. Fremdeles blir de stoppet p\u00e5 gaten av tilfeldige personer som vil vite hvordan det g\u00e5r, om de har funnet gutten de leter etter.", "- Vi tror vi har funnet gutten v\u00e5r et sted i Europa. Mer kan vi ikke si om saken akkurat n\u00e5, sier moren bestemt.", "I dag er hun full av takknemlighet til Tore Str\u00f8m\u00f8y. Han har v\u00e6rt en god st\u00f8ttespiller hele tiden. Fremdeles har familien n\u00e6r kontakt med den popul\u00e6re programlederen. De er ogs\u00e5 sikre p\u00e5 at de ikke hadde kommet s\u00e6rlig langt i sine oppsporingsfors\u00f8k uten Tores hjelp.", "- En slik leteaksjon er sv\u00e6rt tid- og ressurskrevende. Vi ville ikke hatt noen mulighet til \u00e5 greie dette p\u00e5 egen h\u00e5nd. V\u00e5r gjenytelse var \u00e5 stille opp p\u00e5 TV. Det var helt greit. Jeg har inntrykk av at de fleste synes det er hyggelig \u00e5 komme p\u00e5 TV, ler forfatteren, moren og bestemoren som ikke lar savnet etter ett barn overskygge gleden over samv\u00e6ret med barna og barnebarna hun har rundt seg i Trondheim. Men en dag h\u00e5per hun \u00e5 kunne legge armene rundt barnet hun enn\u00e5 aldri har sett.", "Vanlige folks f\u00f8lelser", "I kveld skal Annouso kikke p\u00e5 \u00abTore p\u00e5 sporet\u00bb igjen. Hun liker programmet og har aldri sett noe hun oppfatter som st\u00f8tende eller spekulativt: - Flott at vi har et TV-program som handler om vanlige folk, og vanlige folks innerste f\u00f8lelser. Talef\u00f8re kjendiser som tar seg godt ut foran kamera, er det mer enn nok av i de andre TV-programmene, sier Annuoso som m\u00f8ter oss hjemme en dag mannen er p\u00e5 jobb. P\u00e5 telefon fra sitt professorkontor p\u00e5 Gl\u00f8shaugen tilf\u00f8yer ektefellen f\u00f8lgende: - Jeg er enig med Annouso. Tore Str\u00f8m\u00f8y har hjulpet mange med sitt program. Han har innlevelse og han er redelig. Programmet tar opp til dels vanskelige saker, men folk trenger hjelp og Tore har kvaliteter og varme som gj\u00f8r dette mulig."]}, {"field": "category0", "value": "nyheter"}, {"field": "contenthash", "value": "d4a2ca6d6a5cb6df608e00fef560eb8ee984f928e02708a73acaee3fb3ced514"}, {"field": "createtime", "value": "2017-04-24T20:19:14.000Z"}, {"field": "description", "value": "Annouso og Bj\u00f8rn R\u00f8e synes de har mye \u00e5 takke Tore Str\u00f8m\u00f8y for. Enn\u00e5 har de ikke f\u00e5tt svar p\u00e5 alle sp\u00f8rsm\u00e5lene sine. Men de tror de kan v\u00e6re like i n\u00e6rheten av en l\u00f8sning."}, {"field": "dominantimage", "value": "http://www.adressa.no/incoming/article1018640.ece5/ALTERNATES/w980-default/ver2%20tore_p%C3%A5_sporet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e7aca5f63a3404864f25928ce80a718ca4954b97.jpg?59847907"}, {"field": "dominantthumbnaildimensions", "value": "300x169"}, {"field": "heading", "value": "Skylder Tore stor takk -adressa.no"}, {"field": "id", "value": "e7aca5f63a3404864f25928ce80a718ca4954b97"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-concept", "value": ["barn", "vanlige", "vanlige folks", "dag", "program", "funnet gutten", "takk", "hjelp"]}, {"field": "kw-entity", "value": ["tore", "annuoso", "annouso tore str\u00f8m\u00f8y", "gl\u00f8shaugen", "v. det"]}, {"field": "kw-location", "value": ["europa", "trondheim", "athen", "hellas"]}, {"field": "kw-pageclass", "value": "article"}, {"field": "kw-person", "value": ["tore str\u00f8m\u00f8y", "bj\u00f8rn r\u00f8e"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1018640.ece5/ALTERNATES/w980-default/ver2%20tore_p%C3%A5_sporet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skylder Tore stor takk"}, {"field": "og-type", "value": "article"}, {"field": "og-url", "value": "http://www.adressa.no/nyheter/article84598.ece"}, {"field": "pageclass", "value": ["article"]}, {"field": "publishtime", "value": "2002-11-09T10:17:54.000Z"}, {"field": "recs-articleid", "value": "2604832"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-11-09T10:17:54.000Z"}, {"field": "recs-rawtitle", "value": "Skylder Tore stor takk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Annouso og Bj\u00f8rn R\u00f8e synes de har mye \u00e5 takke Tore Str\u00f8m\u00f8y for. Enn\u00e5 har de ikke f\u00e5tt svar p\u00e5 alle sp\u00f8rsm\u00e5lene sine. Men de tror de kan v\u00e6re like i n\u00e6rheten av en l\u00f8sning."}, {"field": "thumbnail", "value": "http://content-thumbnail.cxpublic.com/content/thumbnail200x150/e7aca5f63a3404864f25928ce80a718ca4954b97.jpg?59847907"}, {"field": "thumbnailfullheightdimensions", "value": "200x1116"}, {"field": "timestamp", "value": "2017-08-04T13:39:19.000Z"}, {"field": "title", "value": "Skylder Tore stor takk"}, {"field": "url", "value": "http://www.adressa.no/nyheter/article84598.ece"}, {"field": "urlhash", "value": "e7aca5f63a3404864f25928ce80a718ca4954b97"}], "score": 0.6706234, "siteId": "9222270286501375973", "id": "e7aca5f63a3404864f25928ce80a718ca4954b97"}

