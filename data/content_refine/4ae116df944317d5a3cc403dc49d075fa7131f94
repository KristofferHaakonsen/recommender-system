{"fields": [{"field": "modifiedtime", "type": "time", "value": "2012-04-16T20:31:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "heidi stakset lektor i videreg\u00e5ende skole"}, {"field": "body", "value": ["Saken oppdateres.", "Tidligere i h\u00f8st presenterte Adresseavisen planene om en ny vurdering i helsesektoren som g\u00e5r ut p\u00e5 \u00e5 kartlegge barns DNA for \u00e5 oppdage \u00abgenetiske feil\u00bb i den hensikt \u00e5 \u00abbedre ungenes tilpasning til skole og samfunn\u00bb Virksomheten tar utgangspunkt i et biologisk basert menneskesyn som retter fokus mot sunne og sterke gener. Evolusjonsteoriens tanke om \u00abnaturlig seleksjon\u00bb g\u00e5r ut p\u00e5 at de best tilpassede individene med flest fordelaktige egenskaper har st\u00f8rst sjanse til \u00e5 etterlate seg avkom.", "Tenkningen har langt st\u00f8rre innvirkning p\u00e5 samfunnet enn vi er klar over, og bestemmer formen p\u00e5 v\u00e5re forhold og p\u00e5 v\u00e5r forst\u00e5else av hva et menneske er. Personer med svake evner, blant annet i skolen, strever med \u00e5 leve opp til samfunnets sentrering omkring genetisk styrke og seleksjon. Vi f\u00e5r et samfunnshierarki som fordrer en nyorientering i retning av en verdibasert kultur der virksomheten rammes inn i en etisk motivert forst\u00e5else. Hvordan kan vi bedre kvaliteten i forvaltningen slik at det gagner fellesskapet, og uten at den styres av elitetenkning?", "Den biologiske tankegangen tilh\u00f8rer naturvitenskapens verdensbilde som ble etablert i opplysningstida. Vi utviklet en individsentrert kultur der forbindelsen til Gud ble erstattet av menneskets forhold til naturen. Etter Darwin ble mennesket ansett som et tilfeldig produkt av et utviklingsforl\u00f8p, men ikke s\u00e5 tilfeldig ettersom vi aktivt s\u00f8ker \u00e5 integrere oss i et fellesskap gjennom kulturelle og sosiale prosesser. I forlengelsen av vitenskapen ble menneskets fornuft rettesnor for politikk, moral og sosiale virksomheter. V\u00e5r viten om fenomenenes funksjons-sammenheng, ble prioritert framfor forst\u00e5elsen av deres meningsinnhold, noe som har satt sitt preg p\u00e5 saksforholdet i forvaltningen som nettopp er funksjonelt fremfor etisk forst\u00e5ende. Vi kan sp\u00f8rre hvilket bilde av mennesket og verden som vokser ut av en rent teknisk tenkning, og det er i alle fall to forhold som kan unders\u00f8kes; det ene er kunnskapens betydning, og det andre er menneskesynet som ang\u00e5r tilv\u00e6relsens mening.", "I dag danner naturvitenskapens verdensbilde grunnlag for allmennutdannelsen. Skolens l\u00e6replan bygger p\u00e5 objektiv kunnskap om verden som er grunnlagt p\u00e5 fornuft og fakta. Elevene erverver seg kunnskap som m\u00e5les og dokumenteres gjennom pr\u00f8ver, mens deres opplevelse av verden som tilh\u00f8rer det subjektive omr\u00e5de, blir sekund\u00e6rt.", "\u00c5 vite er blitt viktigere enn \u00e5 forst\u00e5, og ved \u00e5 sikre elevenes tilpasning til fakta, tas det ikke tilstrekkelig hensyn til mulighetene som ligger i tolkning. En historisk hendelse ser forskjellig ut alt etter hvor vi st\u00e5r og ser fra, men i stedet for \u00e5 g\u00e5 tolkningens vei, har kunnskapen blitt ytterligere teknisk for \u00e5 \u00f8ke sannsynligheten for riktighet. Eksamen vektlegger formelle, m\u00e5lbare kriterier framfor \u00e5 finne ut hva personen fors\u00f8ker \u00e5 si siden dette tilh\u00f8rer et \u00abubestemmelig\u00bb omr\u00e5de. Sikker viten i form av faktakunnskap har st\u00f8rre vekt enn forst\u00e5elsens pr\u00f8vende retning.", "Gjennom \u00e5 tilegne seg kunnskap kan elevene oppleve gleden ved \u00e5 mestre, men likevel oppretter de kun en l\u00e6reforbindelse til et verdensbilde, og ikke et genuint forhold til verden. Saklig kunnskap om religionens historie er mindre n\u00e6ringsrik enn en dypere erkjennelse av religionens meningsinnhold. Med samtalen som l\u00e6ringsform inkluderes personene i st\u00f8rre grad, og oppl\u00e6ringen beveger seg fra en saksorientert utveksling av informasjon, og over i en mer sosial og reflekterende dialog. N\u00e5r utdanningen rammes inn i en etisk, personbasert forst\u00e5else, blir l\u00e6ringen mindre rigid og mer nyansert og elevtjenlig. Vi unng\u00e5r utskillelse av faglig svake elever, og oppn\u00e5r st\u00f8rre forening innenfor klassen.", "I artikkelen \u00abBiologi som livsanskuelse\u00bb presenterer Erwin Bischofberger et personalistisk menneskesyn som st\u00e5r opp i mot et biologisk syn som fokuserer \u00ab p\u00e5 menneskets funksjoner i stedet for \u00e5 betrakte og respektere mennesket som person uavhengig av menneskets funksjonsdyktighet.\u00bb Bischofberger skriver: \u00abDe mennesker som sl\u00e5r seg frem gj\u00f8r det i kraft av sine gode anlegg, mens de som ikke holder tritt eller har strandet, har d\u00e5rlig genetisk utrustning.\u00bb (Signum nr.5/91) Han understreker at den biologiske motiveringen der genetisk styrke avgj\u00f8r utfallet, er en farlig utvikling.", "I medisinsk leksikon kan vi blant annet lese at personer med diagnosen \u00abDowns syndrom\u00bb har f\u00e5tt tre i stedet for to utgaver av kromosom 21. Det ekstra kromosomet blir tolket som \u00abavvik\u00bb i vitenskapelig perspektiv, og vi kan sp\u00f8rre oss om denne kunnskapen er god, menneskelig sett. Er det bra \u00e5 vite for mye? Vil ikke et fokus p\u00e5 det \u00abmangelfulle\u00bb ved det ekstra lille kromosomet forstyrre mor og far? Hva om vi kommer i en situasjon der bare funksjonsfriske f\u00e5r f\u00f8des, og hva slags trussel utgj\u00f8r det for menneskeheten? Det kan f\u00f8re til \u00f8kt fokusering p\u00e5 den sterkestes rett, og tilsvarende forakt for svakhet som sprer bekymringer i samfunnet, ikke minst innenfor barnevernet. N\u00e5r barneombudet oppfordrer tannleger til \u00e5 telle hull i barns tenner for oppdage omsorgssvikt, er tenkningen nettopp resultat av en rendyrking av v\u00e5r genetiske utrustning. Det samme gjelder Helsedirektoratets nye plan om \u00e5 teste barn i grunnskolen ved \u00e5 m\u00e5le livvidden deres.", "Mennesket er langt mer enn sine fysiske og psykiske anlegg, og v\u00e5r genetiske organisme kan ikke forklare v\u00e5re etiske valg. Biologien kan gj\u00f8re rede for forbindelser mellom mennesker som g\u00e5r p\u00e5 biologiske preferanser, men ikke hvorfor noen oppgir sitt eget liv for \u00e5 hjelpe fattige og hjelpel\u00f8se. Genene kan fortelle hva vi er disponert for, men ikke hvorfor vi velger en annen retning i livet som avhenger av andre faktorer som milj\u00f8bakgrunn og livssyn. Etikken oppretter nye forbindelser mellom mennesker som ikke beror p\u00e5 genetisk styrke, men p\u00e5 verdibaserte valg. Mens genene i utgangspunktet er egoistiske og s\u00f8ker egen overlevelse i en konkurranse, er etikken orientert mot andre personers vel, og bidrar til menneskehetens overlevelse.", "heidi-stakset@hotmail.com"]}, {"field": "category0", "value": "meninger"}, {"field": "contenthash", "value": "f437b21dfeedbf9ae4e58cd6deea797c60f893c16a7f78c61a911fb526f21c00"}, {"field": "createtime", "value": "2013-06-03T13:55:58.122Z"}, {"field": "description", "value": "Etikken oppretter nye forbindelser mellom mennesker som ikke beror p\u00e5 genetisk styrke, men p\u00e5 verdibaserte valg."}, {"field": "dominantimage", "value": "http://www.adressa.no/incoming/article1337936.ece5/ALTERNATES/w980-default/Kronikkfoto%201812"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4ae116df944317d5a3cc403dc49d075fa7131f94.jpg?595179a6"}, {"field": "dominantthumbnaildimensions", "value": "300x169"}, {"field": "heading", "value": "Fra genetikk til etikk -adressa.no"}, {"field": "id", "value": "4ae116df944317d5a3cc403dc49d075fa7131f94"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["menneske", "genetisk styrke"]}, {"field": "kw-entity", "value": ["signum", "virksomheten", "biologi", "adresseavisen", "helsedirektoratets", "gud"]}, {"field": "kw-location", "value": ["downs", "darwin"]}, {"field": "kw-pageclass", "value": "article"}, {"field": "kw-person", "value": "erwin bischofberger"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1337936.ece5/ALTERNATES/w980-default/Kronikkfoto%201812"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra genetikk til etikk"}, {"field": "og-type", "value": "article"}, {"field": "og-url", "value": "http://www.adressa.no/meninger/article1423179.ece"}, {"field": "pageclass", "value": ["article"]}, {"field": "publishtime", "value": "2009-12-18T07:54:12.000Z"}, {"field": "recs-articleid", "value": "1269287"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-18T07:54:12.000Z"}, {"field": "recs-rawtitle", "value": "Fra genetikk til etikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Etikken oppretter nye forbindelser mellom mennesker som ikke beror p\u00e5 genetisk styrke, men p\u00e5 verdibaserte valg."}, {"field": "thumbnail", "value": "http://content-thumbnail.cxpublic.com/content/thumbnail200x150/4ae116df944317d5a3cc403dc49d075fa7131f94.jpg?595179a6"}, {"field": "thumbnailfullheightdimensions", "value": "200x1608"}, {"field": "timestamp", "value": "2017-06-26T21:16:22.000Z"}, {"field": "title", "value": "Fra genetikk til etikk"}, {"field": "url", "value": "http://www.adressa.no/meninger/article1423179.ece"}, {"field": "urlhash", "value": "4ae116df944317d5a3cc403dc49d075fa7131f94"}], "score": 0.71240544, "siteId": "9222270286501375973", "id": "4ae116df944317d5a3cc403dc49d075fa7131f94"}

