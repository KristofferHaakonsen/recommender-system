{"fields": [{"field": "modifiedtime", "type": "time", "value": "2016-01-26T12:53:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ett \u00e5r i Bymarka", "Ukeadressa", "Bymarka"]}, {"field": "author", "value": "harry tiller"}, {"field": "body", "value": ["Saken oppdateres.", "Her ligger den, hytta som for lenge siden trolig var tilholdssted for en familie som elsket hytteliv og friluft.", "Gjemt i den bratte ura oppom Vintervannet, ikke synlig fra turstier og skil\u00f8yper. Hytteruinen vitner om et hytteliv fra en annen tid.", "Da str\u00f8m, varmekabler, badstue og innlagt vann var en utenkelig tanke for dem som trivdes i skog og mark. Med h\u00e5ndmakt og slit ble hyttebyen nedenfor Gr\u00e5kallen bygd tidlig p\u00e5 1900-tallet. F\u00f8r Bymarka var Bymarka, f\u00f8r asfaltert bilvei tok deg til skogs p\u00e5 et femminutt og f\u00f8r hyttelivet ble en luksus med spaavdeling og flislagte bad.", "Det er slutten av oktober. Tid for nok en natt i Bymarka i v\u00e5r serie \u00abEt \u00e5r i Marka\u00bb. Oktober er for mange innetid. En tid der man gj\u00f8r klart for vinteren, og venter p\u00e5 at sn\u00f8 og skif\u00f8re skal ta over for sykkel- og spaserturer i Bymarka. Men selv om dagene er korte, v\u00e6ret mer ustabilt og fuktig, byr ogs\u00e5 senh\u00f8sten p\u00e5 muligheter for fine naturopplevelser.", "Det var bekm\u00f8rkt denne kvelden. Litt forsinket p\u00e5 vei hjem fra jobb gjorde sitt til at hodelykta m\u00e5tte frem mens jeg vandret fra parkeringsplassen p\u00e5 Skistua i retning av det glemte og forlatte hyttefeltet som for mange er en ukjent del av marka.", "I lyset fra hodelykta danset vinterens f\u00f8rste sn\u00f8filler. Myrene surklet og d\u00f8de bj\u00f8rkeblad fl\u00f8y gjennom luften. Ingen summing av insekter over vannpyttene slik vi s\u00e5 p\u00e5 sommerens turer. Ingen fuglesang i busk og kratt. Ingen \u00f8rret som snappet fluer og mygg ute p\u00e5 Vintervannet. Oktober er stille. Bare vinden som suser i tr\u00e6rne og dryppingen av regn mot ryggsekken.", "\u00d8yvind hadde g\u00e5tt i forveien, og f\u00f8r m\u00f8rket for alvor falt over Bymarka hadde han funnet en grei teltplass oppe i lia. Men ingen parafinlamper lyste i vinduene p\u00e5 de m\u00f8rke hyttene jeg passerte. Oppe p\u00e5 en hylle i lia opp mot Gr\u00e5kallen sto teltet v\u00e5rt i ly for h\u00f8stm\u00f8rket, regnet og sn\u00f8fillene som dalte ned over oss. P\u00e5 kartet s\u00e5 vi at vi l\u00e5 midt inne i det gamle hyttefeltet.", "En sen h\u00f8stnatt i telt krever noe mer utstyr enn en sommernatt. Du slipper mygg og fluer, men soveposen b\u00f8r t\u00e5le noen minusgrader, ytterjakka m\u00e5 t\u00e5le litt fukt og skot\u00f8yet m\u00e5 holde myrvannet unna. Med en brukbar hodelykt, en kopp varm kaffe og noe godt \u00e5 bite i, s\u00e5 kan man nyte teltlivets gleder ogs\u00e5 p\u00e5 denne tiden av \u00e5ret.", "Det gryr av dag gjennom teltduken. Det knitrer i presenningen vi har lagt over teltet \u2013 det har sn\u00f8dd en del. Ute er myrene hvite, et tynt lag av sn\u00f8 vitner om en ny \u00e5rstid i anmarsj. Skogen er stille, v\u00e5t og hvit. Vi pakker leiren og drar inn i en annen tid. En tid da en hytte var en hytte og ikke en liten enebolig.", "Noen meter bortenfor v\u00e5r leirplass ligger den f\u00f8rste. Slitt av v\u00e6r og vind, men fortsatt s\u00e5nn noenlunde intakt. Det er nok en stund siden ungene lekte p\u00e5 sommerkveldene her, mens mor og far satt p\u00e5 trappa med kaffe og kaker. Noen av hyttene i omr\u00e5det b\u00e6rer preg av forfall, andre er godt vedlikeholdt og fortsatt i bruk. Andre igjen har falt sammen, trett av tiden og forlatt for lenge siden.", "De st\u00e5r fortsatt i lia under Gr\u00e5kallen som symboler p\u00e5 en tid som var. Da familien tok trikken til Lian, kastet gr\u00e5sekken p\u00e5 skuldra og vandret den lange veien inn til lia bak Vintervannet for \u00e5 tilbringe helger og sommerferiene langt inne i marka. Det er nesten som om vi ser dem for oss der vi rusler ned den forseggjorte stien med steintrapper og avsatser f\u00f8r vi er inne p\u00e5 grusveien nede ved Vintervannet.", "I alt var det 16 hytter i den storsteinete ura. I tidens l\u00f8p er noen forfalt eller revet, slik at det i dag bare er noen f\u00e5r hytter som b\u00e6rer preg av jevnlig bruk. De fleste ble satt opp under f\u00f8rste verdenskrig, da kommunen tillot torvskj\u00e6ring p\u00e5 Fjellsetermyrene, og folk bygde seg enkle krypinn til dette arbeidet. Etter hvert ble flere av hyttene innredet og tatt i bruk til overnatting i helgene. Etter krigen krevde kommunen riving av de hyttene som l\u00e5 innenfor Bymark-grensen, mens de ovenfor Vintervatnet l\u00e5 s\u00e5 vidt utenfor og slapp unna kravet.", "Bortsett fra en kemner og en byggmester var det mest arbeidsfolk som holdt til her.", "Alle hytteeierne var fra byen. De f\u00f8rste \u00e5rene tok de trikken til Ila f\u00f8r de la i vei opp i marka. Snart begynte det \u00e5 g\u00e5 buss til Skistua fra Dronningens gate, men turen startet som f\u00f8r til fots hjemmefra med sekk p\u00e5 ryggen og gjerne noe utstyr som skulle oppover.", "\u2013Svigerfar snekret en del av inventaret selv, og det st\u00e5r her fortsatt, sa en av hytteeierne til Adresseavisen i 2008.", "Ei av de \u00f8verste hyttene var bygd av den tyske musikeren og komponisten Max Raebel (1874-1946), som var en kjent mann i byen, ogs\u00e5 som livskunstner og original. Raebel var kapellmester p\u00e5 Hjorten om sommeren og var ellers en dyktig tegner og maler, som blant annet utga en serie tegninger av nordlyset og flere tegnede postkort fra Bymarka. For \u00e5 spe p\u00e5 inntektene, arbeidet han en del p\u00e5 et pianolager. Av pianokassene skaffet han seg materialer til hytta oppunder Gr\u00e5kallen, der en bratt fjellskrent utgjorde bakveggen.", "Hyttelivet ved Vintervatnet besto av turer, fiske, b\u00e6rplukking og vedhugging. Ved hadde hytteeierne lov til \u00e5 ta av vindfall i marka. Noen tr\u00e6r som vokste seg store p\u00e5 egen tomt kunne ogs\u00e5 bli tatt til det form\u00e5let. Skj\u00f8nt \u00abegen tomt\u00bb har hyttefolket her aldri hatt. Grunnen har v\u00e6rt bygslet i alle \u00e5r.", "Til \u00e5 begynne med ble det betalt tre kroner i \u00e5ret til bynesingene. Under krigen gikk leien opp til ti kroner. Senere har det \u00f8kt til 500 for sm\u00e5 hytter og 1000 for de store.", "SEPTEMBER: H\u00f8stnatt i elgens rike", "AUGUST: St. Olavsspranget og lengdehopperen", "JULI: Pannekaker ved Svarttj\u00f8nna", "JUNI: Vannveien gjennom Bymarka", "MAI: Fisketur i urskogen", "APRIL: N\u00e5 v\u00e5kner marka"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4aff84f0de0d8602699e7ef1d15e99084ed28285f1c7b2129b528ddfd8c88259"}, {"field": "createtime", "value": "2017-04-30T07:43:23.000Z"}, {"field": "description", "value": "Inne i t\u00e5ka, i bratta og skjult av skogen,ligger et hyttefelt som er hundre \u00e5r gammelt."}, {"field": "dominantimage", "value": "http://www.adressa.no/pluss/nyheter/article10303857.ece/t7h1fk/ALTERNATES/w980-default/Camp.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cec156a71f215443f76b86515b81effc30c1ace7.jpg?597b5e0d"}, {"field": "dominantthumbnaildimensions", "value": "300x169"}, {"field": "heading", "value": ["Bymarkas skjulte hyttefelt -adressa.no", "Innetid for mange", "Stille i skogen", "Hvite myrer og stille skog", "16 hytter", "Med sekk p\u00e5 ryggen", "Max-hytte", "Leide grunnen"]}, {"field": "id", "value": "cec156a71f215443f76b86515b81effc30c1ace7"}, {"field": "keyword", "value": ["Ett \u00e5r i Bymarka", "Ukeadressa", "Bymarka"]}, {"field": "keywords", "value": "Ett \u00e5r i Bymarka,Ukeadressa,Bymarka"}, {"field": "kw-category", "value": ["pluss", "nyheter"]}, {"field": "kw-concept", "value": ["b\u00e6rer preg", "hytta", "skjulte hyttefelt"]}, {"field": "kw-entity", "value": ["fjellsetermyrene", "vintervannet", "hjorten", "ute", "svarttj\u00f8nna", "bymark", "bymarka", "gr\u00e5kallen", "\u00f8yvind", "dronningens", "adresseavisen", "vintervatnet", "skistua"]}, {"field": "kw-location", "value": ["lian", "marka", "ila"]}, {"field": "kw-pageclass", "value": "article"}, {"field": "kw-person", "value": "max raebel"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10303857.ece/t7h1fk/ALTERNATES/w980-default/Camp.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bymarkas skjulte hyttefelt"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2014/11/03/Bymarkas-skjulte-hyttefelt-10303863.ece"}, {"field": "pageclass", "value": ["article"]}, {"field": "publishtime", "value": "2014-11-03T09:33:36.000Z"}, {"field": "recs-articleid", "value": "10303863"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-11-03T09:33:36.000Z"}, {"field": "recs-rawtitle", "value": "Bymarkas skjulte hyttefelt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Inne i t\u00e5ka, i bratta og skjult av skogen,ligger et hyttefelt som er hundre \u00e5r gammelt."}, {"field": "thumbnail", "value": "http://content-thumbnail.cxpublic.com/content/thumbnail200x150/cec156a71f215443f76b86515b81effc30c1ace7.jpg?597b5e0d"}, {"field": "thumbnailfullheightdimensions", "value": "200x2296"}, {"field": "timestamp", "value": "2017-07-28T15:53:49.000Z"}, {"field": "title", "value": "Bymarkas skjulte hyttefelt"}, {"field": "url", "value": "http://www.adressa.no/pluss/nyheter/2014/11/03/Bymarkas-skjulte-hyttefelt-10303863.ece"}, {"field": "urlhash", "value": "cec156a71f215443f76b86515b81effc30c1ace7"}], "score": 0.79007906, "siteId": "9222270286501375973", "id": "cec156a71f215443f76b86515b81effc30c1ace7"}

