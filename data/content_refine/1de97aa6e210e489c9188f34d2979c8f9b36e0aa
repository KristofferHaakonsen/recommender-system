{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone sofie aglen statsviter", "kommunikasjonsr\u00e5dgiver"]}, {"field": "body", "value": ["Saken oppdateres.", "Et ikke sjeldent syn i et Trondheim i st\u00f8peskjeen. Store deler av byen v\u00e5r er en byggeplass.", "Det er onsdag. Klokka er et sted mellom 14.25 og 14.30. Et uforutsett legebes\u00f8k gjorde at jeg var en halvtime forsinket ut av byen.", "Jeg er p\u00e5 vei heim til Ytre Namdalen for \u00e5 feire min datters konfirmasjon. Bilen er fylt til trengsel av kakefat og servietter, bunad og blomster. 14-\u00e5ringen ligger i baksetet med den obligatoriske ipaden i fanget. Radioen spiller en kjent melodi, jeg klarer ikke \u00e5 erindre hvilken. Vi skal bare innom Rotvoll og plukke opp min s\u00f8ster f\u00f8rst. Vi kj\u00f8rer under brua p\u00e5 Leangen, kj\u00f8rer de f\u00e5 hundre meterne til Rotvoll, tar p\u00e5 passasjerene, for s\u00e5 \u00e5 sette kursen nordover igjen. I Haakon den VIIs gate havner vi i bilk\u00f8.", "Jeg kan vanskelig beskrive det helvetet av st\u00e5l og betong som m\u00f8ter oss der. Bildene i media klarer bare delvis \u00e5 gjenskape kaoset p\u00e5 ulykkesstedet. Verst er den menneskelige fortvilelsen. Mennesker som l\u00f8per. Politi som kommer til. Brannbiler. Mennesker som bare ligger der. Sirener. Desperate arbeidere som vifter oss vekk. Vi snirkler oss fram og kort tid etter er vi igjen p\u00e5 E6-en p\u00e5 vei ut av byen.", "F\u00f8rst flere mil senere g\u00e5r det opp for oss hva som egentlig hadde skjedd. Hvor alvorlig ulykken var. Hvor n\u00e6r katastrofen vi kom. Skjelvende og kvalm m\u00e5tte jeg stanse bilen p\u00e5 Stav. M\u00e5tte ha luft. H\u00f8re nyhetene. Lese nettaviser. Ta inn over oss at i l\u00f8pet av noen f\u00e5, knappe minutter var vegen vi nettopp passerte forandret til et katastrofeomr\u00e5de.", "Det er ikke enkelt \u00e5 omstille hodet sitt fra ulykke og d\u00f8d til fest og serviettbretting. Kontinuerlig kverner tankene rundt hva som kunne ha hendt. Skjedde kollapsen 15 sekunder etter at jeg passerte, eller var det 70 sekunder? Hva ville skjedd om vi fikk r\u00f8dt lys p\u00e5 Sluppen bru? Eller klappet katten som satt p\u00e5 trappa da jeg hastet ut av huset.", "Jeg skj\u00f8nner mer av det behovet mennesker som kommer n\u00e6r ulykker og katastrofer har for \u00e5 snakke. Den tr\u00f8sten ofre og etterlatte finner i \u00e5 vite alle detaljer, hvor vanskelige de enn m\u00e5tte v\u00e6re. Og bearbeiding av alle de tilfeldighetene som bestemmer om du havner p\u00e5 rett sted til rett tid. Eller ikke. Utallige er de gangene jeg har ransaket hukommelsen. Var det noe spesielt med brua? Hvor tett var egentlig trafikken? Var det mange biler bak meg? S\u00e5nne ting man vanligvis ikke ofrer mange tanker.", "Vi kom trygt fram og brukte helga p\u00e5 \u00e5 feire v\u00e5r konfirmant. Ikke uten en vond klump i magen. Det var noen som kom bak meg som ikke kom hjem. Det er familier som opplever \u00e5 miste sine kj\u00e6reste. Hvor tilfeldig dette var, er nesten for svimlende og vondt til \u00e5 tenke p\u00e5. Jeg tror ikke det er en mening med alt. V\u00e5re liv er n\u00f8stet av tilfeldigheter.", "Det er nok langt flere enn de ber\u00f8rte, og de mange, mange som opplevde ulykken p\u00e5 n\u00e6rt hold, som n\u00e5 kjenner p\u00e5 utrygghet. At det utenkelige, som ikke skal skje, faktisk skjer. Selv i verdens tryggeste land med verdens beste sikkerhetsrutiner, kan vi aldri v\u00e6re helt sikre.", "Festtaler har aldri v\u00e6rt min greie. Men denne helga falt det meg sjeldent lett \u00e5 gi konfirmantene ord med p\u00e5 vegen. Livet er virkelig en gave vi m\u00e5 bruke s\u00e5 godt vi kan. Morgendagen kjenner vi ikke.", "tsaglen@yahoo.no"]}, {"field": "category0", "value": "meninger"}, {"field": "contenthash", "value": "d68538f7e9c76160b26bb6c02ed5255abb32b3543f3970c7b7f3ba69f10eb30b"}, {"field": "createtime", "value": "2017-02-06T23:25:20.000Z"}, {"field": "description", "value": "Her skjer det ting, tenkte jeg. Et nytt byggverk har tatt form siden sist jeg kj\u00f8rte her"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1de97aa6e210e489c9188f34d2979c8f9b36e0aa.jpg?589905e0"}, {"field": "dominantthumbnaildimensions", "value": "256x256"}, {"field": "heading", "value": "Tilfeldighetenes brutalitet -adressa.no"}, {"field": "id", "value": "1de97aa6e210e489c9188f34d2979c8f9b36e0aa"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["ulykke", "tilfeldig", "mennesker", "bru", "skje", "bilen", "tilfeldighetenes brutalitet"]}, {"field": "kw-entity", "value": ["ytre namdalen", "stav", "sluppen", "rotvoll", "leangen", "haakon"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tilfeldighetenes brutalitet"}, {"field": "og-type", "value": "article"}, {"field": "og-url", "value": "http://www.adressa.no/meninger/article7559297.ece"}, {"field": "pageclass", "value": null}, {"field": "publishtime", "value": "2013-05-14T07:19:43.000Z"}, {"field": "recs-articleid", "value": "7559297"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-05-14T07:19:43.000Z"}, {"field": "recs-rawtitle", "value": "Tilfeldighetenes brutalitet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Her skjer det ting, tenkte jeg. Et nytt byggverk har tatt form siden sist jeg kj\u00f8rte her"}, {"field": "thumbnail", "value": "http://content-thumbnail.cxpublic.com/content/thumbnail200x150/1de97aa6e210e489c9188f34d2979c8f9b36e0aa.jpg?589905e0"}, {"field": "thumbnailfullheightdimensions", "value": "200x1405"}, {"field": "timestamp", "value": "2017-02-06T23:25:20.000Z"}, {"field": "title", "value": "Tilfeldighetenes brutalitet"}, {"field": "url", "value": "http://www.adressa.no/meninger/article7559297.ece"}, {"field": "urlhash", "value": "1de97aa6e210e489c9188f34d2979c8f9b36e0aa"}], "score": 0.59486806, "siteId": "9222270286501375973", "id": "1de97aa6e210e489c9188f34d2979c8f9b36e0aa"}

