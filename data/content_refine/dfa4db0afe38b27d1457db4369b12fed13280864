{"fields": [{"field": "modifiedtime", "type": "time", "value": "2015-06-12T21:31:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim", "Sverresborg Arena"]}, {"field": "author", "value": "p\u00e5l kvamme"}, {"field": "body", "value": ["Saken oppdateres.", "\u2013 Fra Norge? Det er virkelig vakkert der. N\u00e5r man kommer flygende inn om sommeren og kikker ned p\u00e5 kysten fra flyet ... Det er nydelig, sier den gr\u00e5h\u00e5rede mannen.", "Les anmeldelsen av konserten p\u00e5 Sverresborg Arena", "\u2013 Men er det ikke veldig mye trafikkproblemer der?", "Bak en anonym ringeklokke, i en London-gate s\u00e5 trang og livl\u00f8s at du er helt sikker p\u00e5 at du har g\u00e5tt deg vill, ligger British Grove Studios. I et gammelt bussverksted, bare noen kilometer fra hjemmet sitt, har Mark Knopfler bygget sitt eget storsl\u00e5tte studio, med det beste av dagens teknologi og lydutstyr, som The Beatles ville nikket gjenkjennende til.", "LES P\u00c5 PLUSS: MS ingen hindring for rockeboss Stein Vanebo", "65-\u00e5ringen, som akkurat har glidd ned i en sikkert steindyr designerstol, er musikkbransjens kanskje mest anonyme stjerne. Han kunne v\u00e6rt r\u00f8rleggeren din, tannlegen din, faren til bestekompisen din \u2013 eller den perfekte agent i en John le Carr\u00e9-roman. Mark Knopfler er en mann som ikke stikker seg ut.", "Ikke f\u00f8r han plukker opp en gitar.", "N\u00e5r briten kommer til Trondheim og konserten p\u00e5 Sverresborg i kveld fredag, er det med nytt soloalbum i bagasjen \u2013 og en kostbar lidelse han ikke blir kvitt. Mer om denne senere.", "\u2013 \u00abTracker\u00bb er ditt \u00e5ttende soloalbum, er det fremdeles like sitrende kjekt \u00e5 gi ut plate?", "\u2013 Ja! Det er vidunderlig. \u00c5 f\u00e5 sangene ut er nesten som n\u00e5r ungene dine begynner p\u00e5 college. Du h\u00e5per de f\u00e5r gode liv \u2013 og s\u00e5 trenger du ikke h\u00f8re p\u00e5 dem lenger, sier han med et ansikt som er helt p\u00e5 randen av et smil.", "\u2013 Man kan aldri helt forutse hva som kommer til \u00e5 skje med sangene. Etter at jeg har gitt dem ut, slutter jeg \u00e5 h\u00f8re p\u00e5 dem. I stedet blir de en del av andre folks liv. Folk forbinder ofte musikk med egne opplevelser, steder og tidspunkter, og noen sanger blir som p\u00e5ler i folks liv.", "LES OGS\u00c5: Hvem er egentlig st\u00f8rst av Sting, Plant og Knopfler?", "\u2013 Er skapertrangen fremdeles like sterk etter alle disse \u00e5rene?", "\u2013 Kanskje sterkere enn noensinne, sier Knopfler.", "\u2013 P\u00e5 turneer legger jeg inn ekstra fridager for \u00e5 kunne skrive mer. N\u00e5r jeg drar hjem i kveld, kommer jeg til \u00e5 kikke p\u00e5 de nye sangene jeg har liggende. Kanskje forandrer jeg litt p\u00e5 dem, pr\u00f8ver \u00e5 lokke sangene ut i verden. Det er en veldig mystisk greie. Hvorfor kommer noen av l\u00e5tene inn i verden? Hvorfor eksisterer de?", "\u2013 Du bruker mye tid p\u00e5 \u00e5 lage l\u00e5tene?", "\u2013 Jeg bruker mye tid uansett hva jeg gj\u00f8r! Studioet vi sitter i n\u00e5 burde jeg ha bygget ti \u00e5r f\u00f8r jeg faktisk gjorde det. Jeg er treig.", "N\u00e5 ja. Ikke alt g\u00e5r like sakte i Mark Knopflers verden. \u00abSultans Of Swing\u00bb, Dire Straits' aller f\u00f8rste singel, skulle bli en av bandets massive b\u00e6rebjelker. Ikke minst takket v\u00e6re Knopflers sagnomsust raske gitarsolo mot slutten av l\u00e5ten, noen sekunder som har forbl\u00f8ffet, inspirert og frustrert gitarister verden over.", "\u2013 Hvor mye har \u00abSultans\u00bb-soloen betydd?", "\u2013 Den bare dukket opp en dag jeg satt og improviserte i studio, og s\u00e5 ble den en del av Dire Straits-arkitekturen. \u00c5 spille den uten de raske tonene mot slutten, det g\u00e5r ikke. Det ville ikke v\u00e6rt \u00abSultans\u00bb.", "P\u00e5 \u00abTracker\u00bb handler mye om Beryl og Basil. Sangene handler om forfatteren Beryl Bainbridge, som ikke fikk s\u00e6rlig oppmerksomhet mens hun levde, og poeten Basil Bunting, som jobbet i samme avis som unge Mark Knopfler.", "\u2013 Jeg var 15 \u00e5r og l\u00f8pegutt i en l\u00f8rdagsavis. For en p\u00e5 min alder var Basil en gretten, gammel gubbe som ikke ville jobbe der, han ville ha tid til \u00e5 tenke. Den gang visste jeg ikke hvem han var, jeg visste knapt at han var poet.", "LES P\u00c5 PLUSS: - Det kiler i magen hver gang", "\u2013 Ble du kjent med ham? Ble dere venner?", "\u2013 Nei, nei! Vi snakket aldri sammen. Men han fascinerte meg, og jeg var nok litt redd ham. Basil var veldig forskjellig fra de andre i avisen. Han satt der i den bl\u00e5 genseren sin og r\u00f8ykte sigaretter uten filter, han m\u00e5tte ha denne jobben for \u00e5 overleve. Jeg skj\u00f8nte at han ikke var s\u00e6rlig forn\u00f8yd med livet. Verken jeg eller de andre visste at han skrev om ung, forlatt kj\u00e6rlighet, sier Mark Knopfler.", "\u2013Ikke at jeg hadde brydd meg heller. Det eneste jeg tenkte p\u00e5 var \u00e5 skaffe meg en gitar.", "\u2013Hvorfor har du brakt Beryl og Basil frem igjen i lyset?", "\u2013Jeg vet ikke. Med Beryl var det kanskje fordi hun var s\u00e5 utrolig. For \u00e5 v\u00e6re inne i den litter\u00e6re varmen den gang m\u00e5tte du v\u00e6re utdannet ved Oxford-universitetet og mann. Beryl var kvinne og fra arbeiderklasse. Hadde hun v\u00e6rt i live i dag, ville det v\u00e6rt en selvf\u00f8lge at hun fikk Booker-prisen. Men hun var et barn av sin tid, og det var derfor jeg ville gj\u00f8re dette i en tidlig Dire Straits-aktig \u00e5nd, med fire mann og veldig nedstrippet, omtrent som vi gjorde \u00abSultans Of Swing\u00bb.", "\u2013 Det er en nostalgisk feeling p\u00e5 \u00abTracker\u00bb. Savner du gamle dager?", "\u2013 Ikke i det hele tatt. Det handler ikke s\u00e5 mye om nostalgi. Men n\u00e5r man blir s\u00e5 antikvarisk som meg, s\u00e5 blir fortiden stadig mer interessant.", "P\u00e5 slutten av 1980-tallet var Dire Straits blant verdens st\u00f8rste band. Med \u00abBrothers In Arms\u00bb-albumet fra 1985 tok det av, for \u00e5 si det mildt. Godt hjulpet av landeplager som \u00abMoney For Nothing\u00bb, \u00abWalk Of Life\u00bb og tittell\u00e5ten har bandet solgt 30 millioner eksemplarer av bare dette albumet. Turneen som fulgte, varte i over ett \u00e5r, og bandet gjorde 248 utsolgte konserter for til sammen 2,5 millioner mennesker.", "Det skulle bli enda villere.", "Da \u00abOn Every Street\u00bb kom ut seks \u00e5r senere, varte turneen n\u00e6r halvannet \u00e5r. Over syv millioner mennesker s\u00e5 bandet. Knopfler fikk nok av superstjernelivet og gigantomanien. Han la ned Dire Straits og la ut p\u00e5 en solokarriere som snart har vart i 20 \u00e5r.", "\u2013 Mot slutten av Dire Straits gikk det opp for meg at jeg skrev l\u00e5ter som trengte en helt annen fargepalett, andre instrumenter. Jeg hadde pushet tingene s\u00e5 langt som det gikk, med saksofon og keyboards og alt mulig. De nye l\u00e5tene mine trengte trekkspill, klokkespill og fele, slike ting. Noen ting vil jeg gj\u00f8re helt alene. Jeg trenger fleksibilitet, vil ikke bli bundet fast til noe.", "Du drar fremdeles \u00abSultans Of Swing\u00bb p\u00e5 konsertene?", "\u2013 Absolutt. N\u00e5r jeg ikke glemmer det.", "En annen Dire Straits-l\u00e5t som har t\u00e5lt tidens tann er \u00abBrothers In Arms\u00bb.", "\u2013 Den har en spesiell kraft i seg og betyr ulike ting for s\u00e5 mange. En britisk soldat fortalte at de brukte \u00abBrothers In Arms\u00bb som et slags seiersrop for \u00e5 bekrefte kameratskapet. Jeg liker \u00e5 spille den, men det er utrolig viktig \u00e5 spille den godt, sier Knopfler.", "\u2013 Hvordan ble l\u00e5ten skapt?", "\u2013 Som l\u00e5tskriver plukker man opp litt her og litt der. Jeg h\u00f8rte om en cubansk gutt som kjempet og ble drept under borgerkrigen i Angola. Hvorfor i all verden skal en cubansk guttunge risikere livet sitt i Angola? Hvorfor skal du ende livet ditt i Afghanistan? Under Falklandskrigen husker jeg at min far sa: \u00abEr det ikke ironisk at russerne er \u00abbrothers in arms\u00bb med juntaen i Argentina?\u00bb, sier Knopfler.", "Og legger til at Charles Wolfes dikt \u00abThe Burial of Sir John Moore after Corunna\u00bb ogs\u00e5 var en viktig inspirasjonskilde for \u00abBrothers In Arms\u00bb.", "\u2013 Da Dire Straits startet, var punk og glam i vinden, betyr det at dere var skikkelig ukule?", "\u2013 Det h\u00e5per jeg virkelig! Jeg var ikke ute etter et sv\u00e6rt, oppbl\u00e5st rockeband, jeg ville ha en liten kvartett. Ting skulle v\u00e6re s\u00e5 enkelt som mulig. Det var litt av sjarmen.", "\u2013 Mange av gitarene dine har v\u00e6rt med deg i flere ti\u00e5r. Hva betyr disse instrumentene for deg?", "\u2013 Den r\u00f8de Stratocasteren er kanskje mulig \u00e5 erstatte, sier Knopfler.", "\u2013 Men National Steel-dobroen eller Les Paul-gitaren ... Det ville virkelig v\u00e6re vondt \u00e5 miste dem.", "Knopfler har v\u00e6rt i rampelyset i snart 40 \u00e5r. Likevel lever han ikke et spesielt beskyttet liv.", "\u2013 Privatlivet er en fantastisk skatt. Jeg setter stor pris p\u00e5 \u00e5 kunne g\u00e5 p\u00e5 puben her nede med gutta. Har aldri blitt brydd av folk.", "\u2013 Tuller du? Vil ikke folk bli fotografert med deg eller noe s\u00e5nt?", "\u2013 Det har ikke skjedd en eneste gang. Jeg lar v\u00e6re \u00e5 delta p\u00e5 tv-show og s\u00e5nt her i England, men gj\u00f8r det gjerne i for eksempel Norge eller Italia, sier Knopfler.", "\u2013 Jeg har gjort alt jeg kan for \u00e5 unng\u00e5 \u00e5 bli sirkusartist.", "Intervjuet har g\u00e5tt fint. Men det er f\u00f8rst n\u00e5r vi svinger samtalen inn p\u00e5 s\u00f8kkrike rockestjerners syndrom at Knopfler blir varm i r\u00f8sten og f\u00e5r gl\u00f8d i \u00f8ynene.", "Lidelsen er sv\u00e6rt smittsom blant eldre menn i bransjen, s\u00e5 Knopfler er langt fra alene. Eric Clapton har samme diagnose, AC/DC-vokalist Brian Johnson likes\u00e5. Jay Kay fra Jamiroquai er tungt smittet, Bruce Springsteen har en mildere variant, mens Pink Floyd-trommis Nick Mason og Chris Rea er hardt rammet:", "Alle er de sykelig opptatt av klassiske biler, gjerne av eksklusiv art.", "\u2013 Jeg er akkurat som en stor unge, jeg elsker motorsykler og biler. Det er jo veldig barnslig, men menn er barnslige, sier Knopfler.", "Gitaristen eier blant annet en supersjelden 1955 Maserati 300S, som han i \u00e5revis har kj\u00f8rt l\u00f8p med.", "\u2013 For en maskin! Maseratien er helt utrolig vakker, den f\u00e5r Ferrari til \u00e5 virke agrikulturell. Alts\u00e5, jeg pr\u00f8ver \u00e5 bli mindre bilnerd, men det g\u00e5r ikke. Men jeg har i hvert fall sluttet \u00e5 kj\u00f8re l\u00f8p.", "\u2013 Var du noe s\u00e6rlig god?", "\u2013 Elendig! Men jeg har kj\u00f8rt Mille Miglia to ganger, i en 1930-talls Alfa Romeo, sier Knopfler og blir dr\u00f8mmende i blikket.", "\u2013 Hva er det du liker med \u00e5 dundre rundt i hauggamle biler?", "\u2013 Kanskje f\u00f8lelsen av fare, sier Knopfler.", "Intervjuet er p\u00e5 overtid, manageren har v\u00e6rt innom for tredje gang og begynner \u00e5 bli amper, s\u00e5 journalisten reiser seg og takket for praten. Men Knopfler er ikke ferdig. Han begynner \u00e5 f\u00f8lge etter journalisten ut av studioet mens han begeistret legger ut om de nye sylindrene p\u00e5 sin gamle Porsche 356 kabriolet.", "Hva som er det daglige fremkomstmiddelet til et motorhue som, if\u00f8lge The Guardian, har en formue p\u00e5 over 800 millioner kroner? Aston Martin? Ferrari? Kanskje Rolls-Royce?", "Ikke helt. Til vanlig kj\u00f8rer Mark Knopfler scooter."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8225a2b3ba485768c0e7771c9ef7619ac7e48adc4fc8a005ec0bb2bb78623936"}, {"field": "createtime", "value": "2015-06-12T13:34:10.000Z"}, {"field": "description", "value": "Mark Knopfler blir aldri kvitt s\u00f8kkrike rockestjerners syndrom."}, {"field": "dominantimage", "value": "http://www.adressa.no/pluss/magasin/article11192097.ece/sk9g7y/ALTERNATES/w980-default/Uke23_Knopfler_sy14ed41d.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dfa4db0afe38b27d1457db4369b12fed13280864.jpg?592303b0"}, {"field": "dominantthumbnaildimensions", "value": "300x169"}, {"field": "heading", "value": ["Mannen med gullfingrene -adressa.no", "Sangenes eget liv", "\u00abSultans\u00bb-soloens egenart", "Ville tilstander", "Seiersropet", "Vil v\u00e6re som gutta", "S\u00f8kkrike rockestjerners syndrom"]}, {"field": "id", "value": "dfa4db0afe38b27d1457db4369b12fed13280864"}, {"field": "keyword", "value": ["Trondheim", "Sverresborg Arena"]}, {"field": "keywords", "value": "Trondheim,Sverresborg Arena"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["ferrari", "national steel"]}, {"field": "kw-concept", "value": ["brothers in", "bandet", "brothers in arms", "sanger", "in arms", "mann", "liv", "verden", "arms", "dag", "l\u00e5ten"]}, {"field": "kw-entity", "value": ["walk of life", "maserati 300s", "les paul", "on every street", "the burial of sir john moore", "pink floyd", "the beatles", "the burial", "tracker", "sverresborg arena", "the guardian", "brothers in arms", "jamiroquai", "beryl og basil", "nick mason og chris rea", "money for nothing", "carr\u00e9", "sting", "dire straits", "porsche 356", "british grove studios", "stratocasteren", "falklandskrigen", "rolls-royce", "sultans of swing", "plant og knopfler"]}, {"field": "kw-location", "value": ["oxford", "england", "corunna", "london", "italia", "argentina", "afghanistan", "trondheim", "norge", "booker", "angola"]}, {"field": "kw-pageclass", "value": "article"}, {"field": "kw-person", "value": ["beryl bainbridge", "basil bunting", "mark knopfler", "eric clapton", "chris rea", "charles wolfes", "aston martin", "stein vanebo", "mille miglia", "sir john moore", "brian johnson", "jay kay", "nick mason", "bruce springsteen", "alfa romeo"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11192097.ece/sk9g7y/ALTERNATES/w980-default/Uke23_Knopfler_sy14ed41d.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mannen med gullfingrene"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11192099.ece"}, {"field": "pageclass", "value": ["article"]}, {"field": "publishtime", "value": "2015-06-12T14:24:05.000Z"}, {"field": "recs-articleid", "value": "11192099"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-06-12T14:24:05.000Z"}, {"field": "recs-rawtitle", "value": "Mannen med gullfingrene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Mark Knopfler blir aldri kvitt s\u00f8kkrike rockestjerners syndrom."}, {"field": "thumbnail", "value": "http://content-thumbnail.cxpublic.com/content/thumbnail200x150/dfa4db0afe38b27d1457db4369b12fed13280864.jpg?592303b0"}, {"field": "thumbnailfullheightdimensions", "value": "200x2404"}, {"field": "timestamp", "value": "2017-05-22T15:28:48.000Z"}, {"field": "title", "value": "Mannen med gullfingrene"}, {"field": "url", "value": "http://www.adressa.no/pluss/magasin/article11192099.ece"}, {"field": "urlhash", "value": "dfa4db0afe38b27d1457db4369b12fed13280864"}], "score": 0.4889989, "siteId": "9222270286501375973", "id": "dfa4db0afe38b27d1457db4369b12fed13280864"}

