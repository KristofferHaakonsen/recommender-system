{"fields": [{"field": "modifiedtime", "type": "time", "value": "2016-06-29T23:02:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anmeldt av trygve lundemo"}, {"field": "body", "value": ["Saken oppdateres.", "Springsteen har knapt nok hatt en d\u00e5rlig konsert i hele sin karriere, og han lyktes ogs\u00e5 p\u00e5 Ullevaal. Men da han \u00e5pnet med \u00abProve It All Night\u00bb, var lyden ullen og sjefen selv virket ikke helt varm i tr\u00f8ya.", "The E Street Band gjorde jobben sin up\u00e5klagelig, men jeg satt lenge og tenkte at dette er da ikke mer enn en grei dag p\u00e5 jobben for denne gjengen og knapt nok det? Heldigvis fikk jeg god grunn til \u00e5 endre oppfatning \u2013 men det tok sin tid.", "30 000 publikummere stilte p\u00e5 Ullevaal med skyh\u00f8ye forventninger, slik det pleier \u00e5 v\u00e6re n\u00e5r sjefen sj\u00f8l st\u00e5r p\u00e5 scenen. Logistikken fungerte utmerket, publikum ruslet inn p\u00e5 stadion og gledet seg til \u00abHungry Heart\u00bb og alle de andre.", "De fikk etter hvert alt de hadde h\u00e5pet p\u00e5, men det tok ikke av for alvor f\u00f8r etter nesten to og en halv time. Da fant Springsteen ei lita jente i publikumshavet foran scenen. Han tok henne med opp og lot henne synge flere strofer av \u00abWaiting On A Sunny Day\u00bb. Bruce og 30 000 andre ble sjarmert i senk, og dermed l\u00f8snet alt. VG fant i l\u00f8pet av kvelden ut at hun heter Hope, er fire \u00e5r gammel og britisk.", "F\u00f8r den tid var det mye opp og ned. \u00abDarkness On The Edge Of Town\u00bb var et tidlig h\u00f8ydepunkt som fjerde l\u00e5t, men Springsteen fylte p\u00e5 med mer likegyldige festl\u00e5ter som verken han, bandet eller publikum tok s\u00e6rlig h\u00f8ytidelig. \u00abSherry Darling\u00bb, \u00abTwo Hearts Are Better Than One\u00bb og \u00abJackson Cage\u00bb ble rutinemessig og uinspirert framf\u00f8rt.", "Men s\u00e5 kom \u00abIndependence Day\u00bb. Springsteen introduserte sangen med en lang fortelling om sangens tilblivelse. Han satt sammen med faren sin en gang i sine unge \u00e5r, og det oppsto et \u00f8yeblikk der han forsto at ikke bare han selv, men ogs\u00e5 hans egne foreldre hadde hatt h\u00e5p og dr\u00f8mmer som kanskje bare delvis gikk i oppfyllelse. Budskapet hans var at det tar tid f\u00f8r de unge etter hvert forst\u00e5r at voksenlivets kompromisser er n\u00f8dvendige for at livet skal fungere, at de er en velsignelse.", "De fleste Springsteen-konserter er en blanding av dypt alvor, humor og l\u00f8ssluppen fest. Han bedriver en vanskelig balansegang, og i mine \u00f8rer er det alltid sangene med substans som fungerer best.", "\u00abHungry Heart\u00bb ble for eksempel noe i n\u00e6rheten av en parentes p\u00e5 Ullevaal. Publikum sang nesten hele sangen, nesten uten at han selv trengte \u00e5 anstrenge seg.", "I den andre enden av skalaen fikk vi \u00abThe River\u00bb som l\u00e5t nummer 17. Da var det h\u00f8ytid p\u00e5 Ullevaal. Springsteen framf\u00f8rte den lavm\u00e6lt og intenst. Han sang med lukkede \u00f8yne og fikk fram alle de tekstlige nyansene: \u00abIs a dream a lie if it don\u2019t come through, or is it something worse?\u00bb", "\u00abPromised Land\u00bb var en annen av de mer intense sangene som fungerte str\u00e5lende, f\u00f8r han spilte \u00abBadlands\u00bb, en sang som uttrykker essensen av det han st\u00e5r for: \u00abIt ain't no sin to be glad you're alive (...) I want to spit in the face of these badlands.\u00bb", "Mot slutten av konserten var det tid for \u00e5 sl\u00e5 seg l\u00f8s, og stemningen steg og steg. \u00abBecause The Night\u00bb var et sikkerstikk, \u00abBackstreets\u00bb ogs\u00e5, og \u00abBorn In The USA\u00bb og Born To Run\u00bb, to l\u00e5ter som hver p\u00e5 sin m\u00e5te er rockeklassikere for evigheten, skapte bortimot ekstase p\u00e5 stadion.", "N\u00e5r Springsteen og E Street-gutta er inne i sin lange avdeling med ekstranumre, kan de tillate seg omtrent hva som helst, og publikum gir seg ende over. \u00abRamrod\u00bb fungerte p\u00e5 grunn av kombinasjonen av energi og selvironi, og til og med \u00abDancing In The Dark\u00bb, som seri\u00f8se entusiaster ofte rynker p\u00e5 nesen av, var til \u00e5 t\u00e5le p\u00e5 grunn av entusiasmen p\u00e5 arenaen. Som vanlig p\u00e5 denne l\u00e5ten fikk han kvinner opp p\u00e5 scenen som han danset med. Denne sekvensen begynner \u00e5 bli forutsigelig, men ingen kan v\u00e6re sur n\u00e5r Springsteen spiller ekstranumre.", "Etter gnistrende \u00abTenth Avenue Freeze-Out\u00bb og \u00abShout\u00bb er det slutt. Men publikum gir seg ikke, og Springsteen kommer inn igjen, denne gangen helt alene, bare med en gitar. Han synger \u00abFor You\u00bb, og kveldens mest interessante \u00f8yeblikk oppst\u00e5r. Kontrasten til festen under ekstranumrene er voldsom.", "30 000 publikummere lytter andektig til stille visesang. Sangen kommer fra Springsteens debutalbum. Den er 43 \u00e5r gammel, den blir framf\u00f8rt i en helt annen versjon enn f\u00f8r, men er fortsatt romantisk og desperat.", "Kombinasjonen av tull og t\u00f8ys og l\u00f8sluppenhet og en intensitet som g\u00e5r p\u00e5 livet l\u00f8s, er noe av \u00e5rsaken til Springsteens storhet som sceneartist.", "Jo, alle som skal til Gran\u00e5sen kan glede seg \u2013 selv om de kanskje m\u00e5 v\u00e6re litt t\u00e5lmodige."]}, {"field": "category0", "value": "kultur"}, {"field": "contenthash", "value": "d11973a38945731f12096a56c789c67cdf80067c2da5961769f788cb89dc414b"}, {"field": "createtime", "value": "2016-06-29T20:46:48.000Z"}, {"field": "description", "value": "Bruce Springsteen er i form og beseiret Ullevaal med suverene framf\u00f8ringer av en serie av sine beste l\u00e5ter."}, {"field": "dominantimage", "value": "http://www.adressa.no/incoming/article12970375.ece/9hnja6/ALTERNATES/w980-default/tb37eb56.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f6575941690c81e4a99fd36875db14631b4015f8.jpg?59761575"}, {"field": "dominantthumbnaildimensions", "value": "300x169"}, {"field": "heading", "value": "Bruce beseiret Ullevaal til slutt -adressa.no"}, {"field": "id", "value": "f6575941690c81e4a99fd36875db14631b4015f8"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "for you"}, {"field": "kw-concept", "value": ["the", "sang", "publikum", "in the"]}, {"field": "kw-entity", "value": ["backstreets", "the night", "two hearts are better than one", "prove it all night", "dancing in the dark", "on the edge of town", "badlands", "gran\u00e5sen", "waiting on a", "born in the usa", "hungry heart", "independence day", "born to run", "land", "tenth avenue freeze-out", "ullevaal", "shout", "street band"]}, {"field": "kw-location", "value": ["hope", "the river"]}, {"field": "kw-pageclass", "value": "article"}, {"field": "kw-person", "value": ["sunny day", "jackson cage", "bruce springsteen", "sherry darling"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article12970375.ece/9hnja6/ALTERNATES/w980-default/tb37eb56.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruce beseiret Ullevaal til slutt"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/06/29/Bruce-beseiret-Ullevaal-til-slutt-12970363.ece"}, {"field": "pageclass", "value": ["article"]}, {"field": "publishtime", "value": "2016-06-29T21:44:11.000Z"}, {"field": "recs-articleid", "value": "12970363"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-06-29T21:44:11.000Z"}, {"field": "recs-rawtitle", "value": "Bruce beseiret Ullevaal til slutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Bruce Springsteen er i form og beseiret Ullevaal med suverene framf\u00f8ringer av en serie av sine beste l\u00e5ter."}, {"field": "thumbnail", "value": "http://content-thumbnail.cxpublic.com/content/thumbnail200x150/f6575941690c81e4a99fd36875db14631b4015f8.jpg?59761575"}, {"field": "thumbnailfullheightdimensions", "value": "200x1782"}, {"field": "timestamp", "value": "2017-07-24T15:42:45.000Z"}, {"field": "title", "value": "Bruce beseiret Ullevaal til slutt"}, {"field": "url", "value": "http://www.adressa.no/kultur/2016/06/29/Bruce-beseiret-Ullevaal-til-slutt-12970363.ece"}, {"field": "urlhash", "value": "f6575941690c81e4a99fd36875db14631b4015f8"}], "score": 0.9000139, "siteId": "9222270286501375973", "id": "f6575941690c81e4a99fd36875db14631b4015f8"}

