{"fields": [{"field": "modifiedtime", "type": "time", "value": "2017-01-20T08:13:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Kultur", "Bistand", "Afrika", "Malawi", "Milj\u00f8", "Dr\u00f8mmereise", "Turisme", "Fiskeri"]}, {"field": "author", "value": "agnar kaarb\u00f8"}, {"field": "body", "value": ["Saken oppdateres.", "Det er solnedgang ved Senga Bay. Skyformasjoner jager hverandre p\u00e5 den andre siden av Malawisj\u00f8en. Sola synker raskt her s\u00f8r, og minuttene f\u00f8r den afrikanske natten fester grepet er som i brosjyrene; magisk.", "Sj\u00f8en ligger blank mens skyene veksler mellom oransje, r\u00f8de, rosa. Den afrikanske kvelden kan komme.", "Malawi kaller Afrikas varme hjerte, eller ogs\u00e5 Afrika for nybegynnere. Klisjeer, men b\u00e5de land og mennesker tar imot slik at det varmer kropp og sjel.", "Du kan nyte strandlivet, vandre i regnskog eller p\u00e5 fjellturer. Du kan kj\u00f8re gjennom gr\u00f8nne landskap, stanse i sm\u00e5 landsbyer og handle langs veien.", "Og du kan gj\u00f8re det samtidig som du st\u00f8tter lokale prosjekter i et land som sliter med fattigdom, sult og korrupsjon.", "Norge satser mye p\u00e5 hjelp og bistand til Malawi, og har en stor ambassade i landet som er involvert i ulike prosjekter.", "Malawi er omringet av Mosambik i s\u00f8r og \u00f8st, Zambia i vest og Tanzania i nord. Det er langt til havet, men det gj\u00f8r ingenting n\u00e5r du kan v\u00e5kne ved Malawisj\u00f8en, Afrikas tredje st\u00f8rste innsj\u00f8.", "Den er like mektige og imponerende som da skotske David Livingstone n\u00e5dde bredden i 1859.", "Livingstone lurte p\u00e5 hva sj\u00f8en het og de innf\u00f8dte svarte Nyasa. Det betyr egentlig sj\u00f8, men forhindret ikke at oppdageren kalte den for Lake Nyasa.", "Han omtalte den ogs\u00e5 som Lake of Stars fordi de sm\u00e5 lyktene fra fiskeb\u00e5tene om natten minnet han om stjernehimmelen.", "Se de utrolig morsomme slagordene:", "Fiskeb\u00e5tene er like enkle, stjernelyktene ser du fortsatt. Hvert \u00e5r er det ogs\u00e5 en internasjonal musikkfestival med samme navn. Landet har en rekke dyktige musikere, som blant annet samarbeider med norske milj\u00f8er.", "Ved soloppgang kan du biv\u00e5ne h\u00e5ndteringen av den ferske fangst p\u00e5 fiskemarkedet, for eksempel i Senga Bay. Noe av fisken havner hos kokken p\u00e5 det lille overnattingsstedet Cool Runnings like ved.", "Nydelig stekt og tilberedt, mens innehaveren, Samantha Ludick, Sam som alle kaller henne, kommer bort for \u00e5 sp\u00f8rre om middagen smaker. Det gj\u00f8r det.", "Stedet er enkelt, men ligger vakkert til. Her er det lett \u00e5 finne ro og fred.", "Det er ogs\u00e5 et sted \u00e5 l\u00e6re hva en liten turistvirksomhet kan bety for lokalsamfunnet.", "Har du sjekket passet ditt i det siste?", "Flere ganger i uken gir sykepleierutdannede Sam lokale innbyggere gratis helsehjelp utenfor resepsjonsbygningen. Hun har satt opp et bygg for lokale kunsth\u00e5ndverkere, hun sponser fotballklubben, st\u00f8tter n\u00e6ringsutvikling for fiskere og flere utdanningsprosjekter.", "Da gir det mening \u00e5 legge igjen noen kroner p\u00e5 et slikt sted.", "Hvor vil verdens st\u00f8rste reiseguide sende deg i \u00e5r?", "Det jordbruksdominerte landet sliter fordi regnsesongen er blitt mer lunefull. Regnskyll lurer b\u00f8ndene til \u00e5 plante mais for tidlig. N\u00e5r regnet forsvinner, avlingen t\u00f8rker er innsatsen forgjeves. Klimaendringer er ingen teoretisk diskusjon her. De rammer befolkningen brutalt og sl\u00e5r inn i samfunnslivet.", "Malawis utfordringer er \u00e5penbare n\u00e5r vi kj\u00f8rer p\u00e5 kryss og tvers. Mange mennesker g\u00e5r langs veien, p\u00e5 vei til eller fra skole, hjem, marked.", "Noen av dem har selger gr\u00f8nnsaker eller souvenirer fra en enkel bod eller direkte. Andre livn\u00e6rer seg med en sykkeldrosje. Tungt lastet med ved, trekull, varer og levende geiter, sliter syklene seg av g\u00e5rde. Det er mange barn \u00e5 se, nesten halvparten av befolkningen er under 15 \u00e5r.", "Biltrafikken er liten, men det kj\u00f8res fort p\u00e5 ikke altfor brede veier.", "Dessuten er det venstrekj\u00f8ring. Det hjelper heller ikke at asfaltdekket er smalt og veikanten rufsete.", "Her er det s\u00e5 godt! Og ikke er det langt heller:", "Hvis livet ved sj\u00f8en blir for kjedelig og varmt, kan du ta p\u00e5 deg fjellsko og s\u00f8ke til h\u00f8yden. Nord for hovedstaden Lilongwe ligger regnskogomr\u00e5det Ntchisi Forest Reserve.", "Hvis det ikke har regnet for mye, du har god tid og h\u00f8y bil, er det mulighet \u00e5 kj\u00f8re til et st\u00f8rre villmarksomr\u00e5de ved Nkhotakota, drevet av African Parks. Der har det f\u00f8rst og fremst v\u00e6rt fugler \u00e5 se, men n\u00e5 gjeninnf\u00f8res 500 elefanter.", "Enda lenger nord i, Nkhata Bay, ligger flere overnattingssteder, popul\u00e6rt blant unge reisende for sin backpack-atmosf\u00e6re.", "I s\u00f8r venter det vakre fjellet Mulanje, 2500 meter over havet p\u00e5 det meste, p\u00e5 de mest turglade. Og hvis du f\u00f8rst er p\u00e5 disse kantene, anbefales en tur til teplantasjer s\u00f8r og \u00f8st for Blantyre, den \u00f8konomiske hovedstaden i landet. For \u00f8vrig oppkalt etter Livingstones f\u00f8dested.", "Den som \u00f8nsker \u00e5 se flere av de ber\u00f8mte afrikanske villdyrene, m\u00e5 opps\u00f8ke egne safariomr\u00e5der. Mange reiser til Zambia, men det er ogs\u00e5 muligheter flere steder i Malawi. For eksempel i Liwonde National Park i s\u00f8r, et verdensarvsted.", "P\u00e5 vei dit fra den ikke altfor spennende hovedstaden Lilongwe, kan du svinge innom Mua Mission, en gammel misjon\u00e6rstasjon, men ogs\u00e5 et senter for Chewa-stammen og med et museum om malawisk kultur og historie. Vi fikk en entusiastisk omvisning.", "Stemningen steg ytterligere da guiden oppdaget at vi var landsmenn av kronprinsesse Mette-Marit som bes\u00f8kte stedet i 2005.", "Selv for en bereist kronprinsesse m\u00e5 det ha v\u00e6rt vanskelig ikke \u00e5 tape sitt hjerte til et vakkert land og et vennlig folk.", "Malawi er ikke spesielt stort, men n\u00e5r du reiser fra Norge, er minst ti dager i landet \u00e5 anbefale. Da blir det tid til b\u00e5de rolig bilkj\u00f8ring, som b\u00f8r foreg\u00e5 f\u00f8r m\u00f8rkets frembrudd, noen dager i ro p\u00e5 de triveligste stedene og avstikkere til ulike severdigheter.", "En rekke flyselskaper tilbyr reise, men du m\u00e5 regne med to flybytter.", "Malawi er malariaomr\u00e5de.", "Du m\u00e5 ogs\u00e5 ta forholdsregler mot parasittsykdommen bilharzia. Den gj\u00f8r at bading i elver og ferskvann frar\u00e5des. Det gjelder spesielt der vannet er stillest\u00e5ende.", "Det er forholdsvis lett \u00e5 finne steder \u00e5 bo, ogs\u00e5 underveis.", "Visum kj\u00f8pes p\u00e5 flyplassen. Det tar litt tid fordi det meste av arbeidet skjer manuelt, men du kan betale med kort.", "Bestill leiebil p\u00e5 forh\u00e5nd. Firehjulstrekk med god klaring anbefales.", "Mange steder tar ikke betalingskort. S\u00f8rg derfor for \u00e5 ha nok kontanter.", "God mobildekning. Du kan sette inn lokalt SIM-kort i telefonen."]}, {"field": "category0", "value": "reise"}, {"field": "contenthash", "value": "2e6187a7ae1b171837b9358ef9c20c8d730ce9ea9f9dc7bb2a1b0f320af26ece"}, {"field": "createtime", "value": "2017-01-20T08:48:37.000Z"}, {"field": "description", "value": "Malawi er ikke ditt n\u00e6rmeste ferieland, men en reise verdt for dem som \u00f8nsker \u00e5 oppleve et gr\u00f8nt, vennlig og lite masete Afrika og samtidig bidra \u00f8rlite til lokal utvikling."}, {"field": "heading", "value": ["Dette er Afrika for nybegynnere -adressa.no", "Mangfoldig land", "\u00abSj\u00f8 sj\u00f8en\u00bb", "Fascinerende fiskemarked", "Bilkj\u00f8ring \u2013 en utfordring", "Turmuligheter", "Norsk st\u00f8tte", "Reisefakta om Malawi"]}, {"field": "id", "value": "33111c6a8696c0a1e3bba179fdb7fb6f25316226"}, {"field": "keyword", "value": ["Kultur", "Bistand", "Afrika", "Malawi", "Milj\u00f8", "Dr\u00f8mmereise", "Turisme", "Fiskeri"]}, {"field": "keywords", "value": "Kultur,Bistand,Afrika,Malawi,Milj\u00f8,Dr\u00f8mmereise,Turisme,Fiskeri"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-concept", "value": ["sj\u00f8", "lokal", "sted", "land", "vei", "reise", "langs veien"]}, {"field": "kw-entity", "value": ["malawisj\u00f8en", "lake of stars", "cool runnings", "ntchisi forest reserve", "livingstones", "mua mission", "mette-marit", "chewa", "liwonde national park", "lake nyasa"]}, {"field": "kw-location", "value": ["tanzania", "nkhotakota", "mulanje", "blantyre", "malawi", "nkhata bay", "afrika", "senga bay", "mosambik", "zambia", "norge", "lilongwe"]}, {"field": "kw-pageclass", "value": "article"}, {"field": "kw-person", "value": ["samantha ludick", "african parks", "david livingstone"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/2cb6582d-98d3-433e-9d71-20c8ab5bdccf?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er Afrika for nybegynnere"}, {"field": "og-type", "value": "article"}, {"field": "og-url", "value": "http://www.adressa.no/reise/Dette-er-Afrika-for-nybegynnere-9511b.html"}, {"field": "pageclass", "value": ["article"]}, {"field": "publishtime", "value": "2017-01-20T08:13:40.000Z"}, {"field": "recs-articleid", "value": "9511"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-01-20T08:13:40.000Z"}, {"field": "recs-rawtitle", "value": "Dette er Afrika for nybegynnere -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Malawi er ikke ditt n\u00e6rmeste ferieland, men en reise verdt for dem som \u00f8nsker \u00e5 oppleve et gr\u00f8nt, vennlig og lite masete Afrika og samtidig bidra \u00f8rlite til lokal utvikling."}, {"field": "thumbnail", "value": "http://content-thumbnail.cxpublic.com/content/thumbnail200x150/33111c6a8696c0a1e3bba179fdb7fb6f25316226.jpg?59632c14"}, {"field": "thumbnailfullheightdimensions", "value": "200x2493"}, {"field": "timestamp", "value": "2017-07-10T07:26:12.000Z"}, {"field": "title", "value": "Dette er Afrika for nybegynnere"}, {"field": "url", "value": "http://www.adressa.no/reise/Dette-er-Afrika-for-nybegynnere-9511b.html"}, {"field": "urlhash", "value": "33111c6a8696c0a1e3bba179fdb7fb6f25316226"}], "score": 0.6283776, "siteId": "9222270286501375973", "id": "33111c6a8696c0a1e3bba179fdb7fb6f25316226"}

