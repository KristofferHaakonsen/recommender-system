{"fields": [{"field": "modifiedtime", "type": "time", "value": "2012-06-20T11:37:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Adresseavisen m\u00f8ter Hasle Gjerde i Eiendomsmegler 1 sine lokaler i Trondheim sentrum. Han legger ikke skjul p\u00e5 at han aller helst ville unng\u00e5tt profileringen et avisintervju f\u00f8rer til. Dessuten har trebarnsfaren det travelt - det st\u00e5r b\u00e5de barnebursdag og julebord p\u00e5 planen den samme dagen som han er blitt eier av 500 dekar i Steinkjer sentrum.", "- Jeg som person er ikke viktig. Det viktige er at vi raskt kommer i en dialog med Steinkjer kommune om hva de \u00f8nsker for omr\u00e5det. F\u00f8r det skjer vil jeg ikke ha noen sterke meninger om hva vi skal f\u00e5 til, sier Gjerde. Det er likevel \u00e5penbart at det vil bli en kombinasjon av boliger og n\u00e6ringsbygg. Gjerde - som er byggmester av fag - har til n\u00e5 bare utviklet boligeiendommer.", "Vil ha med flere", "Til tross for at han har drevet i bransjen siden 1987, har Gjerde v\u00e6rt s\u00e6rdeles lite profilert. Unntaket er da Uke Adressa nylig omtalte et boligprosjekt i Klostergata p\u00e5 \u00d8ya med spesiell innredning. Bak prosjektet st\u00e5r nettopp Hasle Gjerde i det nystartede firmaet Looper. Inntil nylig var imidlertid navnet p\u00e5 Gjerdes selskap Pandora.", "Men n\u00e5 beveger alts\u00e5 Gjerde seg fra Trondheim sentrum til Steinkjer sentrum.", "I tillegg til 500 dekar f\u00e5r han en bygningsmasse p\u00e5 nesten 30 000 kvadratmeter med p\u00e5 kj\u00f8pet. Hus byggmesteren vurderer som godt vedlikeholdt.", "- Alle investerer i Trondheim - og man m\u00e5 betale deretter. Tenk - vi har kj\u00f8pt et omr\u00e5de som er like stort som Trondheim sentrum innafor elveslynga, konstaterer Gjerde med et lite smil om munnen.", "- Vi?", "- Jeg. Men jeg er interessert i \u00e5 f\u00e5 med flere interessenter - helst fra Steinkjer. Men dette er ikke klart enn\u00e5, sier Gjerde.", "Det sikre alternativet", "Han framholder at han enn\u00e5 ikke har v\u00e6rt i kontakt med noen lokale interessenter. Men det var to grupperinger fra Steinkjer som denne uka har v\u00e6rt med p\u00e5 budrunden. \u00c9n gruppering la faktisk inn bud p\u00e5 25 millioner kroner - \u00e9n million mer enn Gjerde, men har var det forbehold om finansiering.", "Selger valgte dermed det sikre alternativet. Gjerde har DnB i ryggen.", "- Per dags dato har jeg ingen andre investorer med meg. Men jeg \u00f8nsker \u00e5 f\u00e5 med andre lokale eiere - prim\u00e6rt fra Steinkjer, men eventuelt fra Trondheim.", "Gjerde har allerede v\u00e6rt i kontakt med andre Trondheims-investorer, men vil ikke opplyse hvem. Han avviser blankt at hotellbaron Arthur Buchardt - som har v\u00e6rt p\u00e5 visning p\u00e5 eiendommen - er med p\u00e5 laget.", "- Jeg tror ikke interessen var s\u00e5 stor fra den kanten, sier Gjerde. Gjerde vil maksimalt selge ut 49 prosent av eiendommen - 51 prosent skal han sitte p\u00e5 selv.", "- Noen vil mene at dette er et risikabelt prosjekt?", "- Risiko er det alltid. Men jeg tror ikke Steinkjer vil d\u00f8 ut - det er ikke slik at alle i Tr\u00f8ndelag skal bo i Trondheim. Dette er et kjempespennende prosjekt - og vi er langsiktige, understreker Gjerde som har luktet p\u00e5 Steinkjersannan i 2,5 m\u00e5neder. Gjerde mener det ogs\u00e5 er naturlig \u00e5 ta kontakt med omstillingsleder Marvin Wiseth for \u00e5 diskutere l\u00f8sninger.", "Joar Kjeldseth i Eiendomsmegler 1 er glad salget er i boks, men hadde h\u00e5pet \u00e5 f\u00e5 en enda h\u00f8yere pris. Takst var p\u00e5 32 millioner.", "- Dette er et godt kj\u00f8p, tror Kjeldseth.", "Hasle Gjerde hadde i fjor null i formue og en inntekt p\u00e5 vel 500 000 kroner. Han er involvert i fire eiendomsprosjekter i Trondheim sentrum."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "e888c994e81044a14aea035f31d3622fbe20f1d60ec04456c0d5ddaf4537dd5b"}, {"field": "createtime", "value": "2014-07-27T23:56:24.264Z"}, {"field": "description", "value": "Den ukjente eiendomsutvikleren fra Trondheim, Hasle Gjerde (41), kj\u00f8per Steinkjersannan for 24 millioner kroner. - Jeg gleder meg som en unge til dette, sier Gjerde."}, {"field": "dominantimage", "value": "http://www.adressa.no/incoming/article1080563.ece5/ALTERNATES/w980-default/ver2%20Steinskjersanan12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d59cfabe1e2c2d99b81cba995b29a8eba1ee66cf.jpg?5993e8f1"}, {"field": "dominantthumbnaildimensions", "value": "300x169"}, {"field": "heading", "value": "Gleder seg til \u00e5 utvikle Steinkjersannan -adressa.no"}, {"field": "id", "value": "d59cfabe1e2c2d99b81cba995b29a8eba1ee66cf"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-concept", "value": ["sentrum", "trondheim sentrum", "trondheim"]}, {"field": "kw-entity", "value": ["steinkjersannan", "\u00f8ya", "dnb", "looper", "pandora", "eiendomsmegler 1", "klostergata", "uke adressa"]}, {"field": "kw-location", "value": ["steinkjer", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["hasle gjerde", "marvin wiseth", "joar kjeldseth", "arthur buchardt"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1080563.ece5/ALTERNATES/w980-default/ver2%20Steinskjersanan12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gleder seg til \u00e5 utvikle Steinkjersannan"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article36927.ece"}, {"field": "pageclass", "value": ["article"]}, {"field": "publishtime", "value": "2003-12-12T21:34:20.000Z"}, {"field": "recs-articleid", "value": "899695"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2003-12-12T21:34:20.000Z"}, {"field": "recs-rawtitle", "value": "Gleder seg til \u00e5 utvikle Steinkjersannan -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Den ukjente eiendomsutvikleren fra Trondheim, Hasle Gjerde (41), kj\u00f8per Steinkjersannan for 24 millioner kroner. - Jeg gleder meg som en unge til dette, sier Gjerde."}, {"field": "thumbnail", "value": "http://content-thumbnail.cxpublic.com/content/thumbnail200x150/d59cfabe1e2c2d99b81cba995b29a8eba1ee66cf.jpg?5993e8f1"}, {"field": "thumbnailfullheightdimensions", "value": "200x983"}, {"field": "timestamp", "value": "2017-08-16T06:40:49.000Z"}, {"field": "title", "value": "Gleder seg til \u00e5 utvikle Steinkjersannan"}, {"field": "url", "value": "http://www.adressa.no/nyheter/nordtrondelag/article36927.ece"}, {"field": "urlhash", "value": "d59cfabe1e2c2d99b81cba995b29a8eba1ee66cf"}], "score": 0.8750277, "siteId": "9222270286501375973", "id": "d59cfabe1e2c2d99b81cba995b29a8eba1ee66cf"}

