{"fields": [{"field": "modifiedtime", "type": "time", "value": "2014-06-15T13:46:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Ellen synes vi b\u00f8r v\u00e6re modige n\u00e5r vi innreder. Farger er p\u00e5 vei tilbake i interi\u00f8rbransjen, og det passer henne godt.", "\u2013 Jeg er glad i farger, og synes vi b\u00f8r t\u00f8rre \u00e5 bruke dem, sier hun. Selv har hun en lilla vegg p\u00e5 stua, som m\u00f8ter r\u00f8de og oransje m\u00f8bler med et effektfullt smell. P\u00e5 soverommene g\u00e5r det i turkis og petrol.", "\u2013 Det er ikke noe \u00e5 v\u00e6re redd for. Blir jeg lei av den m\u00f8rkelilla veggen, er det jo bare \u00e5 male den, framholder hun.", "Da Ellen skulle innrede stua i sin nye leilighet, tok hun utgangspunkt i et stort bilde av H\u00e5kon Bleken. Hun forklarer at det er smart \u00e5 ha et blikkfang, og s\u00e5 velge farger til rommet ut fra dette. Over spisebordet foran det nevnte bildet, henger en stor og flott lysekrone.", "\u2013 Denne lampen har jeg faktisk kj\u00f8pt tre ganger! Jeg kj\u00f8pte den til mine to tidligere hus, og hver gang ville de som kj\u00f8pte, overta med lampen p\u00e5 plass. S\u00e5 da jeg flyttet hit, kj\u00f8pte jeg den igjen, for tredje gang.", "N\u00e5r Ellen f\u00f8rst faller for noe, er det p\u00e5 alvor. Slik er det ogs\u00e5 med spisestuestolene.", "\u2013 Av alle stolene jeg eier, er Trinidad mine favoritter. Jeg kj\u00f8pte dem for femten \u2013 tyve \u00e5r siden, men skulle jeg kj\u00f8pt spisestuestoler p\u00e5 nytt i dag, ville jeg valgt akkurat de samme. Jeg liker den tidl\u00f8se formen, og det at de er lette \u00e5 flytte p\u00e5. At de kan stables. Men det viktigste er komforten.", "De er anatomisk utrolig velformet, smiler Ellen.", "Gjennom jobben som interi\u00f8rdesigner, med kunder fra b\u00e5de n\u00e6ringsliv og privathjem, f\u00f8lger Ellen med p\u00e5 trender. Hun leser blader, og vet hva som r\u00f8rer seg. Likevel er det magef\u00f8lelsen som bestemmer n\u00e5r hun handler til sitt eget hjem.", "\u2013 Jeg kjenner det med en gang n\u00e5r det er noe jeg liker. Det trenger ikke v\u00e6re spesielt flott og dyrt, men det m\u00e5 stemme.", "I hjemmet sitt har hun b\u00e5de kjent design og billige l\u00f8sninger. Noe gammelt og noe nytt.", "\u2013 Det er blandingen som gj\u00f8r det spennende. Har du bare designm\u00f8bler eller bare bondem\u00f8bler blir det kjedelig, sier hun.", "Ellen er lykkelig for at den minimalistiske perioden er over. I en lang periode syntes hun at det var bilder av samme stol, samme bord og samme peis i alle interi\u00f8rmagasin. For ikke snakke \u00e5 om samme, hvite farge.", "\u2013 Det var nesten s\u00e5 man gjespet. Jeg har inntrykk av at folk er modigere n\u00e5, og tar sjansen p\u00e5 \u00e5 spille p\u00e5 sin egen stil. Eller ta utgangspunkt i en hobby, et bilde. Interi\u00f8ret b\u00f8r bygges opp rundt det du er glad i, r\u00e5der hun.", "For Ellen er interi\u00f8r b\u00e5de jobb og lidenskap.", "Og hun er gjennomf\u00f8rt ut til ytterste fingerneglfiber. P\u00e5 kj\u00f8kkenet, som har \u00e5pen l\u00f8sning til stua, matcher kopptua den lilla veggen. Oppvaskb\u00f8rsten st\u00e5r til det r\u00f8de teppet og stolene. Kokeboken er sl\u00e5tt opp p\u00e5 en side med lilla og r\u00f8de bilder. Hun ler litt av seg selv. Innr\u00f8mmer \u00e5 v\u00e6re yrkesskadd.", "\u2013 Jeg har jobbet mye med utstillingsvinduer. Da f\u00e5r man et velutviklet blikk for detaljer.", "Ellen lager ogs\u00e5 selv bilder som tar igjen farger fra interi\u00f8ret. Med maling og farget st\u00e5l lager hun dekorasjoner som kan utfylle fargevalgene i et rom. H\u00e5pet er \u00e5 f\u00e5 gj\u00f8re mer av dette, n\u00e5 som hun har flyttet til en st\u00f8rre by.", "\u2013 Det er spennende og risikabelt \u00e5 flytte fra et nettverk av kunder, men jeg ville hjem. Jeg hadde lyst p\u00e5 mer by, mer kultur, og mer kontakt med familie og venner.", "Leiligheten hun har kj\u00f8pt er en del av det nybygde komplekset i Gildheimsveien p\u00e5 den gamle tomta til Sellgrens veveri. Ellen priser seg lykkelig over at hun fikk tak i en hj\u00f8rneleilighet, som gj\u00f8r at hun f\u00e5r lys inn fra to vegger p\u00e5 stua.", "\u2013 Lys er undervurdert. B\u00e5de naturlig lys og belysning er utrolig viktig, framholder interi\u00f8rdesigneren. Hennes r\u00e5d er \u00e5 huske punktbelysning av vegger og ting i tillegg til et lyspunkt i taket.", "Mange velger gardinl\u00f8st n\u00e5r de har utsikt. Ellen \u00f8nsket lunheten stoffgardiner gir, men ville samtidig ha gjennomskinnelighet. Farger har hun ogs\u00e5 dratt til med \u2013 lilla, r\u00f8dt og oransje. Der stua g\u00e5r over til kj\u00f8kken, har hun brukte hvite gardiner av samme type.", "\u2013 Jeg er veldig forn\u00f8yd med resultatet. Lamellgardinene som har v\u00e6rt i vinden lenge er ikke helt min stil, jeg liker denne kombinasjonen av farger og luftighet.", "De varme fargene p\u00e5 stua, gir energi. P\u00e5 bad og soverom g\u00e5r det i svale, beroligende farger. Her har Ellen ogs\u00e5 brukt speil for \u00e5 \u00f8ke romf\u00f8lelsen.", "\u2013 Sm\u00e5 rom blir st\u00f8rre med speil. Det er veldig mye artig man kan gj\u00f8re. Og jo mindre rommene er, jo st\u00f8rre er speilbehovet, sier hun. Ellen har innredet alt fra fris\u00f8rsalonger til veistasjoner, kontor og privathjem i tretti \u00e5r. Hun har mange r\u00e5d p\u00e5 lager. Den vanligste feilen vi gj\u00f8r, er etter hennes mening \u00e5 ha for mange ting fremme.", "\u2013 Grupper tingene dine. Ikke ha alt over alt, sier hun. Samtidig vil hun r\u00e5de folk til \u00e5 ta frem de fine tingene de har gjemt i skapene sine \u2013 fine serviser og lignende. L\u00f8sningen for \u00e5 unng\u00e5 at det dermed blir overfylt, er \u00e5 bytte p\u00e5 hva som f\u00e5r st\u00e5 fremme. P\u00e5 kj\u00f8kkenbenken til Ellen er det akkurat n\u00e5 kopper fra mormors gamle servise som f\u00e5r st\u00e5 til pynt. De g\u00e5r i oransjetoner, m\u00e5 vite. hjem@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4f09d8316047696fe1019730eac57c60433e6040657f3ab1a92acf0dd532bc71"}, {"field": "createtime", "value": "2015-10-22T11:59:39.000Z"}, {"field": "description", "value": "Etter tretti \u00e5r p\u00e5 Mo rev interi\u00f8rdesigner Ellen Henriette Havdal opp forretningsnettverket sitt og flyttet hjem."}, {"field": "dominantimage", "value": "http://www.adressa.no/pluss/magasin/article9806676.ece/ALTERNATES/w980-default/JPS_gildheim60.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bddfe3d1f129c7d00646fc582985e5827be22c53.jpg?5901d97e"}, {"field": "dominantthumbnaildimensions", "value": "300x169"}, {"field": "heading", "value": ["Hjemme hos Ellen matcher alt med alt -adressa.no", "F\u00f8lger med, men f\u00f8lger magef\u00f8lelsen", "Til fingerspissene", "Gardiner"]}, {"field": "id", "value": "bddfe3d1f129c7d00646fc582985e5827be22c53"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["rom", "hjem", "kj\u00f8pt", "stua", "lilla vegg", "farge"]}, {"field": "kw-entity", "value": ["sellgrens", "gildheimsveien"]}, {"field": "kw-location", "value": "trinidad"}, {"field": "kw-pageclass", "value": "article"}, {"field": "kw-person", "value": ["ellen henriette havdal", "h\u00e5kon bleken"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article9806676.ece/ALTERNATES/w980-default/JPS_gildheim60.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjemme hos Ellen matcher alt med alt"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article9806704.ece"}, {"field": "pageclass", "value": ["article"]}, {"field": "publishtime", "value": "2014-06-13T13:45:52.000Z"}, {"field": "recs-articleid", "value": "9806704"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-06-13T13:45:52.000Z"}, {"field": "recs-rawtitle", "value": "Hjemme hos Ellen matcher alt med alt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Etter tretti \u00e5r p\u00e5 Mo rev interi\u00f8rdesigner Ellen Henriette Havdal opp forretningsnettverket sitt og flyttet hjem."}, {"field": "thumbnail", "value": "http://content-thumbnail.cxpublic.com/content/thumbnail200x150/bddfe3d1f129c7d00646fc582985e5827be22c53.jpg?5901d97e"}, {"field": "thumbnailfullheightdimensions", "value": "200x3028"}, {"field": "timestamp", "value": "2017-04-27T11:43:58.000Z"}, {"field": "title", "value": "Hjemme hos Ellen matcher alt med alt"}, {"field": "url", "value": "http://www.adressa.no/pluss/magasin/article9806704.ece"}, {"field": "urlhash", "value": "bddfe3d1f129c7d00646fc582985e5827be22c53"}], "score": 0.9429949, "siteId": "9222270286501375973", "id": "bddfe3d1f129c7d00646fc582985e5827be22c53"}

