{"fields": [{"field": "modifiedtime", "type": "time", "value": "2012-08-23T10:47:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gro spieler", "f\u00f8rskolel\u00e6rer"]}, {"field": "body", "value": ["Saken oppdateres.", "Basebarnehagen er blitt kritisert for \u00e5 f\u00f8re til en lite oversiktlig og kaotisk hverdag for barn og voksne p\u00e5 grunn av stort areal. Vi kan se det p\u00e5 flere m\u00e5ter. Det ligger et stort pedagogisk handlingsrom i disse fleksible rommene.", "\u00abArkitektur er for mennesker, det \u00e5 legge til rette for at mennesker har det godt med seg selv og med andre\u00bb, sier arkitekt Svein Skibnes. Han tok utgangspunkt i det lekende barnet, som ogs\u00e5 er et skapende menneske, da han tegnet Gj\u00f8rtlerveien barnehage i Trondheim. Dette er en kommunal basebarnehage som \u00e5pnet p\u00e5 Havstein i 2006.", "Arkitektens utfordring er blant annet \u00e5 f\u00e5 sansene v\u00e5re til \u00e5 reagere som \u00f8nsket. Materialer, tekstur, form, farge, lys og lyd p\u00e5virker v\u00e5re sanser, og er avgj\u00f8rende for den stemningen rommet setter oss i.", "Barns l\u00e6ring og danningsprosess skjer i samspill mellom barnet, pedagogen og det pedagogiske rommet. Det romlige aspektet vektlegges i Lov om Barnehager. I Rammeplanen heter det: \u00ab\u00c5 gi barna rom for utforsking og konstruksjon av kunnskap kan sees som uttrykk for en pedagogikk som gj\u00f8r barna i stand til \u00e5 v\u00e6re akt\u00f8rer i sin egen danningsprosess.\u00bb", "Basedrevne barnehager er bygget over kunnskapsl\u00f8ftets lest. Barn skal stimuleres til \u00e5 v\u00e6re utforskende og aktive i egne liv. Den \u00e5pne barnehagestrukturen krever en god plan i form av organisering og relasjonsbygging i personalgruppen. Her gjelder det \u00e5 v\u00e6re fleksibel og raus p\u00e5 mange plan for \u00e5 forme et godt utviklende milj\u00f8 for barna. Barnehagen er p\u00e5 vei fra en pedagogikk der personalet \u00abhar kontroll p\u00e5 dagen\u00bb og sitter med de fleste svarene til \u00e5 stille barn sp\u00f8rsm\u00e5l og finne svar sammen med dem. Personalet f\u00f8lger barnets tenkning og ikke minst stoler p\u00e5 barnets evner og muligheter", "I m\u00f8te med ansatte i Gj\u00f8rtlervegen forteller styrer Britt Holm, som ogs\u00e5 har erfaring med tradisjonelle barnehager, at utfordringen var \u00e5 snu om tenkningen i forhold til organiseringen av hverdagen.", "Vi ser de gode mulighetene som ligger i det fysiske milj\u00f8et. I basebarnehagen opplever personalet at barn og voksne faller til ro i det \u00e5pne landskapet. Utformingen gir barna tilgang til \u00e5 bruke m\u00f8bler og elementer i rommet mer fritt. Barna er med p\u00e5 \u00e5 skape rom i rommene, og rommet forandres etter barnas behov og utvikling. Interi\u00f8ret er av god kvalitet og flyttbart. Nye prosjekter gir rommet nye muligheter og rommet forandres og evalueres fortl\u00f8pende av barn og voksne.", "Personalet ser at barna utforsker sine omgivelser p\u00e5 en helt annen m\u00e5te enn de er kjent med tidligere. Leken utvikler seg og finner stadig nye veier og rom for kreativitet. Vi f\u00e5r en bedre utnyttelse av rommene.", "Styrer Britt Holm framhever barnehagens utforming med de lyse og \u00e5pne omgivelsene, \u00e5penheten mellom enheter og ut til utearealene. Det fysiske milj\u00f8et er bevisst lagt til rette for at barnet skal klare, ville og velge hva slags aktivitet de vil v\u00e6re med p\u00e5. Materiell og leker er synlig og lett tilgjengelig. Barna blir inspirert av hva de ser \u2013 transparente bokser og vinduer mellom ulike rom.", "Basebarnehagen gir mulighet for inndeling og skjerming i mindre grupper. Etter hvert som barna blir kjent i barnehagen f\u00e5r de st\u00f8rre handlingsrom til \u00e5 velge hvem de vil v\u00e6re sammen med, hva de vil gj\u00f8re og hvor de vil v\u00e6re. St\u00f8yen personalet har erfart at man f\u00e5r i sm\u00e5 rom er borte. God h\u00f8yde under taket gir luft og god akustikk.", "Personalet ved Gj\u00f8rtlerveien barnehage opplever at det er spennende og utfordrende \u00e5 v\u00e6re voksen i en basebarnehage. Nye dimensjoner, andre krav, andre tankem\u00e5ter gj\u00f8r at de m\u00e5 v\u00e6re enda mer tilstede i jobben, mer observerende og fleksible. Det er en stor fordel med samarbeid p\u00e5 tvers av gruppene, det ser vi blant annet ved frav\u00e6r i personalgruppa hvor alle barna kjenner alle. Overgangen fra barnehagen til skole tror vi blir lettere ved at barna tidlig m\u00e5 forholde seg til mange ulike mennesker.", "Trondheim kommune er en av de kommunene i landet som har tatt barneperspektivet p\u00e5 alvor i planlegging og utformingen av nye barnehager. Her har det v\u00e6rt kommunikasjon og utfoldelse mellom flere faggrupper i et vidt byplanperspektiv.", "Kvalitetsutvikling i barnehagen inneb\u00e6rer et stadig \u00f8kende behov for kompetanseheving av personalet. Her ligger en stor utfordring n\u00e5r det gjelder \u00f8konomiske bevilgninger fra h\u00f8yere hold. Grunnbemanningen i barnehagene i Trondheim er lav i forhold til flere andre steder i Norge, samtidig har arbeidsoppgavene til personalet \u00f8kt. Forventninger og krav til dokumentasjon, rapportskriving, resultatvurderinger, kompetanseheving og samarbeid med andre instanser tar tid bort fra barna.", "Kommunen m\u00e5 prioritere , skape attraktive arbeidsplasser slik at ansatte med fagbrev og f\u00f8rskolel\u00e6rere s\u00f8ker jobb i barnehage. P\u00e5 den m\u00e5ten \u00f8ker fagligheten og personalet blir godt rustet til \u00e5 m\u00f8te nye krav og utfordringer.", "Fra \u00e5 v\u00e6re skeptisk til basebarnehager har jeg gjennom observasjon og samtaler med personalet og foreldre i flere barnehager i Trondheim kommune f\u00e5tt innblikk i en verden full av muligheter.", "Et afrikansk ordtak sier: \u00abIt takes a village to raise a child.\u00bb"]}, {"field": "category0", "value": "meninger"}, {"field": "contenthash", "value": "8e09013bf44617cdb63fa9fbe381fc4e8c121eb7baf84371e55d2f6225b2b407"}, {"field": "createtime", "value": "2015-08-26T09:02:40.000Z"}, {"field": "description", "value": "Det er mange ulike m\u00e5ter \u00e5 drifte barnehager p\u00e5, basebarnehage er en av dem."}, {"field": "dominantimage", "value": "http://www.adressa.no/incoming/article2122908.ece5/ALTERNATES/w980-default/kronikk1911_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2d836abbc1035ee680f67ab6fb7e024efb2d1661.jpg?59824fcc"}, {"field": "dominantthumbnaildimensions", "value": "300x169"}, {"field": "heading", "value": "Rommet i basebarnehagen -adressa.no"}, {"field": "id", "value": "2d836abbc1035ee680f67ab6fb7e024efb2d1661"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["rommet forandres", "rom", "barn", "fysiske milj\u00f8et", "barnehage"]}, {"field": "kw-entity", "value": ["havstein", "rammeplanen", "lov", "gj\u00f8rtlervegen", "gj\u00f8rtlerveien", "barnehager"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["britt holm", "svein skibnes"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2122908.ece5/ALTERNATES/w980-default/kronikk1911_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rommet i basebarnehagen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1729127.ece"}, {"field": "pageclass", "value": ["article"]}, {"field": "publishtime", "value": "2011-11-18T11:34:18.000Z"}, {"field": "recs-articleid", "value": "3178903"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-11-18T11:34:18.000Z"}, {"field": "recs-rawtitle", "value": "Rommet i basebarnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er mange ulike m\u00e5ter \u00e5 drifte barnehager p\u00e5, basebarnehage er en av dem."}, {"field": "thumbnail", "value": "http://content-thumbnail.cxpublic.com/content/thumbnail200x150/2d836abbc1035ee680f67ab6fb7e024efb2d1661.jpg?59824fcc"}, {"field": "thumbnailfullheightdimensions", "value": "200x1454"}, {"field": "timestamp", "value": "2017-08-02T22:18:52.000Z"}, {"field": "title", "value": "Rommet i basebarnehagen"}, {"field": "url", "value": "http://www.adressa.no/meninger/article1729127.ece"}, {"field": "urlhash", "value": "2d836abbc1035ee680f67ab6fb7e024efb2d1661"}], "score": 0.97557706, "siteId": "9222270286501375973", "id": "2d836abbc1035ee680f67ab6fb7e024efb2d1661"}

