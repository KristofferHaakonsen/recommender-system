{"fields": [{"field": "modifiedtime", "type": "time", "value": "2014-01-14T07:22:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar supphellen", "professor inst. for historiske studier", "ntnu"]}, {"field": "body", "value": ["Saken oppdateres.", "Hovudinnhaldet er at danskekongen Fredrik 6. sa fr\u00e5 seg kongemakta over det norske riket, fr\u00e5rekna Gr\u00f8nland, F\u00e6r\u00f8yane og Island, slik at dette Noreg \u00abfor fremtiden tilh\u00f8re kongen af Sverige med fuld ejendomsret og suver\u00e6nitet og danne et kongerige forenet med det svenske\u00bb.", "Kongen skulle f\u00e5 overta svensk Forpommeren med \u00f8ya R\u00fcgen og dessutan f\u00e5 utbetalt ein million riksdalar. Dette skulle gje fred mellom dei to landa. Fredrik 6. vart garantert snarleg fred ogs\u00e5 med dei andre landa i alliansen mot Napoleon, dei som hadde garantert at Sverige skulle f\u00e5 overta Noreg. Etter statsfellesskap mellom Danmark og Noreg i 434 \u00e5r, sa danskekongen opp fellesskapet og \u00e5pna for at nordmennene skulle g\u00e5 inn i eit anna fellesskap. Kunne einevaldskongen verkeleg gjera dette? Kunne stormaktene gje slike garantiar? Korleis gjekk dette til?", "Noreg som premie. F\u00f8rst om morgonen 15. januar gjekk det bod fr\u00e5 tingingane i Kiel til den svenske kronprins Karl Johan og danskekongen Fredrik 6. med ferdig tekst, og det skulle g\u00e5 lang tid f\u00f8r heile resultatet av tingingane vart kjent. Vegen var kortast til Karl Johan som l\u00e5g ved Kiel med svenske h\u00e6rstyrkar. Han var under eit sv\u00e6rt tidspress. Etter deltaking i det store slaget mellom Napoleon og hans motstandarar ved Leipzig 16.-19. oktober, hadde han som leiar av den nordlege del av dei allierte si h\u00e6r, om lag 60000 mann, marsjert nordover. Oppg\u00e5va var snarast \u00e5 definitivt knekkja Napoleons milit\u00e6re makt. Men Karl Johan var s\u00e6rleg oppteken av vederlaget for sin innsats. Det var for \u00e5 vinna Noreg, n\u00e6rmast som kompensasjon for det tapte Finland, at han hadde g\u00e5tt med i alliansen mot sin tidlegare medkrigar Napoleon. N\u00e5 ville han ikkje venta lenger med \u00e5 f\u00e5 kontroll over det han var lova.", "Fr\u00e5 7. desember var han i gang med milit\u00e6re aksjonar mot vikande og underlegne danske styrkar. Overmakta var stor og vegen var kort inn p\u00e5 dansk kjerneomr\u00e5de, men 15. desember gjekk han likevel med p\u00e5 v\u00e5penkvile som kom til \u00e5 gjelda til 5. januar. To dagar seinare s\u00e5g Fredrik 6. seg n\u00f8ydd til \u00e5 akseptera milit\u00e6rt nederlag. Intense tingingar f\u00f8lgde fr\u00e5 10. til 14. januar. Med fredsavtalen p\u00e5 plass kunne Karl Johan setja kursen mot Frankrike. Han hadde vunne ein stor siger, men hadde nok ei uro for at det kunne bli krevjande \u00e5 innkassera gevinsten.", "Fredrik 6. hadde ogs\u00e5 i lengre tid vore under eit veldig press. Det engelske \u00e5taket p\u00e5 fl\u00e5ten i 1807 hadde f\u00f8rt til alliansen med Napoleon, ein allianse som danskekongen seinare hadde site fast i. Den avtalen om Noreg som Karl Johan fr\u00e5 1812 hadde f\u00e5tt i stand med motstandarane av Napoleon, var trugande. Fredrik 6. hadde tidvis hatt optimistiske tankar om \u00e5 koma ut av problema utan altfor store tap av territorium og prestisje. Men Karl Johan hadde vunne fram med sine planar, hans allierte hadde gjeve kl\u00e5re lovnader, og med hans veltrena h\u00e6r p\u00e5 landegrensene i s\u00f8r hadde faren for \u00e5 miste heile det dansk-norske riket blitt ein akutt realitet. Milit\u00e6r motstand var nyttelaus, og det m\u00e5tte betalast for alliansen med Napoleon. Var det nok \u00e5 avst\u00e5 Noreg? Kor katastrofalt kunne tapet bli? Kongen venta nerv\u00f8st p\u00e5 den endelege avtaleteksten i sitt hovudkvarter p\u00e5 Fyn.", "Mellom svikar og slaktar. Medan Karl Johan hadde nokre urolege tankar om kva problem det kunne bli med \u00e5 overta Noreg, hadde danskekongen opplagt tankar om korleis han kunne unng\u00e5 \u00e5 gjennomf\u00f8ra fredsavtalen fullt ut. Ingen av dei hadde skruplar med at avtalen galdt eit heilt folk som sj\u00f8lv ikkje kom til orde. Fredrik 6. tok seg god tid med \u00e5 gjera avtalen kjend i Noreg. I f\u00f8rste omgang vart det proklamert at fred var oppn\u00e5dd. Det var gledesbod til eit land som opplevde hungersnaud. Men fredsvilk\u00e5ra som etter kvart vart kjende skapte anna stemning. Hadde kongen, \u00abhan far i K\u00f8benhavn\u00bb, som nordmenn trufast hadde tent, verkeleg sagt fr\u00e5 seg farskapet og n\u00e6rmast gjeve sine born bort til ein annan herre? Hadde han verkeleg svike sitt folk? Ville han gjera nordmenn til svenskar, han som m\u00e5tte vita at det var det siste nordmenn \u00f8nskte \u00e5 bli? Karl Johan hadde st\u00e5tt bak propagandatiltak overfor nordmennene dei to siste \u00e5ra utan s\u00e6rleg gjennomslag. No kom det opp ein propaganda andre vegen. Men tilvising b\u00e5de til tidlegare milit\u00e6rkarriere for Napoleon og ansvar for hungersd\u00f8d i Noreg vart jamvel nemninga menneskeslaktar brukt om Karl Johan.", "Fr\u00e5 kveg til folk. Mange nordmenn var djupt vonbrotne over kongen som hadde vist dei fr\u00e5 seg, og n\u00e6rte mistru, ja n\u00e6rmast avsky for han som no ville ta styret over dei. Prins Kristian Fredrik var i landet som statthaldar, og handla i strid med instruksar om rask retur til Danmark. Kanskje var det i von om ny allianse med Danmark, men han vart raskt leiar for eit folk som ville ha sj\u00f8lvstyre, og nytta det handlingsrom som hadde oppst\u00e5tt. Danskekongen hadde sagt farvel, svenskekongen ville ein ikkje ta imot, ein ville styra sj\u00f8lv. Ei mektig fridomsr\u00f8rsle kom i gang. Dette kunne skje medan Karl Johan og milit\u00e6rmakta hadde kurs mot Paris, og f\u00f8rst kunne tenkja p\u00e5 retur derifr\u00e5 etter at byen var erobra ved utgangen av mars. N\u00e5r han s\u00e5 skulle gjennomf\u00f8ra avtalen, viste det seg at det ikkje lenger handla om \u00e5 flytta kveg over fr\u00e5 ei kve til ei anna. Kielfreden hadde skapt grunnlag for at 1814 kunne bli det store merke\u00e5ret i norsk historie."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "4f0535c048777d09965d2535991387850603a6b1ede610efd6e2163c0894da72"}, {"field": "createtime", "value": "2014-01-14T07:30:28.203Z"}, {"field": "description", "value": "I desse dagar er det 200 \u00e5r sidan Kielfreden vart underskriven, eit dokument p\u00e5 28 artiklar og eit tillegg."}, {"field": "dominantimage", "value": "http://www.adressa.no/meninger/kronikker/article8953123.ece/ALTERNATES/w980-default/Kroning_1818_s.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b79f8e35ab518901a6aca8bf8b5609ae2e2572a6.jpg?59623fc8"}, {"field": "dominantthumbnaildimensions", "value": "300x169"}, {"field": "heading", "value": "Kielfreden 14. januar 1814 -adressa.no"}, {"field": "id", "value": "b79f8e35ab518901a6aca8bf8b5609ae2e2572a6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["kongen", "januar", "gje", "svensk", "vegen", "danskekongen", "milit\u00e6r", "allianse", "kva", "land", "nordmenn", "fred", "avtalen"]}, {"field": "kw-entity", "value": ["danmark og noreg", "forpommeren", "fyn", "f\u00e6r\u00f8yane og island", "r\u00fcgen", "kielfreden"]}, {"field": "kw-location", "value": ["napoleon", "noreg", "paris", "k\u00f8benhavn", "kiel", "frankrike", "danmark", "sverige", "gr\u00f8nland", "leipzig", "finland"]}, {"field": "kw-pageclass", "value": "article"}, {"field": "kw-person", "value": ["karl johan", "kristian fredrik"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article8953123.ece/ALTERNATES/w980-default/Kroning_1818_s.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kielfreden 14. januar 1814"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8953125.ece"}, {"field": "pageclass", "value": ["article"]}, {"field": "publishtime", "value": "2014-01-14T07:21:32.000Z"}, {"field": "recs-articleid", "value": "8953125"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-01-14T07:21:32.000Z"}, {"field": "recs-rawtitle", "value": "Kielfreden 14. januar 1814 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I desse dagar er det 200 \u00e5r sidan Kielfreden vart underskriven, eit dokument p\u00e5 28 artiklar og eit tillegg."}, {"field": "thumbnail", "value": "http://content-thumbnail.cxpublic.com/content/thumbnail200x150/b79f8e35ab518901a6aca8bf8b5609ae2e2572a6.jpg?59623fc8"}, {"field": "thumbnailfullheightdimensions", "value": "200x1187"}, {"field": "timestamp", "value": "2017-07-09T14:38:00.000Z"}, {"field": "title", "value": "Kielfreden 14. januar 1814"}, {"field": "url", "value": "http://www.adressa.no/meninger/kronikker/article8953125.ece"}, {"field": "urlhash", "value": "b79f8e35ab518901a6aca8bf8b5609ae2e2572a6"}], "score": 1.0349114, "siteId": "9222270286501375973", "id": "b79f8e35ab518901a6aca8bf8b5609ae2e2572a6"}

