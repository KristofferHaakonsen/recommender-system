{"fields": [{"field": "modifiedtime", "type": "time", "value": "2015-05-08T08:24:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["betty stjernen", "formidler"]}, {"field": "body", "value": ["Saken oppdateres.", "Det er et uendelig sug av behov og mangel p\u00e5 aksept av slik vi faktisk har det. Vi krever forandring av oss selv. Forandringen gj\u00f8r oss lykkelig i ti sekunder, s\u00e5 forsvinner rusen. Selvsagt vil vi v\u00e6re den beste utgaven av oss selv, v\u00e6re ansvarlige for et godt og langt liv i vekst. Men hjernen vil at det umulige er mulig og aksept av livet slik det fortoner seg, er n\u00e6rmest som \u00e5 innr\u00f8mme at man ikke har skj\u00f8nt det eller har gitt opp. Gitt opp hva da, om jeg t\u00f8r sp\u00f8rre.", "Urealistiske m\u00e5lsettinger er lettere \u00e5 \u00abdeale\u00bb med enn \u00e5 sl\u00e5 seg til ro. Drevet av en indre uro, et kaotisk selvbilde eller et arrogant \u00f8nske om noe st\u00f8rre, stige i gradene, bevise, levere. Du er ikke noe hvis du ikke drives av et \u00f8nske om \u00e5 bli noe stort, kamuflert inn i en tittel, helst en doktorgrad, som nesten tar livet av familien, samma hvilket tema, bare det virker, bare du blir ferdig, s\u00e5 de ser deg, s\u00e5 det gir \u00ablikes\u00bb. At du kj\u00f8per Sorgenfri er det ingen som ser, selv om du vet at det kan endre mer om alle gj\u00f8r det. S\u00e5 g\u00e5r vi p\u00e5 det ene nederlaget etter det andre. Det kalles for \u00e5 v\u00e6re ambisi\u00f8s, og \u00e5 ville noe. Noe annet er ikke akseptert.", "Vi har ikke trening i \u00e5 v\u00e6re i realiteten. Vi er i fortid og i fremtid hele tiden. V\u00e5r st\u00f8rste folkesport er \u00e5 komme vekk fra det \u00f8yeblikket vi er i og over til det neste. M\u00e5l er greien. Reklameapparatet f\u00e5r oss til \u00e5 tro at alle skal v\u00e6re make, se ut som sylfider. I realiteten er det bare 1 av 10000 som er det. Vi er ikke forn\u00f8yde med oss selv. Vi tror vi blir glade bare vi kommer oss ut av denne uken og inn i helgen. Bare det g\u00e5r over det som er, bare det blir sommer s\u00e5 blir det bedre...", "Hva med \u00e5 passe inn i den store variasjonen av mennesker, f\u00e5 fred med oss selv og la det ytre f\u00e5 v\u00e6re, stole p\u00e5 at livet vil oss vel og f\u00f8le oss fine og forn\u00f8yde uten \u00e5 forvente mer? La flyten f\u00e5 v\u00e6re drivkraften og se hva som skjer. T\u00f8r vi egentlig det?", "Jeg sier ikke at det ikke er fint med forandring, men det er selve anatomien i \u00f8nsket om forandring som er av interesse. Hvorfor vil vi forandre? N\u00e5r vi har bestemt oss for \u00e5 forandre, hvorfor bryter det sammen? Hvordan gjennopptar vi prosessen uten \u00e5 klandre oss selv og andre?", "Jeg sier for eksempel ikke at Grete Roede ikke virker, men det pl\u00f8yer ikke grunnen nok til at vi forst\u00e5r oss selv slik at forandringen blir varig. Jeg sier ikke at penger ikke er kult, vi har alle kjent et st\u00f8rre bel\u00f8p i hendene, uten at det ble den nye normalen. Jeg sier at hvis vi skal forandre s\u00e5 m\u00e5 det v\u00e6re suksess i det. Det m\u00e5 v\u00e6re et poeng der.", "Jeg sier at forandring for forandringens skyld ikke gir mening. Forandring kan ikke bare v\u00e6re atter et sug etter mer som kan \u00abplease\u00bb egoet. Den usexy aksepten av det som er, er faktisk den st\u00f8rste forandringen som kan skje, for i det ligger hemmeligheten til \u00e5 f\u00e5 oppleve selve prosessen. Er det du som blir rik, s\u00e5 kan du bidra til at alle kvinner i den 3. verden f\u00e5r seg utdannelse. Det er forandring med mening. Og jeg ble den som heiet p\u00e5 deg. Det gir ogs\u00e5 mening.", "Vi har identifisert oss med en falsk v\u00e6rem\u00e5te for \u00e5 v\u00e6re en av flokken. V\u00e5ger vi \u00e5 slutte med \u00e5 forandre og begynne \u00e5 akseptere? Hjelperen som er lei av \u00e5 hjelpe, m\u00e5 t\u00e5le tomheten. Den tjukke m\u00e5 se seg selv p\u00e5 en annen m\u00e5te, den mislykkete m\u00e5 t\u00e5le \u00e5 seire, den bedratte m\u00e5 ta livet tilbake, den utst\u00f8tte m\u00e5 st\u00e5 i sentrum, den hatete m\u00e5 t\u00e5le \u00e5 elske, den som de ikke liker, m\u00e5 selv like, den som aldri f\u00e5r jobben, m\u00e5 akseptere og ta gartnerjobben istedet. Og s\u00e5 videre. Da m\u00e5 aksepten av deg selv v\u00e6re hovedjobben, vi m\u00e5 komme tilbake til oss selv. Hjernen er avhengig av at det finnes et annet sted, og vi har alltid trodd at hjernen vet bedre. Men det er ikke sant. S\u00e5 kan ikke alt bare v\u00e6re det samme, til en forandring? N\u00e5r vi prater voldsomt med noen, s\u00e5 h\u00f8rer vi ikke fuglesangen eller regndr\u00e5pene, men med det samme vi er stille, s\u00e5 er den tilbake.", "Noen har sagt at n\u00e5r noen d\u00f8r, s\u00e5 er det redselen for \u00e5 ikke ha levd som er den st\u00f8rste skrekken. For hva er n\u00e5 egentlig det \u00e5 leve? Kan det v\u00e6re s\u00e5 enkelt som at alt f\u00e5r v\u00e6re som det er? Aksepten av at slik ble det?", "Fantasien har ingen grenser for hvor mye eller lite forandring som skal til. Mange kjenner den ber\u00f8mte setningen til Einstein: \u00abGalskap er \u00e5 gj\u00f8re ting om og om igjen og forvente forskjellige resultater\u00bb.", "\u00c5 v\u00e6re forn\u00f8yd er heller ikke enkelt. Egentlig er det umulig \u00e5 f\u00e5 det til uten \u00e5 akseptere dette. Mens essensen, det stille indre orkesteret, bare observerer. Jeg sier ikke at det ikke er fint med forandring. Jeg bare forklarer hvorfor vi kjenner et stort tomrom i oss, n\u00e5r vi ikke har akseptert at forandring ikke er veien til saligheten, men snarere en sti ut i intet."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3597f6ad42a3d2c288d4463351bc716df7ed19a5238164725860e2bcaa4e1d2a"}, {"field": "createtime", "value": "2015-05-09T05:14:08.000Z"}, {"field": "description", "value": "Uansett hvor mye penger vi har, kunne vi godt hatt litt mer, uansett hvor slank vi er, vil vi helst v\u00e6re litt mindre. Uansett hvor bra vi gj\u00f8r det, kunne vi gjort det litt bedre."}, {"field": "dominantimage", "value": "http://www.adressa.no/meninger/kronikker/article10936310.ece/c9n2oo/ALTERNATES/w980-default/einsteinbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/325831d8c4dec1b2e6fde2a44c7480b843d0599f.jpg?59115475"}, {"field": "dominantthumbnaildimensions", "value": "300x169"}, {"field": "heading", "value": "Kan ikke alt f\u00e5 v\u00e6re som det er, til en forandring? -adressa.no"}, {"field": "id", "value": "325831d8c4dec1b2e6fde2a44c7480b843d0599f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": "forandre"}, {"field": "kw-entity", "value": ["sorgenfri", "einstein"]}, {"field": "kw-pageclass", "value": "article"}, {"field": "kw-person", "value": "grete roede"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10936310.ece/c9n2oo/ALTERNATES/w980-default/einsteinbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kan ikke alt f\u00e5 v\u00e6re som det er, til en forandring?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10936311.ece"}, {"field": "pageclass", "value": ["article"]}, {"field": "publishtime", "value": "2015-05-09T04:00:00.000Z"}, {"field": "recs-articleid", "value": "10936311"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-05-09T04:00:00.000Z"}, {"field": "recs-rawtitle", "value": "Kan ikke alt f\u00e5 v\u00e6re som det er, til en forandring? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Uansett hvor mye penger vi har, kunne vi godt hatt litt mer, uansett hvor slank vi er, vil vi helst v\u00e6re litt mindre. Uansett hvor bra vi gj\u00f8r det, kunne vi gjort det litt bedre."}, {"field": "thumbnail", "value": "http://content-thumbnail.cxpublic.com/content/thumbnail200x150/325831d8c4dec1b2e6fde2a44c7480b843d0599f.jpg?59115475"}, {"field": "thumbnailfullheightdimensions", "value": "200x999"}, {"field": "timestamp", "value": "2017-05-09T05:32:37.000Z"}, {"field": "title", "value": "Kan ikke alt f\u00e5 v\u00e6re som det er, til en forandring?"}, {"field": "url", "value": "http://www.adressa.no/meninger/kronikker/article10936311.ece"}, {"field": "urlhash", "value": "325831d8c4dec1b2e6fde2a44c7480b843d0599f"}], "score": 0.80652666, "siteId": "9222270286501375973", "id": "325831d8c4dec1b2e6fde2a44c7480b843d0599f"}

