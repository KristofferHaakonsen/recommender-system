{"fields": [{"field": "modifiedtime", "type": "time", "value": "2014-04-23T11:15:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "Det er forskjell p\u00e5 norske barn og hvor mye de er ute i naturen, b\u00e5de samme med voksne og p\u00e5 egenh\u00e5nd. Det avhenger av interesser og erfaring, men f\u00f8lger ogs\u00e5 sosiale skillelinjer, viser funn fra Norsk institutt for naturforsknings (NINA) ferske foreldreunders\u00f8kelse om barn og natur.", "Her er noen av funnene:", "Hele 97 prosent av barna har tilgang til store eller sm\u00e5 skogsomr\u00e5der, i gang- eller sykkelavstand fra hjemmet", "Likevel: F\u00e5 barn opps\u00f8ker natur- og gr\u00f8ntomr\u00e5der i det daglige", "Barn oppholder seg mer i tilrettelagte omr\u00e5der som parker, hager, gatetun, stille veier og lekeplasser enn i naturomr\u00e5der som skogen", "30 prosent av barna er sjelden ute p\u00e5 egen h\u00e5nd om sommeren", "naturomr\u00e5der enn 10-12 \u00e5ringene", "Det de yngste barna som er mest ute i naturomr\u00e5der. 6-9 \u00e5ringene leker eller oppholder seg mer i skog eller andre", "Gutter er mer ute enn jenter uten voksne til stede, og jenter er mest ute med voksne til stede", "Barn som jevnlig deltar i organiserte fritidsaktiviteter utend\u00f8rs bruker ogs\u00e5 n\u00e6rmilj\u00f8et i st\u00f8rst grad", "Foreldrene til de eldste barna opplever i st\u00f8rre grad at barna prioriterer skjermaktivitet, og at barna mangler venner \u00e5 v\u00e6re ute i naturen med", "Voksnes rolle og innsats betyr mye for omfanget av barnas naturkontakt", "Forskerne hadde trodd at en i stor grad organisert fritid ville stenge for sporadisk lek i naturen , men der tok de feil: Aktivitet avler heller mer aktivitet.", "- Alt som har med valg \u00e5 gj\u00f8re, har med bevissthet \u00e5 gj\u00f8re. Man kan tenke at \u00e5 tilbringe tid i naturen i n\u00e6rmilj\u00f8et burde i utgangspunktet v\u00e6re lavterskel, men det handler mer om holdninger og hva man er vant med enn tilgang p\u00e5 tid, det understreker tallene v\u00e5re. Barn av foreldre som jobber fulltid er mer ute enn barn som av foreldre som jobber redusert. Barn som bor i ett hjem oppholder seg noe mer i natur- og gr\u00f8ntomr\u00e5der enn barn som bor i flere, sier seniorforsker Margrete Sk\u00e5r ved Norsk institutt for naturforskning.", "-  Norske barn har trolig aldri v\u00e6rt s\u00e5 lite ute i naturen som n\u00e5, er det grunn til \u00e5 sl\u00e5 alarm?", "- Vi \u00f8nsker ikke \u00e5 v\u00e6re dommedagsprofeter, men en ting vi kanskje kan tenke p\u00e5 er hvordan vi kan ta tilbake leken ute i naturen, sier Sk\u00e5r.", "Og med lek i naturen mener hun den type lek hvor man er tett p\u00e5 naturen, der det er et godt sosialt samspill og hvor ingen voksne bestemmer hva som skal lekes, n\u00e5r og hvordan.", "- Det genuine med naturen som lekeplass er at den ikke er form\u00e5lsbestemt og forutsigbar, sier Sk\u00e5r. Derimot gir den uante muligheter for utforsking og fantasi. Barn ser ofte etter andre ting i naturen enn voksne, de gj\u00f8r naturen til sin egen.", "Akkurat det er de opptatt av i Rudsh\u00f8gda Kanvas naturbarnehage p\u00e5 Mortensrud i Oslo. Ned en bratt bakke fra barnehagen, og vips s\u00e5 er man i skogen.", "Vi opplever mindre gnisninger i gruppa n\u00e5r vi er ute i skogen. Barnehagel\u00e6rer Stian Eide", "Her er det tepper av hvitveis, de m\u00e5 plukkes og l\u00e6res litt om. Barnehagel\u00e6rer Stian Eide (27) f\u00e5r stadig vekk tilbud om h\u00e5rpynt fra de syv som er p\u00e5 vei for \u00e5 m\u00f8te resten av turgruppen Piratene ved \u00abDen store steinen.\u00bb", "Noen gutter finner en ildsprutende drage som sitter fast i et tre. Oj, der knakk visst dragen i to.", "- Dette er d\u00f8de kvister, de kan dere brekke. Men se her \u2013 p\u00e5 dette treet, her er grenene friske, de m\u00e5 f\u00e5 henge. Husker dere vi snakket om barken, det er p\u00e5 en m\u00e5te huden til treet, forklarer Eide.", "Opp en bratt skr\u00e5ning og der ser vi \u00abDen store steinen\u00bb. Men hei, den var visst allerede opptatt av en annen barnehagegjeng p\u00e5 tur, da faller valget p\u00e5 \u00abDen lille steinen\u00bb litt nedenfor.", "Her er b\u00e5lgrop som har v\u00e6rt flittig brukt gjennom vinteren og hele \u00e5ret, men n\u00e5 er det forbudt \u00e5 tenne opp b\u00e5l.", "- Det er fordi det kan begynne \u00e5 brenne i skogen, sier Casper.", "I dag har han med seg r\u00f8d matboks.", "- Jeg har med p\u00f8lse, det er den p\u00f8lsen som vi spiste i g\u00e5r, p\u00e5 p\u00e5ske.", "Les ogs\u00e5: Barn m\u00e5 i dag lokkes ut", "At det er den yngste aldersgruppen ( 6- 9 \u00e5r) som deltar oftest i turer til fots i skog og mark, overrasker ikke forskerne, men understreker  bare foreldres rolle.", "- Arbeidshypotesen vi hadde p\u00e5 forh\u00e5nd var at voksne betyr mye for barns naturopplevelser. Det fikk vi stadfestet gjennom tallene, sier Sk\u00e5r.", "- Men for bare 20-30 \u00e5r siden var det mer logisk at 10-\u00e5ringer var mer ute enn 6-\u00e5ringer, 10-\u00e5ringen mestrer mer og kan synes det er  \u00abgodt \u00e5 komme seg litt bort fra huset\u00bb. N\u00e5 ser vi at barns kontakt med naturen avtar, det er mye som er mer spennende enn \u00e5 bygge hytte i skogen, legger hun til.", "Et interessant funn er at foreldre med lavere utdannings- og inntektsniv\u00e5 er mer enige i at barnet oppholder seg mye i natur- og gr\u00f8ntomr\u00e5der gjennom skole og SFO enn foreldre med h\u00f8yere utdannings- og inntektsniv\u00e5. Sistnevnte gruppe mener derimot at barnets naturkontakt i st\u00f8rre grad foreg\u00e5r i ferier og helger og p\u00e5 hytta.", "Studien viser ogs\u00e5 at foreldrenes alder har betydning for hvor mye barn er ute p\u00e5 egen h\u00e5nd. Barn med foreldre eldre enn 45 \u00e5r er oftere ute p\u00e5 egen h\u00e5nd enn barn med foreldre yngre enn 45 \u00e5r.", "- Vi skal v\u00e6re forsiktig med \u00e5 tolke dette, men det er interessant og bryter i hvert fall med myten om at godt voksne foreldre er mer overbeskyttende. Kanskje har det noe \u00e5 gj\u00f8re med at de selv var barn i en tid det var mer vanlig \u00e5 v\u00e6re ute i naturen p\u00e5 egen h\u00e5nd, sp\u00f8r forskeren.", "N\u00e5r forskerne har v\u00e6rt ute p\u00e5 feltarbeid og observert barn i lek, s\u00e5 ser de at barna lettere klarer \u00e5 v\u00e6re selvg\u00e5ende n\u00e5r de bare blir gitt tid og rom p\u00e5 ett sted, og hvor de voksne trekker seg litt unna.", "- Jeg observerte en oversiktlig gruppe barn p\u00e5 8-10 stykker som oppholdt seg i skogkanten ved et vann. Mens de voksne holdt p\u00e5 med pannekaker p\u00e5 et b\u00e5l fant barna p\u00e5 mange ulike leker som alle dreide seg om \u00e5 ta i bruk naturen. Men det krever bevisste voksne, de m\u00e5 ikke falle i fellen \u00e5 dra med seg hverdagstress, det gj\u00f8rem\u00e5l- og mestringsorienterte ogs\u00e5 ut i naturen. Mange lever stressede liv, og n\u00e5r vi ikke lar barna dvele ved selvstyrt lek i naturen handler det kanskje om at de voksne m\u00e5 hjem for \u00e5 rekke noe planlagt, sier Sk\u00e5r.", "Trenger du tips til hva du kan finne p\u00e5 ute i skogen? Sjekk denne", "Ved naturbarnehagen p\u00e5 Mortensrud i Oslo er de bevisste p\u00e5 \u00e5 la ungene finne p\u00e5 leker selv.", "- Barna har godt av mulighet til \u00e5 gjemme seg litt bort. De f\u00e5r f\u00f8lelsen av at vi voksne ikke alltid til enhver tid ser dem, selv om vi jo selvf\u00f8lgelig gj\u00f8r det. Men de kan gjemme seg litt bak en stein og leke kjempefine leker som de kanskje ikke ville f\u00e5tt i barnehagen, sier Stian Eide. Han er den relativt ferske barnehagel\u00e6reren, mens kollega Trond Myhrvold var v\u00e6rt ansatt nesten siden starten, i 1991.", "- Det var litt tilfeldig at det ble naturbarnehage for min del, men jeg har alltid likt \u00e5 v\u00e6re ute selv. Det er en utrolig fin arena for barn \u00e5 v\u00e6re p\u00e5, de f\u00e5r utfolde seg kreativt og bruke fantasien, sier Eide.", "- Hva er s\u00e5 bra med lek i naturen opp mot lek p\u00e5 utearealene til barnehagen?", "- Barna f\u00e5r mulighet til \u00e5 utfolde seg mye mer fysisk og grovmotorisk her enn det de gj\u00f8r inne p\u00e5 barnehagens omr\u00e5det. Lekestativer og klatreapparater er bra det ogs\u00e5, men i naturen f\u00e5r du s\u00e5 utrolig mye mer.", "Barnehagen huser n\u00e6rmere 70 barn og utearealet er ikke det st\u00f8rste.", "- Det er ikke fritt for at barna blir litt g\u00e5ende opp\u00e5 hverandre. Vi merker at det blir en helt annen lek med en gang vi kommer oss utenfor gjerdet. Her ute er det frihet til \u00e5 stikke 15 - 20 meter bort fra de andre barna og sitte for seg selv med noen kongler og pinner. Vi opplever mindre gnisninger i gruppa n\u00e5r vi er ute i skogen, sier Eide.", "- I dag er det jo nydelig v\u00e6r, er dere like ivrige p\u00e5 \u00e5 g\u00e5r tur n\u00e5r regner pisker og det er surt?", "- Det er ikke noe som heter d\u00e5rlig v\u00e6r for v\u00e5r del. Selvf\u00f8lgelig blir det kortere turer, men barna kan fint v\u00e6re ute i en time/ halvannen ogs\u00e5 hvis det er surt, bl\u00e5ser og regner. Vi er gode p\u00e5 \u00e5 se mulighetene i denne barnehagen, det er mye g\u00f8y man kan gj\u00f8re med vann for eksempel.", "- Stian, Ida Sofie har blod, roper venninnen Irem.", "- G\u00e5r det bra, Ida Sofie?", "- Ja, det er fra i g\u00e5r, forteller hun.", "Men Irem vet r\u00e5d, hun fant en lebepomade p\u00e5 stien som kan brukes som en slags salve til \u00e5 sm\u00f8re p\u00e5 s\u00e5ret hennes.", "S\u00e5 er det lunsjtid for jentene p\u00e5 \u00absykestua\u00bb. Ida Sofie tar frem en r\u00f8dlilla plomme fra matboksen.", "- Kanskje jeg ogs\u00e5 har s\u00e5nn, sier Irem.", "- Hey! Samme s\u00e5nn jo, roper hun entusiastisk.", "- Dere jenter, er det g\u00f8y \u00e5 leke i skogen?", "- Det er g\u00f8y \u00e5 leke med Ida, sier Irem.", "- Det er g\u00f8y \u00e5 finne kongler, sier Ida Sofie.", "- Hva \u00f8nsker forskerne \u00e5 si til folk flest med denne studien?", "- Det er ikke hensikten \u00e5 gi noen d\u00e5rlig samvittighet, men kanskje det kan inspirere til \u00e5 se barna p\u00e5 en nye m\u00e5te, se etter n\u00e5r de leker fint, la v\u00e6re \u00e5 avbryte og kanskje heller v\u00e6re i ro p\u00e5 et sted i naturen i stedet for \u00e5 g\u00e5 fra A til B. 60 prosent av norske skolebarn g\u00e5r til skolen, disse sm\u00e5 transportetappene i hverdagen er betydningsfulle for naturkontakt. Sp\u00f8r barnet ditt: \u00abHva opplevde du p\u00e5 vei til skolen i dag\u00bb, og hvis du g\u00e5r sammen med det, ta dere litt god tid, det er ikke bare dumt \u00e5 surre litt rundt, sier Sk\u00e5r.", "Hun mener det er et tegn i tiden og det samfunnet vi lever i at det er status \u00e5 v\u00e6re med p\u00e5 mange organiserte aktiviteter.", "- Det var ganske sl\u00e5ende slik en pappa i studien beskrev det for meg: \u00abDa jeg vokste opp, hang vi ungene etter de voksne i alt de hadde fore av oppgaver ute, og det var forelderen i den ene bilen som kj\u00f8rte til fotballtrening som s\u00e5 p\u00e5 kampen. I dag f\u00f8ler jeg det er vi voksne som henger etter ungene, vi kj\u00f8rer p\u00e5 rekke og rad i hver v\u00e5r biler til fotballtrening.\u00bb Det er ikke rart om barna blir et speilbilde av oss voksne, og styrt som dem i en hverdag full av ulike gj\u00f8rem\u00e5l og aktiviteter, sier hun."]}, {"field": "category0", "value": "familieogoppvekst"}, {"field": "contenthash", "value": "d8f5530dc521d95ac05e644e4f70ab3af8c6b196529b320f257724fa8fe4d80e"}, {"field": "createtime", "value": "2015-09-23T11:01:16.000Z"}, {"field": "description", "value": "Forskere ser at norske barns kontakt med naturen avtar. I dag er det mye som er mer spennende enn \u00e5 bygge hytte i skogen."}, {"field": "dominantimage", "value": "http://www.adressa.no/incoming/article9549207.ece/ALTERNATES/w980-default/idasofiehvitveis-F_jq4vwLEn.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/af62c0e2709a64c5910a97815d9bdcc22047744b.jpg?59935b54"}, {"field": "dominantthumbnaildimensions", "value": "300x169"}, {"field": "heading", "value": ["- Ta tilbake leken ute i naturen -adressa.no", "Aktivitet avler aktivitet", "Piratene drar til \u00abDen store steinen\u00bb", "Barns kontakt med naturen avtar", "- Kan gjemme seg litt bort", "Mindre gnisninger ute", "H\u00e5per studien vil inspirere"]}, {"field": "id", "value": "af62c0e2709a64c5910a97815d9bdcc22047744b"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["naturen avtar", "barns kontakt", "natur", "barn", "ute", "leken ute", "norske barn"]}, {"field": "kw-entity", "value": ["irem", "rudsh\u00f8gda kanvas", "norsk", "mortensrud", "piratene"]}, {"field": "kw-location", "value": ["casper", "oslo"]}, {"field": "kw-pageclass", "value": "article"}, {"field": "kw-person", "value": ["trond myhrvold", "margrete sk\u00e5r", "ida sofie", "stian eide"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9549207.ece/ALTERNATES/w980-default/idasofiehvitveis-F_jq4vwLEn.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ta tilbake leken ute i naturen"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9549347.ece"}, {"field": "pageclass", "value": ["article"]}, {"field": "publishtime", "value": "2014-04-23T09:31:51.000Z"}, {"field": "recs-articleid", "value": "9549347"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-04-23T09:31:51.000Z"}, {"field": "recs-rawtitle", "value": "- Ta tilbake leken ute i naturen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Forskere ser at norske barns kontakt med naturen avtar. I dag er det mye som er mer spennende enn \u00e5 bygge hytte i skogen."}, {"field": "thumbnail", "value": "http://content-thumbnail.cxpublic.com/content/thumbnail200x150/af62c0e2709a64c5910a97815d9bdcc22047744b.jpg?59935b54"}, {"field": "thumbnailfullheightdimensions", "value": "200x2646"}, {"field": "timestamp", "value": "2017-08-15T20:36:36.000Z"}, {"field": "title", "value": "- Ta tilbake leken ute i naturen"}, {"field": "url", "value": "http://www.adressa.no/familieogoppvekst/article9549347.ece"}, {"field": "urlhash", "value": "af62c0e2709a64c5910a97815d9bdcc22047744b"}], "score": 0.7322594, "siteId": "9222270286501375973", "id": "af62c0e2709a64c5910a97815d9bdcc22047744b"}

