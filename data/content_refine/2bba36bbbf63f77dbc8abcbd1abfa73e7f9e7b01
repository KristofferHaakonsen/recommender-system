{"fields": [{"field": "modifiedtime", "type": "time", "value": "2012-06-20T11:08:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den ser ikke spesielt pen ut, venstrefoten til Stian Steinsvik fra Stadsbygd. B\u00e5de legg og l\u00e5r er gjennomboret av metallbolter som stikker rett ut av huden og er festet til et strekkapparat rundt hele beinet. Men Stian er ikke mer handikappet enn at han humper rundt p\u00e5 to krykker. Likevel er smertene der hele tiden. Spesielt like f\u00f8r han avsluttet den andre skruperioden nylig.", "Piner seg selv", "- P\u00e5 slutten av skruingen var det s\u00e5 vondt at jeg ikke klarte \u00e5 ha foten ned. Da m\u00e5tte mor holde beinet opp mens jeg gikk. P\u00e5 det verste gikk jeg p\u00e5 smertestillende medisiner. Det er likevel rart at det ikke er mer vondt enn det faktisk er. Kanskje har jeg vendt meg til smertene, sier 16-\u00e5ringen.", "Problemet er ikke f\u00f8rst og fremst at beinet strekkes. Smertene er verst for muskler og sener og huden som daglig t\u00f8yes en knapp millimeter. Hver eneste dag de siste 40 dagene har Stian dreid litt p\u00e5 tommeskruene; med skiftn\u00f8kkel eller fingrene. Han har n\u00f8ye fulgt et skjema fra legene p\u00e5 Rikshospitalet i Oslo.", "- Jeg har skrudd b\u00e5de p\u00e5 lengden og rotert n\u00e5r det har v\u00e6rt n\u00f8dvendig for \u00e5 korrigere skjevheter. I hver av de to behandlingene er beinet t\u00f8yd over seks centimeter.", "Stian ble f\u00f8dt med det ene beinet et par centimeter lengre enn det andre. Etterp\u00e5 har venstrebeinet vokst seinere. I de f\u00f8rste ti \u00e5rene gikk han med en oppbygd sko. Da han gjennomgikk sin f\u00f8rste operasjon for seks \u00e5r siden var h\u00f8yrebeinet \u00e5tte centimeter lengre enn det andre. I tillegg manglet han det venstre leggbeinet. Men det hindret ikke Stian i \u00e5 gj\u00f8re som andre unger.", "- Jeg spilte b\u00e5de fotball og sto p\u00e5 sn\u00f8brett uten problemer.", "Stian husker ikke s\u00e5 mye fra den f\u00f8rste operasjonen. Han ser ikke bort fra at han har fortrengt smertene. F\u00f8rst i september i \u00e5r gjennomgikk han det han h\u00e5per blir den siste behandlingen. Men det vil enn\u00e5 g\u00e5 mange m\u00e5neder f\u00f8r han kan kaste strekkutstyret og krykkene.", "- Bruddet i beinet som legene har laget blir erstattet av nytt beinvev, men det tar litt tid f\u00f8r det er grodd sammen. Hvis de fjerner strekkapparatet n\u00e5 vil beinet trekke seg sammen igjen.", "Derfor m\u00e5 Stian fortsatt bli kj\u00f8rt med taxi til skolen og ha spesialutstyret p\u00e5 til et godt stykke ut p\u00e5 ny\u00e5ret. Hittil har han unng\u00e5tt de store bivirkningene.", "- Det er vanlig at det blir betennelse i s\u00e5ret, men jeg har v\u00e6rt veldig heldig. Det hender likevel at jeg v\u00e5kner om morgenen og blir forbannet n\u00e5r jeg ser at boltene fortsatt st\u00e5r i beinet.", "Foreldrene har beholdt de f\u00f8rste spesialskoene fra da Stian var ti m\u00e5neder gammel, men de siste skoene er kastet. N\u00e5 har s\u00f8nnen endelig f\u00e5tt vanlige sko og Stian ser frem til at han kan g\u00e5 akkurat som kameratene.", "- Jeg gleder meg mest til g\u00e5 p\u00e5 fest og spille fotball. Det har v\u00e6rt utrolig kjedelig \u00e5 sitte i en stol inne s\u00e5 lenge, mens kompisene er ute og har det artig.", "N\u00e5 h\u00e5per han at han er p\u00e5 beina til 17. mai - om ikke for \u00e5 g\u00e5 i tog, s\u00e5 i alle fall uten krykker. Men f\u00f8rst m\u00e5 han g\u00e5 en periode med gips, s\u00e5 skal han trene seg opp. Selv om beinet aldri blir like sterkt som det normale, vil han kunne b\u00e5de g\u00e5 og l\u00f8pe."]}, {"field": "category0", "value": "nyheter"}, {"field": "contenthash", "value": "4408aa81ada978222e58e84814bbbef29f0d27499b162509a00f0da7ba591cb4"}, {"field": "createtime", "value": "2017-05-01T18:47:37.000Z"}, {"field": "description", "value": "Ved hjelp av gjennomg\u00e5ende bolter i legg og l\u00e5r og to \u00f8kter p\u00e5 pinebenken har Stian Steinsvik forlenget venstre ben med 12,5 cm."}, {"field": "dominantimage", "value": "http://www.adressa.no/incoming/article1123784.ece5/ALTERNATES/w980-default/ver2%20BEINFORLENGELSE005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2bba36bbbf63f77dbc8abcbd1abfa73e7f9e7b01.jpg?597f6362"}, {"field": "dominantthumbnaildimensions", "value": "300x169"}, {"field": "heading", "value": "Forlenget beinet med 12,5 cm -adressa.no"}, {"field": "id", "value": "2bba36bbbf63f77dbc8abcbd1abfa73e7f9e7b01"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "sports"}, {"field": "kw-concept", "value": ["beina", "forlenget beinet", "centimeter lengre"]}, {"field": "kw-entity", "value": ["stadsbygd", "rikshospitalet"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": "stian steinsvik"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1123784.ece5/ALTERNATES/w980-default/ver2%20BEINFORLENGELSE005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forlenget beinet med 12,5 cm"}, {"field": "og-type", "value": "article"}, {"field": "og-url", "value": "http://www.adressa.no/nyheter/article348480.ece"}, {"field": "pageclass", "value": ["article"]}, {"field": "publishtime", "value": "2004-11-20T09:57:52.000Z"}, {"field": "recs-articleid", "value": "891467"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-11-20T09:57:52.000Z"}, {"field": "recs-rawtitle", "value": "Forlenget beinet med 12,5 cm -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Ved hjelp av gjennomg\u00e5ende bolter i legg og l\u00e5r og to \u00f8kter p\u00e5 pinebenken har Stian Steinsvik forlenget venstre ben med 12,5 cm."}, {"field": "thumbnail", "value": "http://content-thumbnail.cxpublic.com/content/thumbnail200x150/2bba36bbbf63f77dbc8abcbd1abfa73e7f9e7b01.jpg?597f6362"}, {"field": "thumbnailfullheightdimensions", "value": "200x1127"}, {"field": "timestamp", "value": "2017-07-31T17:05:38.000Z"}, {"field": "title", "value": "Forlenget beinet med 12,5 cm"}, {"field": "url", "value": "http://www.adressa.no/nyheter/article348480.ece"}, {"field": "urlhash", "value": "2bba36bbbf63f77dbc8abcbd1abfa73e7f9e7b01"}], "score": 0.92058206, "siteId": "9222270286501375973", "id": "2bba36bbbf63f77dbc8abcbd1abfa73e7f9e7b01"}

