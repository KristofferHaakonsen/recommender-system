{"fields": [{"field": "modifiedtime", "type": "time", "value": "2012-04-17T01:23:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- I dag er det f\u00e5 som husker hvem K\u00e5re Jonsborg (1912-77) var. Han var et av de store navnene i sin tid. Men da kunstkritikerne inntok arenaen og ble smaksdommere fra slutten av 1970-tallet, ble Jonsborg stemplet som akterutseilt formalist og trengt ut i skyggen, forteller Ruth Waadeland, 80 \u00e5r og bokdebutant.", "Seks dager f\u00f8r jul i fjor utkom boken hennes med en bred presentasjon av maleren. Han har etterlatt seg en stor produksjon: 23 monumentalarbeider spredt over hele landet, bl.a. R\u00e5dhusteppet (1950) til Oslo r\u00e5dhus, fresker, mosaikker, billedtepper og malerier, b\u00e5de i store og sm\u00e5 formater. I Tr\u00f8ndelag er han representert med ett verk, en billedvev i Steinkjer kirke.", "- Tre \u00e5r tok det meg \u00e5 skrive boken da jeg endelig kom i gang, sier Ruth Waadeland. Den er blitt til ved spisebordet hjemme p\u00e5 nedre By\u00e5sen. P\u00e5 veggen henger en tegning og et maleri av K\u00e5re Jonsborg. I likhet med Jonsborg er Ruth Waadelands mann Haakon fra Grue i Sol\u00f8r, og de to mennene kjente hverandre fra oppveksten.", "Den unge Ruth visste om den anerkjente maleren med den karakteristiske paletten f\u00f8r hun traff Haakon. Da hun gikk p\u00e5 Statens h\u00e5ndverks- og kunstindustriskole fra 1946 til 1950, bodde en venninne av henne p\u00e5 hybel hos familien Jonsborg.", "- Ble du kjent med ham?", "- Nei, jeg tror at den eneste gangen han ytret seg overfor meg, var da han pekte p\u00e5 hybeld\u00f8ren og sa, \u00abHun bor der inne\u00bb! smiler Ruth Waadeland.", "Etter en periode som hjemmev\u00e6rende begynte hun 1972 som tegner ved Botanisk institutt, Universitetet i Trondheim, et arbeid hun hadde til hun fylte 70. Da hadde hun ogs\u00e5, 65 \u00e5r gammel, tatt kunsthistorie hovedfag ved siden av jobben som tegner. - Det er ikke f\u00e5 muskler, sener og skjeletter, planter og rotsystemer jeg har tegnet i min tid, sier hun. Illustrasjonene hennes er \u00e5 finne i adskillige kompendier og l\u00e6reb\u00f8ker.", "I 1978, \u00e5ret etter K\u00e5re Jonsborgs d\u00f8d, ble det holdt en stor minneutstilling, og i den forbindelse ble hun kjent med malerens enke, Kirsten. Bokideen kom opp nok en gang. - Han skulle hatt sin biografi for lenge siden, men i stedet ble han alts\u00e5 glemt. Tids\u00e5nden tok knekken p\u00e5 ham, mener Ruth Waadeland. - Det er ubegripelig at etterm\u00e6let hans skulle bli s\u00e5 rammet, han som satte sterke spor etter seg, b\u00e5de ved prestisjefylte oppdrag og innkj\u00f8p, og gjennom sine elever.", "- Hva var det som skjedde?", "- K\u00e5re Jonsborg var en billedbygger. Han var opptatt av det formelle som et viktig hjelpemiddel. P\u00e5 utallige reiser og opphold i Italia studerte han inng\u00e5ende de gamle mestrene fra renessansen: Michelangelo, Leonardo da Vinci, Giotto, Piero della Francesca. Han satt i timer og dager foran renessanseverkene og gjorde skisser, tegnet rektangler, diagonaler, sirkler og halvsirkler og gylne snitt. Dette var viktige studier, ikke minst for en som arbeidet i store formater, som Jonsborg. Han stod for kunnskap.", "- Men mot dette kom etter krigen en b\u00f8lge innen kunsten der det intuitive, inspirasjonen, ble satt i h\u00f8ysetet, fortsetter Ruth Waadeland. - Det ble ikke ansett som viktig at billedkunstnerne visste og kunne noe. Ved \u00e5 studere andres verker kunne de risikere \u00e5 bli p\u00e5virket mens de ventet p\u00e5 den kunstneriske hellig\u00e5nd. Fra rundt 1980 rykket kunstkritikerne og forst\u00e5segp\u00e5erne inn til fortrengsel for kunstnerne selv. Det nye regimet parkerte Jonsborg effektivt ved \u00e5 kalle ham formalist, og til og med nasjonalist. Det er dypt misvisende.", "- Hva med Jonsborgs samtidige, ble ikke de rammet av det samme?", "- Det kunne g\u00e5tt likedan med oppdalskunstneren Bjarne Rise. Men han flyttet hjem til Oppdal, der innbyggerne visste \u00e5 gi ham anerkjennelse.", "Hesten Hjemme hos Waadeland er en heste-skulptur i tre det viktigste etter K\u00e5re Jonsborg. {ndash} Hesten mangler et bakbein etter heftig lek da barna var sm\u00e5. Men den er like kj\u00e6r og like vakker for det, sier Ruth Waadeland. Foto: JENS PETTER S\u00d8RAA"]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "79f0e47f23a7e0ef0197763fe754828ebebc4983c642ecc52c5c263f8652fda8"}, {"field": "createtime", "value": "2017-05-01T13:56:51.000Z"}, {"field": "description", "value": "Ruth Waadeland har endelig f\u00e5tt gjort noe hun har tenkt p\u00e5 i \u00e5revis. Skrive en bok om billedkunstneren K\u00e5re Mikkelsen Jonsborg."}, {"field": "dominantimage", "value": "http://www.adressa.no/incoming/article1306659.ece5/ALTERNATES/w980-default/a%20JPS_waadeland3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e8e839a5e2ccc24b9a14045df37714c93679b803.jpg?598245ce"}, {"field": "dominantthumbnaildimensions", "value": "300x169"}, {"field": "heading", "value": ["L\u00f8fter frem glemt kunstner -adressa.no", "I skyggen", "Kryssende veier", "Billedbyggeren", "Parkert av kunstkritikerne"]}, {"field": "id", "value": "e8e839a5e2ccc24b9a14045df37714c93679b803"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "arts-and-entertainment"}, {"field": "kw-company", "value": "vinci"}, {"field": "kw-concept", "value": ["kunstner", "tegner", "glemt", "kjent", "kunstkritikerne", "hjem", "glemt kunstner", "dag", "visste", "bok"]}, {"field": "kw-entity", "value": ["sol\u00f8r", "piero", "by\u00e5sen", "jonsborg", "francesca", "universitetet", "kirsten", "giotto", "statens", "botanisk", "haakon", "hjemme"]}, {"field": "kw-location", "value": ["italia", "oslo", "oppdal", "tr\u00f8ndelag", "grue", "trondheim", "steinkjer", "leonardo"]}, {"field": "kw-pageclass", "value": "article"}, {"field": "kw-person", "value": ["bjarne rise", "k\u00e5re jonsborg", "ruth waadeland", "k\u00e5re mikkelsen jonsborg"]}, {"field": "kw-taxonomy", "value": ["kultur", "kultur/bok"]}, {"field": "og-image", "value": "http://www.adressa.no/incoming/article1306659.ece5/ALTERNATES/w980-default/a%20JPS_waadeland3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "L\u00f8fter frem glemt kunstner"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1309472.ece"}, {"field": "pageclass", "value": ["article"]}, {"field": "publishtime", "value": "2009-04-14T10:26:43.000Z"}, {"field": "recs-articleid", "value": "1402364"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2009-04-14T10:26:43.000Z"}, {"field": "recs-rawtitle", "value": "L\u00f8fter frem glemt kunstner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/bok"]}, {"field": "teaser", "value": "Ruth Waadeland har endelig f\u00e5tt gjort noe hun har tenkt p\u00e5 i \u00e5revis. Skrive en bok om billedkunstneren K\u00e5re Mikkelsen Jonsborg."}, {"field": "thumbnail", "value": "http://content-thumbnail.cxpublic.com/content/thumbnail200x150/e8e839a5e2ccc24b9a14045df37714c93679b803.jpg?598245ce"}, {"field": "thumbnailfullheightdimensions", "value": "200x1099"}, {"field": "timestamp", "value": "2017-08-02T21:36:14.000Z"}, {"field": "title", "value": "L\u00f8fter frem glemt kunstner"}, {"field": "url", "value": "http://www.adressa.no/kultur/bok/article1309472.ece"}, {"field": "urlhash", "value": "e8e839a5e2ccc24b9a14045df37714c93679b803"}], "score": 0.7118838, "siteId": "9222270286501375973", "id": "e8e839a5e2ccc24b9a14045df37714c93679b803"}

