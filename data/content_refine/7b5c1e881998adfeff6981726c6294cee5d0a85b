{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stian wallum", "kulturredakt\u00f8r"]}, {"field": "body", "value": ["Saken oppdateres.", "Klokken 20.58 mandag 21. mai sier jeg farvel til bokserien om mennesket Karl Ove Knausg\u00e5rd \u2013 etter flere \u00e5r med fascinert lesning. N\u00e5 skal jeg gj\u00f8re det umulige \u2013 pr\u00f8ve \u00e5 beskrive f\u00f8lelsen av \u00e5 lese \u00abMin Kamp 1-6\u00bb. Hvorfor er det umulig? Fordi jeg er et menneske og alt ved meg har en kompleksitet som ikke lar seg fange i ord.", "Okei. Jeg slutter der. H\u00f8ystilen er et resultat av milj\u00f8skade etter de siste avsnittene av 1130 siders lange sekseren. Det som er sant er at jeg skriver n\u00e5 \u2013 sekunder etter \u00e5 ha lest siste side et par ganger. Trukket pusten og sukket tungt fordi det er over, men like mye et lettelsens sukk b\u00e5de for egen del \u2013 n\u00e5 kan annen litteratur f\u00e5 frem i lyset etter flere \u00e5r med hard kamp med \u00abMin Kamp\u00bb \u2013 men aller mest p\u00e5 vegne av Karl Ove Knausg\u00e5rd. Som kjent slutter boka med at han n\u00e5, endelig, kan slutte \u00e5 v\u00e6re forfatter. Det virket usannsynlig og patetisk da jeg leste om det i mediene for noen m\u00e5neder siden. Men etter noen hundre rystende sider om Linda \u2013 Karl Oves kone \u2013 og hennes sammenbrudd, er det til \u00e5 fatte. Og jeg skj\u00f8nner hvorfor han gr\u00e5t s\u00e5 han nesten ikke s\u00e5 tastaturet da han skrev det. Det var t\u00e5rene til en maratonl\u00f8per som n\u00e5r m\u00e5let. T\u00e5rene til en angrende synder. T\u00e5rene til en forfatter som har skrevet sitt siste ord. Han har betalt en h\u00f8y pris for \u00e5 skrive sitt mesterverk. Ekstra h\u00f8y \u2013 ettersom prisen ogs\u00e5 m\u00e5 betales av flere enn ham selv. Flere mener han har krenket mange av sine n\u00e6rmeste i jakten p\u00e5 sannhet og \u00abdet autentiske\u00bb.", "\u00abJeg er s\u00e5 glad for Linda, og jeg er s\u00e5 glad for barna v\u00e5re.", "Jeg kommer aldri til \u00e5 tilgi meg selv for det jeg har utsatt dem for,", "men det har jeg gjort, det m\u00e5 jeg leve med\u00bb", "\u2013 er et sitat jeg vil huske lenge. Det st\u00e5r p\u00e5 nest siste side i bind 6.", "Karl Ove Knausg\u00e5rd. F\u00f8r \u00abMin kamp\u00bb forbandt jeg navnet med en gammel miniskandale og en bok om engler. En forfatter hadde skrevet om kj\u00e6rlighet mellom en ung mann og en skolejente p\u00e5 13 \u00e5r. Det var en liten krusning i Kultur-Norges blikkstille hav av enighet. Mente forfatteren at det var greit, liksom? Jeg leste om boken. Men jeg leste ikke boken. S\u00e5 kom det en bok om engler. Den orket jeg i alle fall ikke \u00e5 lese. Ikke f\u00f8r flere \u00e5r etter utgivelsen, og det etter \u00abMin kamp 4\u00bb, mens jeg ventet p\u00e5 femmeren. Jeg var offisielt hekta p\u00e5 Knausg\u00e5rd. Og jeg var ikke alene.", "Helt fra f\u00f8rste bok har konseptet \u00abMin kamp\u00bb hatt en helt egen gl\u00f8d. Som om alt sto p\u00e5 spill \u2013 fra f\u00f8rste stund. Den sterke koblingen til virkeligheten, og den entydige fornemmelsen av at vi her hadde med en kunstner som ikke hadde tenkt \u00e5 vike en tomme, ga meg et sug i magen jeg ikke har kjent for en bok f\u00f8r. En flik av viktighet og fare i en ellers ganske overfladisk samtidskultur basert p\u00e5 \u00e5 tolke tegn og \u00abskj\u00f8nne greia\u00bb.", "For hva er det egentlig han gj\u00f8r i f\u00f8rste bok? Bretter ut sin d\u00f8de far som en h\u00e6slig fyr som drakk seg i hjel. Og farmora som hadde sett s\u00f8nnen sin, Karl Oves pappa, drikke seg i hjel \u2013 og som selv, if\u00f8lge boken, drakk sprit sammen med barnebarnet \u2013 forfatteren. \u00c5 fy faen!", "Eller i andre bok \u2013 en sm\u00e5barnsfar som kjenner p\u00e5 hatet til sine egne barn og til familielivet. Satt han ikke p\u00e5 verandaen i Malm\u00f6 og tenkte at det hadde v\u00e6rt greit om familien brant inne bak ham? \u00c5 fyy faen. Hva m\u00e5 ikke kona tenke om ham? Og skriver han ikke at svigermora stjeler sprit i kj\u00f8kkenskapet mens hun passer barnebarna? Men i ville helvete?! Hvordan er det forholdet n\u00e5?", "Eller i bok fire der han beskriver hvordan han f\u00e5r sjansen til \u00e5 ligge med en jente, mens stores\u00f8stera er i samme rom, men ikke greier \u00e5 prestere. \u00c5\u00e5\u00e5 neei ...", "For ikke \u00e5 snakke om i bok fem \u2013 der alt g\u00e5r i dass til lyden av dryppende regn over bergenske gatesmug. Karl Ove blir anmeldt for voldtekt, sviker sin ekskone Tonje og blir forelsket i sin n\u00e5v\u00e6rende kone Linda. Alt dette smertefulle beskrevet i flomlyset til en begavet forteller. Herregud. G\u00e5r det ingen grenser?", "Det er fullt mulig \u00e5 f\u00e5 mye ut av \u00abMin kamp\u00bb med en slik slarvete og nabokjerringaktig bestyrtelse. Det har, og her m\u00e5 jeg v\u00e6re \u00e6rlig, v\u00e6rt en del av fascinasjonen. Omkostningene det er \u00e5 skrive hensynsl\u00f8st mot seg selv, sin familie alle sine venner \u2013 det er et sosialt prosjekt ti ganger mer spektakul\u00e6rt og skremmende enn et hvilket som helst basehopp. At han t\u00f8r!", "Men lesernes behov for en slik n\u00e6rmest sirkuslignende sitring, kan ikke alene forsvare det ubehag forfatteren har p\u00e5f\u00f8rt omgivelsene sine. Det m\u00e5 v\u00e6re mer der som gj\u00f8r at i alle fall denne leser er overbevist om at det tross alt var verd det \u2013 b\u00e5de \u00e5 skrive og \u00e5 lese \u00abMin kamp\u00bb.", "Det ene er den psykologiske dybden et slik sjelsvrengende prosjekt har. Det er en klisj\u00e9 i knausg\u00e5rdismen, men jeg sier det likevel: det er i det aller mest personlige at de universelle sannhetene ligger. \u00abMin kamp\u00bb har v\u00e6rt ekstremt personlig og utleverende \u2013 da kjenner vi oss igjen.", "Det andre er sinnelagsetikken \u2013 alts\u00e5 intensjonene bak skrivehandlingen. Aldri i l\u00f8pet av de bortimot 4000 sidene har jeg f\u00f8lt at forfatteren har hatt andre motiver enn \u00e5 endevende seg selv. Uten denne overbevisningen er det vanskelig \u00e5 konsumere de n\u00e6rg\u00e5ende beskrivelsene av egen og andres svakhet. Med overbevisningen \u00abf\u00f8ler man med\u00bb personene i romanen, kjenner litt p\u00e5 egne tilkortkommenheter \u2013 og blir kanskje et litt bedre menneske. Jeg tror det terapeutiske aspektet ved Knausg\u00e5rds \u00e5pne beskrivelser av tabuer er stor del av forklaringen p\u00e5 suksessen.", "S\u00e5 er det ogs\u00e5 en filosofisk og dypt eksistensiell \u00e5re som g\u00e5r gjennom verket. Det sl\u00e5r ut i full blomst i sekseren \u2013 der nettopp tekstens forhold til sannheten og til \u00abselvet\u00bb og \u00abdet-et\u00bb beskrives gjennom en briljant og ultrakrevende analyse av Paul Celans dikt \u00abTrangf\u00f8ring\u00bb \u2013 og en historisk analyse av Adolf Hitlers verk \u00abMein Kampf\u00bb. Forfatteren la inn et skikkelig hinder i ferden mot den forjettede slutten, men p\u00e5 et vis f\u00f8les det godt \u00e5 v\u00e6re ferdig og vite at jeg har kjempet litt for det.", "Utslitt, imponert og litt rystet lukket jeg siste side n\u00e5 i kveld.", "S\u00e5 da er vel saken klar, da. All klaging p\u00e5 prosjektet fra de involverte er selvh\u00f8ytidelig syting som m\u00e5 vike for et historisk viktig verk. De skal v\u00e6re glad for at de ble med i v\u00e5r tids kanskje fremste roman/dokumentar/selvbiografi/kunstprosjekt.", "\u2013 Ja, hvis du mener at god kunst er verd mer enn retten jeg har til mitt liv og mine f\u00f8lelser, s\u00e5 er jo det greit det. For meg blir det kulturfascisme!", "Tonje Aursland, Karl Ove Knausg\u00e5rds ekskone setter \u00f8ynene i meg. Det er langt p\u00e5 natt den dagen Tonje har holdt innlegg p\u00e5 Hell-konferansen i Stj\u00f8rdal i 2011.", "Alkoholen har gitt meg mot til \u00e5 snakke med henne som jeg har lest s\u00e5 mye om i \u00abMin kamp 2\u00bb og \u00abMin kamp 5\u00bb. Livet og romankunsten samlet i en kvinne i en gang p\u00e5 Rica Hell. Jeg fors\u00f8ker \u00e5 avdramatisere f\u00f8lgene av \u00e5 v\u00e6re med i romanen.", "\u2013 Det er ikke s\u00e5nn vi leser det. Ingen vil diskreditere deg p\u00e5 noen m\u00e5te. Vi skj\u00f8nner hvorfor ting skjedde. Ingen er skurker eller helter.", "Hun smiler oppgitt, h\u00f8rer meg ut, men mener det er og blir fascisme n\u00e5r man ikke tar hensyn til andre mennesker. Likevel ville hun ikke stoppe boken.", "I stedet laget hun en radiodokumentar \u00abTonjes versjon\u00bb der hun konfronterer eksmannen med hans hensynsl\u00f8se omgang med deres kj\u00e6rlighetsforhold.", "Aurslands dokumentar er like \u00e6rlig og n\u00e6r som \u00abMin kamp\u00bb-b\u00f8kene. For kommende generasjoner b\u00f8r \u00abMin kamp\u00bb-b\u00f8kene komme med dokumentaren som obligatorisk tillegg. For virkelig \u00e5 f\u00e5 leseren til \u00e5 skj\u00f8nne hvilket halsbrekkende prosjekt han er i ferd med \u00e5 ta fatt p\u00e5.", "Takk for n\u00e5, Karl Ove. Ikke skriv noen flere b\u00f8ker. Ta deg av Linda, Vanja, Heidi og John i \u00e5rene framover. Det har de fortjent.", "stian.wallum@adresseavisen.no"]}, {"field": "category0", "value": "meninger"}, {"field": "contenthash", "value": "95c7332c992d90fa48473e2c7dcf00613ea6b4f2c261927a507600ac102fd9e4"}, {"field": "createtime", "value": "2013-10-04T19:16:17.984Z"}, {"field": "description", "value": "Jeg har nettopp rundet \u00abMin kamp\u00bb. Det var en kamp. Men en veldig god en."}, {"field": "dominantimage", "value": "http://www.adressa.no/incoming/article2163497.ece5/ALTERNATES/w980-default/l%C3%B8rdagskommentar%20260512"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b5c1e881998adfeff6981726c6294cee5d0a85b.jpg?588a61af"}, {"field": "dominantthumbnaildimensions", "value": "300x169"}, {"field": "heading", "value": "Takk for at du vrengte sjela di, Karl Ove Knausg\u00e5rd -adressa.no"}, {"field": "id", "value": "7b5c1e881998adfeff6981726c6294cee5d0a85b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["vrengte sjela", "kamp", "bok"]}, {"field": "kw-entity", "value": ["mein kampf", "kultur-norges", "heidi og john", "vanja", "trangf\u00f8ring", "min kamp", "rica hell"]}, {"field": "kw-location", "value": ["malm\u00f6", "linda", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["adolf hitlers", "tonje aursland", "karl ove", "karl ove knausg\u00e5rd", "paul celans"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2163497.ece5/ALTERNATES/w980-default/l%C3%B8rdagskommentar%20260512"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Takk for at du vrengte sjela di, Karl Ove Knausg\u00e5rd"}, {"field": "og-type", "value": "article"}, {"field": "og-url", "value": "http://www.adressa.no/meninger/article1828455.ece"}, {"field": "pageclass", "value": null}, {"field": "publishtime", "value": "2012-05-25T12:04:41.000Z"}, {"field": "recs-articleid", "value": "3135304"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-05-25T12:04:41.000Z"}, {"field": "recs-rawtitle", "value": "Takk for at du vrengte sjela di, Karl Ove Knausg\u00e5rd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jeg har nettopp rundet \u00abMin kamp\u00bb. Det var en kamp. Men en veldig god en."}, {"field": "thumbnail", "value": "http://content-thumbnail.cxpublic.com/content/thumbnail200x150/7b5c1e881998adfeff6981726c6294cee5d0a85b.jpg?588a61af"}, {"field": "thumbnailfullheightdimensions", "value": "200x2175"}, {"field": "timestamp", "value": "2017-01-26T20:53:03.000Z"}, {"field": "title", "value": "Takk for at du vrengte sjela di, Karl Ove Knausg\u00e5rd"}, {"field": "url", "value": "http://www.adressa.no/meninger/article1828455.ece"}, {"field": "urlhash", "value": "7b5c1e881998adfeff6981726c6294cee5d0a85b"}], "score": 1.0777649, "siteId": "9222270286501375973", "id": "7b5c1e881998adfeff6981726c6294cee5d0a85b"}

