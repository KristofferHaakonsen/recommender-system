{"fields": [{"field": "modifiedtime", "type": "time", "value": "2012-06-18T11:27:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I NOVEMBER i \u00e5r ble det organisert et folkem\u00f8te mot korrupsjon i Erkebispeg\u00e5rden i Trondheim. Hovedinnlederne var u-hjelpsstatsr\u00e5d Hilde Frafjord Johnson og NORADs direkt\u00f8r Tove Strand. Som representant fra NTNU var jeg selv innbudt til \u00e5 ta avstand fra korrupsjon. Det var en tillitserkl\u00e6ring, og ingen burde v\u00e6re i tvil om at vi ved NTNU ser s\u00e6rlig alvorlig p\u00e5 korrupsjon. Dette alvor har medf\u00f8rt at vi har gjort noen feltstudier i korrupsjonens nyere historie.", "DET VAR I 1970 og jeg gjorde mine f\u00f8rste korrupsjonserfaringer. Etter en u-sving i Haile Selassie Avenue i Addis Abeba, ble jeg stoppet av en politimann med ordre om \u00e5 stille for retten dagen etter. Da jeg manglet den n\u00f8dvendig tillit til keiserd\u00f8mmets rettssystem og fryktet \u00e5 havne i et utrivelig fangehull, ba jeg en student fra Eritrea om \u00e5 kj\u00f8pe anmeldelsen fra politimannen. Den kostet 15 etiopiske dollar. Forretningen ble gjennomf\u00f8rt med en vemodig f\u00f8lelse av \u00e5 miste den norske rettskaffenhetsdyd. Men det var lett \u00e5 finne brukbare unnskyldninger. Med de 15 dollar hadde jeg bidratt avgj\u00f8rende til politimannens magre m\u00e5nedsl\u00f8nn. Den eritreiske studenten forklarte meg at den var s\u00e5 mager at det var vanskelig for ham \u00e5 overleve uten en viss personlig skattlegging i sitt omr\u00e5de.", "Da jeg skulle hente min forskningstillatelse i Djibouti, det n\u00e6rmeste etiopiske konsulat i n\u00e6rheten, dro jeg p\u00e5 et 24-timers visum. P\u00e5 konsulatet kunne de ikke finne det n\u00f8dvendige dokument. Jeg la da pr\u00f8vende en st\u00f8rre seddel p\u00e5 skrivebordet til sekret\u00e6ren uten et ord. Han lot n\u00e6rmest som han ikke s\u00e5 den, men \u00e5pnet en skuff og seddelen forsvant. Han \u00e5pnet en annen skuff, og der oppdaget han til sin forbauselse oppholdstillatelsen, som ble skrevet inn i mitt pass med et imponerende stempel.", "DISSE ERFARINGENE aktualiserte en vedvarende interesse for korrupsjonens problem. Fenomenet kan studeres fra flere synsvinkler. Et utgangspunkt er det \u00f8konomiske. Noen andre eksempler fra virkelighetens verden kan kaste et interessant lys over problemet.", "Ved en av de polske d\u00f8dsleire hadde kvinner i de n\u00e6rliggende landsbyer etablert en ganske spesiell form for handel med de j\u00f8diske fangene. P\u00e5 bestemte tider i uken gikk de helt opp til piggtr\u00e5dsperringene med nybakte br\u00f8d, som de kastet over til de uthungrede fangene. Men det var ikke tale om veldedighet. Tilbake over gjerdet kastet en av fangene tilbake noen juveler og gull. SS-vakten i sitt t\u00e5rn snudde seg bort, og fikk senere sin del av byttet. Gullet stammet fra de s\u00e5kalte gull-j\u00f8dene, som p\u00e5 grunn av sin spesielle ekspertise administrerte gullet som ble r\u00f8vet fra fangene, herunder ogs\u00e5 gull fra tennene. Flere mennesker ble med dette reddet fra sulted\u00f8den.", "Det kan diskuteres om det er tale om smugling eller korrupsjon.", "PROBLEMSTILLINGEN blir lettere om vi tar utgangspunkt i Oskar Schindlers redningsd\u00e5d i d\u00f8dsleiren Plaszow i Polen. Gjennom et omfattende system av bestikkelser lyktes det Schindler \u00e5 redde n\u00e6rmere tusen j\u00f8der. Da krigen gikk mot slutten, klarte Oskar Schindler \u00e5 kj\u00f8pe fri sine arbeidere i emaljefabrikken i Plaszow og overf\u00f8re dem til sin ammunisjonsfabrikk i hjembyen i Sudetenland. Han kj\u00f8pte fangene av den korrupte leirsjefen Amon Goeth for penger han hadde tjent p\u00e5 leveranser av kj\u00f8kkenutstyr til Wehrmacht.", "I dag har Schindler-j\u00f8dene n\u00e6rmere 10 000 etterkommere. Det er flere enn alle j\u00f8der i dagens Polen. Under transporten til Tsjekkoslovakia ble flere hundre kvinner ved en feil sendt direkte til Auschwitz. Oskar Schindler reiste omg\u00e5ende til d\u00f8dsleiren og fikk fortrede for leirkommandanten Rudolf H\u00f6ss. Gjennom bestikkelse med diamanter klarte Schindler \u00e5 f\u00e5 med seg kvinnene til sin ammunisjonsfabrikk.", "De siste eksemplene viser at man ikke uten videre kan ta avstand fra korrupsjon. Mange menneskeliv ble reddet nettopp gjennom dyktig administrert korrupsjon. Problemet trenger en mer dyptg\u00e5ende analyse.", "SETT FRA ET \u00d8KONOMISK synspunkt er ikke korrupsjon i seg selv en \u00e5rsak til vanstyre og misbruk, men et symptom. Den underliggende \u00e5rsak er maktmisbruk.", "Sett strengt \u00f8konomisk er det en maktmanipulasjon med prisdannelsen og brudd p\u00e5 moralske regler for salg av ulike varer og tjenester. Forbud mot salg av etterspurte varer og tjenester skaper korrupsjon og smugling. Det \u00e5pner en livlig arena for tollere og syndere. Prostitusjon er et n\u00e6rliggende eksempel fra v\u00e5rt eget dagligliv. Forbudene som omgir denne urgamle geskjeft bidrar til \u00e5 holde prisen oppe, men begrenser i liten grad omsetningen. Br\u00f8dprisen ved d\u00f8dsleiren i Polen ble drevet opp i voldsomme h\u00f8yder p\u00e5 grunn av salgsforbudet og den heftige ettersp\u00f8rsel.", "Dette er et problem som ikke kan l\u00f8ses gjennom ford\u00f8mmelse alene. Ondets rot ligger i maktens natur. Makt korrumperer, og absolutt makt korrumperer absolutt. Skal vi gj\u00f8re oss noen forh\u00e5pninger om \u00e5 komme dette uvesenet til livs, m\u00e5 vi rette oppmerksomheten mot maktforvaltningen. Det er blant annet dette vi har Riksrevisjonen til her i Norge, i tillegg til maktens tredeling.", "Et ledd i maktens kontroll er fri informasjonsflyt: pressefrihet og \u00e5ndsfrihet. Der disse friheter fors\u00f8kes begrenset, kan man v\u00e6re sikker p\u00e5 at noen fors\u00f8ker \u00e5 skjule sin utnyttelse av medmennesker.", "S\u00f8ren Kierkegaard har p\u00e5pekt at mennesket ikke bare er mer umoralsk enn vi forestiller oss, men ogs\u00e5 mer moralsk. I dette ligger et h\u00e5p. De fleste mennesker har samvittighet, og den kan skoleres p\u00e5 ulike m\u00e5ter. Dette er en oppgave for de ideologiske systemene.", "Et viktig element er det vi kan kalle fristelseskoeffisienten. Dersom avl\u00f8nningen er elendig, som politigasjene i Addis Abeba, blir fristelseskoeffisienten for stor. Det er en av grunnene til at vi m\u00e5 s\u00f8rge for at politiet har skikkelige l\u00f8nnsbetingelser, s\u00e5 det ikke fristes til for eksempel \u00e5 selge fortrolige opplysninger til pressen.", "KORRUPSJONSFORSKNINGEN har gjort store fremskritt i de senere \u00e5r. Et spesielt lovende arbeid utf\u00f8res ved G\u00f6ttingen universitet i Tyskland. Der utarabeides blant annet en korrupsjonsindeks (The 2002 Transparency International Corruption Perception Index).", "P\u00e5 denne indeksen ligger Finland p\u00e5 toppen, Tanzania p\u00e5 bunnen. Finland f\u00f8lges av Danmark, New Zealand, Island, Singapore, Sverige. Det er et d\u00e5rlig tegn at Norge f\u00f8rst kommer p\u00e5 12. plass, langt etter de \u00f8vrige skandinaviske land. Kan det v\u00e6re et tegn p\u00e5 at oljemilliardene har virket utmattende p\u00e5 den norske dyden? Det er en situasjon vi ikke kan leve med.", "Et lovende faktum er at Europas ledende korrupsjonsjeger, norske Eva Joly, n\u00e5 kommer hjem til gamlelandet. Da er det p\u00e5 tide \u00e5 f\u00e5r regnskapene i orden.", "Jan Br\u00f8gger, professor, dr.philos. i sosialantropologi, NTNU"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "27b6c98d8bdb12fc37cc8f86e87e58de3d2d27d5391f047357698787b4cf8062"}, {"field": "createtime", "value": "2017-02-05T08:47:54.000Z"}, {"field": "description", "value": "Korrupsjonsproblemet kan ikke l\u00f8ses gjennom ford\u00f8mmelse alene. Ondets rot ligger i maktens natur. Makt korrumperer, og absolutt makt korrumperer absolutt. Skal vi komme korrupsjonen til livs, m\u00e5 vi rette oppmerksomheten mot maktforvaltningen, skriver Jan Br\u00f8gger."}, {"field": "dominantimage", "value": "http://www.adressa.no/incoming/article1106382.ece5/ALTERNATES/w980-default/ver2%20Jan"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70a4d9f7675bd27b4b5603090a53776135cc49c9.jpg?5947a4f9"}, {"field": "dominantthumbnaildimensions", "value": "300x169"}, {"field": "heading", "value": "Korrupsjonens dype r\u00f8tter -adressa.no"}, {"field": "id", "value": "70a4d9f7675bd27b4b5603090a53776135cc49c9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "education"}, {"field": "kw-concept", "value": ["korrupsjon", "makt korrumperer", "korrupsjonens dype r\u00f8tter", "makt"]}, {"field": "kw-entity", "value": ["europas", "riksrevisjonen", "plaszow", "wehrmacht", "erkebispeg\u00e5rden", "sudetenland", "auschwitz", "the 2002", "transparency international corruption perception index", "amon goeth", "haile selassie avenue", "tsjekkoslovakia"]}, {"field": "kw-location", "value": ["tanzania", "tyskland", "island", "polen", "danmark", "djibouti", "trondheim", "eritrea", "norge", "new zealand", "singapore", "g\u00f6ttingen", "addis abeba", "sverige", "finland"]}, {"field": "kw-pageclass", "value": "article"}, {"field": "kw-person", "value": ["eva joly", "s\u00f8ren kierkegaard", "oskar schindler", "jan br\u00f8gger", "hilde frafjord johnson", "tove strand", "rudolf h\u00f6ss"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1106382.ece5/ALTERNATES/w980-default/ver2%20Jan"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Korrupsjonens dype r\u00f8tter"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article80774.ece"}, {"field": "pageclass", "value": ["article"]}, {"field": "publishtime", "value": "2002-12-12T07:56:43.000Z"}, {"field": "recs-articleid", "value": "2597924"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2002-12-12T07:56:43.000Z"}, {"field": "recs-rawtitle", "value": "Korrupsjonens dype r\u00f8tter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Korrupsjonsproblemet kan ikke l\u00f8ses gjennom ford\u00f8mmelse alene. Ondets rot ligger i maktens natur. Makt korrumperer, og absolutt makt korrumperer absolutt. Skal vi komme korrupsjonen til livs, m\u00e5 vi rette oppmerksomheten mot maktforvaltningen, skriver Jan Br\u00f8gger."}, {"field": "thumbnail", "value": "http://content-thumbnail.cxpublic.com/content/thumbnail200x150/70a4d9f7675bd27b4b5603090a53776135cc49c9.jpg?5947a4f9"}, {"field": "thumbnailfullheightdimensions", "value": "200x1305"}, {"field": "timestamp", "value": "2017-06-19T10:18:33.000Z"}, {"field": "title", "value": "Korrupsjonens dype r\u00f8tter"}, {"field": "url", "value": "http://www.adressa.no/nyheter/innenriks/article80774.ece"}, {"field": "urlhash", "value": "70a4d9f7675bd27b4b5603090a53776135cc49c9"}], "score": 0.7258919, "siteId": "9222270286501375973", "id": "70a4d9f7675bd27b4b5603090a53776135cc49c9"}

