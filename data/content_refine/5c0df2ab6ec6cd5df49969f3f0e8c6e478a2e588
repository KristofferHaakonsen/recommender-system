{"fields": [{"field": "modifiedtime", "type": "time", "value": "2012-04-17T15:08:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "asbj\u00f8rn grav\u00e5s"}, {"field": "body", "value": ["Saken oppdateres.", "Opptil tre dager i uken kan sykmeldte arbeidstagere f\u00e5 komme til g\u00e5rden Leinan \u00d8vre og delta i opplegg som g\u00e5r under begrepet arbeidsrettet rehabilitering. Det g\u00e5r i ulike former for undervisning, samtaler og fysisk trening.", "\u2013 \u00abFriskg\u00e5rdene\u00bb er NAVs forlengede arm. N\u00e5r verken bedriftshelsetjenesten eller andre relevante instanser klarer \u00e5 finne ut hva som skal til for \u00e5 f\u00e5 en sykmeldt frisk nok til \u00e5 begynne \u00e5 jobbe igjen, er tilbud som dette gode \u00e5 ty til, sier Tormod Eriksen, fylkeskoordinator for NAV-tiltaket \u00abRaskere tilbake\u00bb, til Adresseavisen.", "Avklaring av den sykmeldtes arbeidsevne er \u00e9n av oppgavene \u00abFriskg\u00e5rden\u00bb skal l\u00f8se. Neste trinn er selve rehabiliteringen med sikte p\u00e5 at vedkommende skal bli i stand til \u00e5 jobbe igjen. Alt foreg\u00e5r i n\u00e6rt samabeid med den sykmeldtes arbeidsgiver.", "\u2013 Dette er et unikt tilbud til arbeidsgivere som opplever at det er vanskelig \u00e5 f\u00e5 sykmeldte tilbake i jobb, sier Tormod Eriksen.", "Fra f\u00f8r finnes det \u00abfriskg\u00e5rder\u00bb ved Jonsvatnet i Trondheim, p\u00e5 Saksvik i Malvik og p\u00e5 Lisbets\u00e6tra i Skaun.", "At arbeidsgivere er opptatt av \u00e5 holde sykefrav\u00e6ret nede, er et faktum. NAV-koordinator Eriksen viser til en unders\u00f8kelse som forteller at fire av ti ogs\u00e5 tror at sykefrav\u00e6ret kan reduseres, bare med enkle tiltak.", "Til h\u00f8sten kommer ogs\u00e5 en ordning med \u00abavventende sykmelding\u00bb. Den g\u00e5r ut p\u00e5 at den syke arbeidstageren f\u00e5r en lapp fra legen med seg tilbake til arbeidsgiver, med beskjed om \u00e5 legge arbeidsforholdene til rette slik at sykmelding kan unng\u00e5s.", "Paret som for halvannet \u00e5r siden overtok den vakkert beliggende Leinan \u00d8vre-g\u00e5rden, odelsjenta Kristin Leinum og ektemannen Bengt Erling Berg, sier de har realisert en dr\u00f8m ved \u00e5 bygge om den gamle l\u00e5ven til et flott kurssenter. Begge har milit\u00e6r utdannelse, hun fra Krigsskolen, han fra befalsskole. F\u00f8r de bestemte seg for \u00e5 satse p\u00e5 \u00abFriskg\u00e5rden\u00bb-opplegg, var Kristin i full jobb som prosjektleder ved NTNU, Bengt Erling som daglig leder av en bedrift p\u00e5 Byneset.", "N\u00e5 er g\u00e5rdbrukerparet heltids beskjeftiget med driften av det NAV-finansierte tilbudet. Kristin Leinum er daglig leder, Bengt Erling Berg er ansvarlig for undervisning, trening og uteaktiviteter. Kristins mor og to andre kvinner utgj\u00f8r resten av Raskere tilbake-staben p\u00e5 Leinan \u00d8vre.", "\u2013 Heller enn \u00e5 fortsette i de faste jobbene v\u00e5re \u00f8nsket vi \u00e5 f\u00e5 til noe her p\u00e5 g\u00e5rden, og da gjerne noe som kunne bety noe for andre mennesker. Denne dr\u00f8mmen synes vi har g\u00e5tt i oppfyllelse, sier Kristin Leinum til Adresseavisen.", "S\u00f8r-Tr\u00f8ndelag er det fylket i landet som hyppigst bruker \u00abRaskere tilbake\u00bb-ordningen. Det er s\u00e6rlig det siste \u00e5ret \u00f8kningen er kommet. Men internt i fylket varierer bruken av tilbudet mye. Antall henvisninger er langt st\u00f8rre \u2013 ogs\u00e5 relativt sett \u2013 i Trondheim og omegnskommunene enn ute i distriktet."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "10e13b21c21ad906313a93b03a74987747a85e7e4a49fde1f443007ea4cddc10"}, {"field": "createtime", "value": "2016-01-26T13:57:21.000Z"}, {"field": "description", "value": "I en staselig, gjennom-rehabilitert l\u00e5ve skal sykmeldte rehabiliteres tilbake til arbeidslivet. \u00abFriskg\u00e5rden Leinstrand\u00bb er S\u00f8r-Tr\u00f8ndelags fjerde i rekken."}, {"field": "dominantimage", "value": "http://www.adressa.no/incoming/article1252854.ece5/ALTERNATES/w980-default/Friskgaarden_03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c0df2ab6ec6cd5df49969f3f0e8c6e478a2e588.jpg?58b57579"}, {"field": "dominantthumbnaildimensions", "value": "300x169"}, {"field": "heading", "value": ["Blir friskere p\u00e5 l\u00e5ven -adressa.no", "\u2013 Unikt tilbud", "\u2013 En dr\u00f8m"]}, {"field": "id", "value": "5c0df2ab6ec6cd5df49969f3f0e8c6e478a2e588"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["sykmeldt", "arbeidsgiver", "jobb", "tilbud", "daglig leder", "unikt tilbud", "l\u00e5ve"]}, {"field": "kw-entity", "value": ["s\u00f8r-tr\u00f8ndelags", "raskere", "jonsvatnet", "friskg\u00e5rden", "lisbets\u00e6tra", "leinan \u00f8vre", "krigsskolen", "adresseavisen", "leinstrand", "byneset", "saksvik"]}, {"field": "kw-location", "value": ["skaun", "malvik", "trondheim"]}, {"field": "kw-pageclass", "value": "article"}, {"field": "kw-person", "value": ["bengt erling berg", "tormod eriksen", "kristin leinum", "bengt erling"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1252854.ece5/ALTERNATES/w980-default/Friskgaarden_03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blir friskere p\u00e5 l\u00e5ven"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1106027.ece"}, {"field": "pageclass", "value": null}, {"field": "publishtime", "value": "2008-06-25T12:09:55.000Z"}, {"field": "recs-articleid", "value": "1612676"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2008-06-25T12:09:55.000Z"}, {"field": "recs-rawtitle", "value": "Blir friskere p\u00e5 l\u00e5ven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "I en staselig, gjennom-rehabilitert l\u00e5ve skal sykmeldte rehabiliteres tilbake til arbeidslivet. \u00abFriskg\u00e5rden Leinstrand\u00bb er S\u00f8r-Tr\u00f8ndelags fjerde i rekken."}, {"field": "thumbnail", "value": "http://content-thumbnail.cxpublic.com/content/thumbnail200x150/5c0df2ab6ec6cd5df49969f3f0e8c6e478a2e588.jpg?58b57579"}, {"field": "thumbnailfullheightdimensions", "value": "200x1412"}, {"field": "timestamp", "value": "2017-02-28T13:04:57.000Z"}, {"field": "title", "value": "Blir friskere p\u00e5 l\u00e5ven"}, {"field": "url", "value": "http://www.adressa.no/nyheter/okonomi/article1106027.ece"}, {"field": "urlhash", "value": "5c0df2ab6ec6cd5df49969f3f0e8c6e478a2e588"}], "score": 0.6898906, "siteId": "9222270286501375973", "id": "5c0df2ab6ec6cd5df49969f3f0e8c6e478a2e588"}

