{"fields": [{"field": "modifiedtime", "type": "time", "value": "2012-06-20T10:25:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Litt av vitsen med generalentreprise var jo nettopp \u00e5 plassere ansvaret for alle sider av byggeprosjektet i ett firma, sier Terje Olsen. Huset sto \u00abferdig\u00bb i 2003, like f\u00f8r Olsens mareritt ble en realitet. For det tok ikke lang tid etter at familien hadde flyttet inn f\u00f8r den f\u00f8rste vannlekkasjen skyllet over familien.", "- Det var som \u00e5 f\u00e5 en b\u00f8tte i hodet da vi \u00e5pnet ytterd\u00f8ren, forteller Olsen og legger til at ikke lenge etterp\u00e5 var lekkasje nummer to et faktum. Denne gang gjennom kj\u00f8kkentaket. Og i kj\u00f8lvannet fulgte skjeve vegger, noen med svikt p\u00e5 opptil to cm, frosne vannr\u00f8r som f\u00f8lge av manglende isolasjon, flis med sprekkdannelser av samme grunn og parkettgulv som knirker og gynger. Innredningen i kj\u00f8kkenet spriker i sammenf\u00f8yningene, fordi veggene er skjeve ogs\u00e5 her. Listen over feil og mangler er i det hele tatt noks\u00e5 lang. Den perfekte boligen for familien p\u00e5 fire har blitt alt annet enn perfekt.", "- Dette er d\u00e5rlig h\u00e5ndverk. Ingen tvil om det, sier Svein Bj\u00f8rberg, som er professor i Bygningsforvaltning og ombygningsteknikk ved NTNU. I sin rapport peker han p\u00e5 en rekke punkt som han mener m\u00e5 utbedres.", "- Jeg skiller mellom feil som man kan leve med, som for eksempel skjeve vegger, og feil som m\u00e5 rettes opp av hensyn til f\u00f8lgeskader.", "- For \u00e5 f\u00e5 knirkefritt gulv m\u00e5 parketten legges p\u00e5 nytt, og utforingen p\u00e5 store deler av betongveggen i kjelleren m\u00e5 rives og bygges opp igjen. Og dersom det fremdeles er utett i tak og rundt vinduene, m\u00e5 selvf\u00f8lgelig dette tettes, sier Bj\u00f8rberg.", "Det som nok kommer til \u00e5 bli mest kostnadskrevende er badet. P\u00e5kostet og elegant, med hj\u00f8rnekar og flislagte vegger og gulv, men med skjeve vegger og fall i feil retning.", "- Minstemann p\u00e5 fire \u00e5pnet vannkranen i vasken p\u00e5 badet, f\u00f8r han slukket lyset og lukket d\u00f8ra. Da vi kom til, l\u00e5 vannet foran d\u00f8ra ut mot gangen. Sluket er plassert i motsatt hj\u00f8rne, under det innbygde badekaret. Her har man \u00e5penbart tenkt at vannet skal ta seg fram mot fallet, og gjennom en millimeter h\u00f8y glippe mot gulvet, som er 20 cm bred.", "- Det er fortvilt, og det var bare flaks at vi avverget en ny vannlekkasje, forteller Olsen.", "- Badegulvet m\u00e5 bygges opp p\u00e5 nytt, og sluket m\u00e5 flyttes slik at det er mulig \u00e5 f\u00e5 renset det, sier professoren, som antyder at familien st\u00e5r foran utbedringer som bel\u00f8per seg til flere hundre tusen kroner.", "De gjorde alt riktig. Fant en attraktiv tomt og brukte fire \u00e5r p\u00e5 \u00e5 planlegge den perfekte bolig, f\u00f8r de sendte tegningene fra arkitekten til ulike byggefirma.", "Etter grundig research og gode anbefalinger, ga de generalentreprisen til byggefirmaet D\u00f8rdal og S\u00f8nner i Orkanger.", "- Vi samarbeidet greit gjennom byggeprosessen, men da jeg p\u00e5pekte vegger som s\u00e5 skjeve ut, mente snekkerne at jeg drev med flisespikkere. I dag ser vi resultatet, sier Olsen, som forteller at D\u00f8rdal og S\u00f8nner ble avviklet i 2005.", "- Da hadde jeg sendt e-post til min kontaktperson Arne Olav D\u00f8rdal i over to \u00e5r. Stadig flere feil ble lagt til listen, og D\u00f8rdal lovet \u00e5 utbedre, men ingenting skjedde. Firmaet hadde i realiteten to \u00e5r p\u00e5 \u00e5 rette opp feilene f\u00f8r det gikk konkurs, legger han til.", "Den fem\u00e5rige reklamasjonsretten hjelper heller ikke familien, ettersom konkursen f\u00f8rer til at de i praksis st\u00e5r uten motpart i saken.", "- Det kan hende at den eneste mulighet for husbyggeren er at kontaktpersonen rent moralsk vil gj\u00f8re opp for seg, sier juridisk r\u00e5dgiver J\u00f8rund Tuveng i Forbrukerr\u00e5det.", "Til Forbrukerr\u00e5det fraskriver Arne Olav D\u00f8rdal seg n\u00e5 ethvert ansvar og mener han \u00abikke kan forf\u00f8lges\u00bb, da firmaet er konkurs - og han bare var en \u00abvanlig ansatt\u00bb.", "I en kommentar til Forbrukerr\u00e5det uttaler Kommunal- og regionalminister \u00c5slaug Haga at Olsens sak tydelig viser at b\u00e5de det private- og offentligrettslige ansvaret er vanskelig \u00e5 forf\u00f8lge overfor foretak som er konkurs.", "- Privatrettslig kan det v\u00e6re behov for bedre beskyttelse av boligbygger i en konkurssituasjon, men dette h\u00f8rer inn under Justisdepartementet. Det offentligrettslige ansvaret er ogs\u00e5 knyttet til foretak, og n\u00e5r foretaket ikke finnes lenger, er det i prinsippet boligbyggeren selv som st\u00e5r ansvarlig og m\u00e5 skaffe et nytt foretak som kan st\u00e5 for utbedring. - Ansvarsreglene har med andre ord klare begrensninger, og boligbygger m\u00e5 gardere seg privatrettslig, sier Haga.", "Professor Svein Bj\u00f8rberg, som arbeider med forskningsprosjektet \u00abVeien til riktig utf\u00f8rte bygg\u00bb, viser til v\u00e5re danske naboer som har innf\u00f8rt egne forsikringsordninger for entrepren\u00f8rene.", "- Dette sikrer byggherren mot d\u00e5rlig utf\u00f8rt arbeid og eventuelle konkurser. Forsikringspremiens st\u00f8rrelse avspeiler i tillegg entrepren\u00f8rens rykte i bransjen, sier Bj\u00f8rberg som jobber med forslag til hvordan vi kan innf\u00f8re bedre tilsyn, kontroll og sanksjonsmuligheter overfor byggebransjen, ogs\u00e5 her til lands.", "Forbrukerr\u00e5det lanserte i g\u00e5r sin nye nettportal, Bolig, for den som kj\u00f8per, bygger eller renoverer bolig. Les mer p\u00e5 neste side. {ndash} Gir meg aldri: Parkett som knirker og skjeve vegger er starten p\u00e5 en lang liste med byggefeil i Terje Olsens nye bolig. Byggefirmaet er konkurs, s\u00e5 n\u00e5 sp\u00f8rs det om Olsen n\u00e5r fram med kravene sine. Foto: VEGARD EGGENKuldebro: Glippen under d\u00f8ra gir kulde og sprekker i flisene p\u00e5 gulvet.Fritt fram: Fremdeles mangler netting mot vepsebol og fuglereir.Det evige fallet: Sluket ligger under hj\u00f8rnekaret, p\u00e5 h\u00f8yeste punkt i rommet.Finishen: Parketten ble ferdigstillet med s\u00e5re og sprekker i skj\u00f8tene.Varsler kamp: {ndash} Byggefirmaet har feilvurdert motstanderen. Jeg gir meg aldri, sier Terje Olsen.Mareritt: Huset i Rognerveien p\u00e5 By\u00e5sen er en perfekt idyll fra utsiden, men inni . . ."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c1c41326762a919a917def8624d64e90da4580062f14117b68fda24adc24a248"}, {"field": "createtime", "value": "2015-10-07T05:08:30.000Z"}, {"field": "description", "value": "Vannr\u00f8rene fryser, veggene er skjeve og klinkekulene triller bortover den knirkete parketten. Neida, huset er ikke fra forrige \u00e5rhundre. Det er nytt, bygget med feil for flere hundre tusen kroner, av et firma som ikke lenger finns."}, {"field": "dominantimage", "value": "http://www.adressa.no/incoming/article1205626.ece5/ALTERNATES/w980-default/HusRognerveien02_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01efbed4d3eb3c16f66ba67294c0f16d698d4704.jpg?5980f863"}, {"field": "dominantthumbnaildimensions", "value": "300x169"}, {"field": "heading", "value": ["Familiens dr\u00f8mmebolig ble mareritt -adressa.no", "Kommer til \u00e5 koste", "Fallet i feil retning", "Hvordan kan dette skje", "Vanskelig, sier Haga", "Vil styrke tilsynet"]}, {"field": "id", "value": "01efbed4d3eb3c16f66ba67294c0f16d698d4704"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["parkett", "bolig", "vegger", "gulv", "ansvar", "hundre tusen kroner", "feil", "firma", "skjeve", "konkurs", "familien", "fall", "skjeve vegger", "nytt", "bygg"]}, {"field": "kw-entity", "value": ["kommunal", "d\u00f8rdal og s\u00f8nner", "by\u00e5sen", "bolig", "orkanger", "rognerveien", "forbrukerr\u00e5det", "justisdepartementet", "\u00e5slaug haga", "bygningsforvaltning", "veien"]}, {"field": "kw-pageclass", "value": "article"}, {"field": "kw-person", "value": ["terje olsen", "arne olav d\u00f8rdal", "j\u00f8rund tuveng", "svein bj\u00f8rberg"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1205626.ece5/ALTERNATES/w980-default/HusRognerveien02_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familiens dr\u00f8mmebolig ble mareritt"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article877619.ece"}, {"field": "pageclass", "value": ["article"]}, {"field": "publishtime", "value": "2007-06-08T04:17:23.000Z"}, {"field": "recs-articleid", "value": "877329"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-06-08T04:17:23.000Z"}, {"field": "recs-rawtitle", "value": "Familiens dr\u00f8mmebolig ble mareritt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Vannr\u00f8rene fryser, veggene er skjeve og klinkekulene triller bortover den knirkete parketten. Neida, huset er ikke fra forrige \u00e5rhundre. Det er nytt, bygget med feil for flere hundre tusen kroner, av et firma som ikke lenger finns."}, {"field": "thumbnail", "value": "http://content-thumbnail.cxpublic.com/content/thumbnail200x150/01efbed4d3eb3c16f66ba67294c0f16d698d4704.jpg?5980f863"}, {"field": "thumbnailfullheightdimensions", "value": "200x1913"}, {"field": "timestamp", "value": "2017-08-01T21:53:39.000Z"}, {"field": "title", "value": "Familiens dr\u00f8mmebolig ble mareritt"}, {"field": "url", "value": "http://www.adressa.no/forbruker/hjem/article877619.ece"}, {"field": "urlhash", "value": "01efbed4d3eb3c16f66ba67294c0f16d698d4704"}], "score": 0.68447363, "siteId": "9222270286501375973", "id": "01efbed4d3eb3c16f66ba67294c0f16d698d4704"}

