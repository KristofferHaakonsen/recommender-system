{"fields": [{"field": "modifiedtime", "type": "time", "value": "2012-11-05T13:34:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "annemona grann"}, {"field": "body", "value": ["Saken oppdateres.", "Familien med dine, mine og felles barn hadde behov for langt st\u00f8rre plass enn hva det gamle f\u00f8rtitallshuset p\u00e5 Sundlandsskrenten kunne by p\u00e5. Det m\u00e5tte storomgj\u00f8ring til, nye rom, st\u00f8rre rom og langt flere. Totaloppussing ble n\u00f8dvendig, og p\u00e5bygg. Mye jobb, og mye planlegging.", "I september i fjor satte de i gang.", "\u2013 Det var veldig rart den dagen de begynte \u00e5 rive. Gamle vegger ble dyttet ut gjennom vinduene. Det var et brutalt syn, sier Kvidal og kikker bort p\u00e5 samboeren.", "\u2013 Ja, det er pussig \u00e5 tenke p\u00e5 hvordan det s\u00e5 ut f\u00f8r, og alt det rare som l\u00e5 i veggene her, avispapir og gamle kl\u00e6r ble benyttet som isolasjon, sier Sneen.", "Et snev av nostalgi trer frem, men begge blir raskt innhentet av hvor utrolig forn\u00f8yde de er med resultatet.", "I juli kunne de flytte inn i det \u00abnye\u00bb huset, dr\u00f8mmehuset ble virkelig slik de hadde dr\u00f8mt om.", "\u2013 Nesten bedre, vil jeg si. Det er s\u00e5 utrolig mye lys og rom her, og det var akkurat det vi \u00f8nsket oss, gjennomlys, utsikt og \u00e5pne rom. Huset virker, ja alt virker som det skal, sier Kvidal som selv har hatt jobben med det meste av prosjekteringen. Hun er sivilingeni\u00f8r med byggfag, noe som \u00e5penbart ikke er noen ulempe for en byggherre, og har jaktet p\u00e5 praktiske l\u00f8sninger.", "\u2013 Det har v\u00e6rt veldig mye jobb, kanskje spesielt i forkant. Vi brukte faktisk lenger tid p\u00e5 \u00e5 planlegge huset, enn p\u00e5 selve byggeprosessen. God planlegging er nok det aller viktigste i slike byggeprosjekter, da slipper du overraskelser underveis. Vinduene for eksempel, det var en m\u00f8ysommelig prosess \u00e5 finne ut hva slags vinduer vi skulle ha, og hvor store de skulle v\u00e6re. De m\u00e5tte tross alt tilpasses en gammel t\u00f8mmerkasse. Dette er ting det ikke er lett \u00e5 endre p\u00e5 n\u00e5r byggeprosessen f\u00f8rst er i gang.", "\u2013 Funksjonaliteten og lyset var det viktigste for oss, og vi har f\u00e5tt begge deler. Den store utfordringen var \u00e5 tilpasse det gamle til det nye, og det har vi klart takket v\u00e6re mange gode hjelpere. For en ting er at vi tegner det s\u00e5nn, noe annet er hva byggmesteren og hans folk m\u00f8ter av pr\u00f8velser underveis. Men de har f\u00e5tt det til slik vi tenkte, sier Sneen.", "Og selv om huset er totalforandret med et helt nytt uttrykk b\u00e5de inni og utenp\u00e5, er det til \u00e5 kjenne igjen for Kvidal som bodde 15 \u00e5r i \u00abgammelhuset\u00bb.", "\u2013 Ja, det er faktisk til \u00e5 kjenne igjen. Jeg har jo tegnet mye p\u00e5 det selv, og v\u00e6rt med p\u00e5 endringsprosessen sammen med arkitekt Kirsti R\u00f8nning hos Arkiplan arkitekter.  Det har noe av gammelhuset med seg fortsatt.", "Ingen visste hva som ventet dem f\u00f8r t\u00f8mmerkassen sto der, avkledd og klar til inspeksjon.", "\u2013 Vi ble s\u00e5 begeistret for t\u00f8mmeret, og det var i helt super stand, s\u00e5 vi bestemte oss for \u00e5 beholde noen t\u00f8mmervegger inne i huset. Men det var litt av en jobb \u00e5 slipe dem slik at det fine, friske treet kom til sin rett, sier Kvidal, henvendt til samboeren som p\u00e5st\u00e5r at han fortsatt kan kjenne smaken av sagflis i munnen.", "\u2013 Jeg fikk nok i meg en del spon, litt ekstra fibertilskudd rett og slett, ler Sneen.", "Begge synes det beste med huset er at alle kan v\u00e6re der, uten \u00e5 f\u00f8le at de tr\u00e5kker opp\u00e5 hverandre.", "\u2013 N\u00e5r du har ungdommer i huset, ser du jo ikke s\u00e5 mye til dem, men det vi h\u00e5pet p\u00e5 var i alle fall \u00e5 se dem p\u00e5 vei inn og ut av huset. Trappa er selve sentralen i huset, og bidrar til akkurat det, sier Kvidal.", "\u2013 Ingen kan snike seg ut her, eller inn, smiler Sneen.", "Alle har egne rom, og egne ansvarsomr\u00e5der.", "\u2013 Vi kan v\u00e6re sammen, uten \u00e5 v\u00e6re sammen, hvis du skj\u00f8nner. Vi ser hverandre, uten at vi m\u00e5 v\u00e6re s\u00e5 intenst sammen.", "Huset har fire niv\u00e5er fordelt p\u00e5 to etasjer, og et av gangarealene i huset, der det g\u00e5r an \u00e5 trekke seg tilbake, har f\u00e5tt navnet \u00abchillzone\u00bb.", "\u2013 Her g\u00e5r det an \u00e5 sitte \u00e5 chille`n, se p\u00e5 tv, eller lese, uten \u00e5 forstyrre de som ser p\u00e5 tv p\u00e5 stua, sier Sneen.", "\u2013 Favorittplassen i huset, hvor er det?", "\u2013 Det m\u00e5 bli kj\u00f8kkenet, fordi det er en naturlig samlingsplass, og selvsagt sofakroken med utsikten mot Gl\u00f8shaugen, By\u00e5sen og faktisk ser vi spiret p\u00e5 Nidarosdomen ogs\u00e5, sier Kvidal.", "N\u00e5 skal de bo seg inn en stund f\u00f8r de bestemmer seg for hvor bildene skal henge, eller bokhyllene plasseres.", "\u2013 Jeg tror det er lurt \u00e5 bruke litt tid p\u00e5 \u00e5 bli kjent med huset. Vi m\u00e5 nesten oppleve huset gjennom flere \u00e5rstider f\u00f8r vi f\u00e5r landet hele interi\u00f8ret.", "\u2013 Vi elsker lyset, h\u00f8stfargene og alt vi ser gjennom det store vinduet p\u00e5 stua. Her kan vi f\u00f8lge med p\u00e5 hvordan \u00e5rstiden endrer naturen, og f\u00f8lge med p\u00e5 livet utenfor.", "\u2013 Det jo er en grunn til at vi ikke har f\u00e5tt opp bildene p\u00e5 veggen enn\u00e5, vi har jo et kjempestort bilde i vinduet v\u00e5rt. Utsikten gjennom stuevinduet er som et maleri p\u00e5 over \u00e5tte kvadratmeter. Bedre blir det ikke, sier de n\u00e6rmest i kor.", "Det er omtrent ikke til \u00e5 kjenne igjen, gammelhuset fra 1947. P\u00e5 dr\u00f8ye ti m\u00e5neder har det gjennomg\u00e5tt en totalforandring og blitt akkurat det huset Merete Kvidal og Frank Sneen dr\u00f8mte om for hele storfamilien som teller fem barn.", "Se video fra det ferdige resultatet i vinduet over artikkelen.", "Et nytt tilbygg p\u00e5 180 kvadratmeter er satt opp ved gammelhuset, men t\u00f8mmervegger er ivaretatt og gir en spesiell stemning.", "I videoreportasjene til h\u00f8yre kan du se hvordan prosessen med huset har v\u00e6rt."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "acaf9fe2a1dbb296386b43cf3168ea2449c5f52c463ae87592dc646796e78811"}, {"field": "createtime", "value": "2017-05-01T03:50:51.000Z"}, {"field": "description", "value": "N\u00e5 har Merete Kvidal og storfamilien flyttet inn"}, {"field": "dominantimage", "value": "http://www.adressa.no/incoming/article6586543.ece/ALTERNATES/w980-default/Kvidal1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/32e95ccab325ebcdf3778f286c49075d455b525e.jpg?597e0c02"}, {"field": "dominantthumbnaildimensions", "value": "300x169"}, {"field": "heading", "value": ["Moderne sveis p\u00e5 gammelhuset -adressa.no", "Egeninnsats i forkant", "Lyst og praktisk", "T\u00f8mmernostalgi", "Rom for alle", "Chillzone", "Naturlig maleri"]}, {"field": "id", "value": "32e95ccab325ebcdf3778f286c49075d455b525e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": "huset"}, {"field": "kw-entity", "value": ["sundlandsskrenten", "nidarosdomen", "arkiplan", "by\u00e5sen", "gl\u00f8shaugen", "merete kvidal og frank sneen", "sneen", "merete kvidal"]}, {"field": "kw-pageclass", "value": "article"}, {"field": "kw-person", "value": ["kirsti r\u00f8nning", "frank sneen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article6586543.ece/ALTERNATES/w980-default/Kvidal1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moderne sveis p\u00e5 gammelhuset"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article6586611.ece"}, {"field": "pageclass", "value": ["article"]}, {"field": "publishtime", "value": "2012-11-02T10:16:41.000Z"}, {"field": "recs-articleid", "value": "6586611"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-11-02T10:16:41.000Z"}, {"field": "recs-rawtitle", "value": "Moderne sveis p\u00e5 gammelhuset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "N\u00e5 har Merete Kvidal og storfamilien flyttet inn"}, {"field": "thumbnail", "value": "http://content-thumbnail.cxpublic.com/content/thumbnail200x150/32e95ccab325ebcdf3778f286c49075d455b525e.jpg?597e0c02"}, {"field": "thumbnailfullheightdimensions", "value": "200x2199"}, {"field": "timestamp", "value": "2017-07-30T16:40:34.000Z"}, {"field": "title", "value": "Moderne sveis p\u00e5 gammelhuset"}, {"field": "url", "value": "http://www.adressa.no/forbruker/hjem/article6586611.ece"}, {"field": "urlhash", "value": "32e95ccab325ebcdf3778f286c49075d455b525e"}], "score": 0.8378553, "siteId": "9222270286501375973", "id": "32e95ccab325ebcdf3778f286c49075d455b525e"}

