{"fields": [{"field": "modifiedtime", "type": "time", "value": "2016-10-22T20:17:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjem", "Interi\u00f8r", "Fosen", "Tove Hellem"]}, {"field": "author", "value": "kristin evensen gi\u00e6ver"}, {"field": "body", "value": ["Saken oppdateres.", "P\u00e5 yttersiden av Fosenhalv\u00f8ya med havet som n\u00e6rmeste nabo, ligger det gamle sm\u00e5bruket Nedre Hellem fra 1924. Men det er en annen tidsepoke enn tjuetallet som setter st\u00f8rst preg p\u00e5 stedet der Tove Hellem (52) vokste opp.", "B\u00e5de bolighuset og l\u00e5ven er m\u00f8ysommelig innredet med m\u00f8bler og interi\u00f8r fra ti\u00e5ret kjent for sterke farger og store m\u00f8nstre - 70-tallet.", "- Det er morsomt n\u00e5r jeg har bes\u00f8k av folk p\u00e5 min egen alder. Da er det mye: \u00ab\u00c5\u00e5h, s\u00e5nn stol hadde vi hjemme! Og det tapetet! Og s\u00e5nne gardiner!\u00bb Du kan si jeg har sanserom for folk som var unge p\u00e5 den tida, ler Tove og ser megetsigende rundt i sitt gamle soverom. Et rom som eksploderer i rosa og store, runde blomster p\u00e5 alle veggene.", "- Dette er jo det kuleste rommet, hehe! Jeg valgte tapetet da jeg var elleve \u00e5r.", "De gamle soverommene til Toves to br\u00f8dre er ogs\u00e5 bevart med tapetet fra oppveksten. Det g\u00e5r i gult og brunt med store, hvite blomster p\u00e5 det ene rommet, mens det p\u00e5 det andre er store, grafiske blomster i turkis som dominerer. Her oser gardinene deilig 70-tall i hvitt, oransje og brunt. Putetrekkene i krepp og sengetrekket i oransje, hvitt og gult innbyr til \u00e5 legge seg under dyna og dr\u00f8mme om flagrende h\u00e5r og slengbukser.", "Nede i stua var 70-tallsstilen stort sett stuet vekk da Tove tok over huset. Men hun har funnet frem igjen fordums gardiner, tepper og lamper. Mye har ogs\u00e5 kommet til etter bruktkj\u00f8p og gaver. Hun hentet frem gardinene fra loftet, og det ene golvteppet fant hun ogs\u00e5 sammenkr\u00f8llet der oppe.", "- Det er artig \u00e5 ha de gamle tingene tilbake her. Jeg f\u00e5r ogs\u00e5 endel fra folk jeg kjenner. \u00abDenne sto det jo bare navnet ditt p\u00e5, Tove!\u00bb sier de og bruker \u00e5 ha rett. Jeg er heldig s\u00e5nn.", "I utgangspunktet var ikke Tove spesielt opptatt av interi\u00f8r. S\u00e5 da hun tok over familieg\u00e5rden i 2008, tok hun med seg ei venninne \u00abmed peiling\u00bb utover for \u00e5 se p\u00e5 mulighetene for hva som kunne gj\u00f8res ut av stedet. Hun fikk bestemme hvordan det skulle bli p\u00e5 l\u00e5ven. Siden det allerede var spor av 70-tallet flere steder, mente hun at de skulle fortsette i samme spor.", "- Venninnen min, Akse \u00d8stebr\u00f8t, fikk et lite budsjett og supplerte det som allerede var her av 70-tallsinteri\u00f8r med stoler, bord og diverse gjenstander kj\u00f8pt p\u00e5 bruktbutikker og loppemarked. Selv turte jeg ikke kj\u00f8pe noe uten at hun var med, innr\u00f8mmer Tove.", "- Jeg har v\u00e6rt tro mot hennes visjon for stedet, og det visuelle uttrykket her er arven etter Akse, som d\u00f8de i 2012. Det er fint \u00e5 tenke p\u00e5.", "Det er ikke bare innvendig Nedre Hellem skiller seg fra de fleste gamle g\u00e5rdsbruk. Riktignok r\u00f8per ikke det gule bolighuset og den r\u00f8de l\u00e5ven umiddelbart at du har kommet til en plass utenom det vanlige. Men glir du forbi i b\u00e5t og har blikket rettet mot land, ser du imidlertid raskt at dette stedet er noe for seg selv. L\u00e5veveggen som vender mot fjorden har ikke mindre enn elleve vinduer fordelt utover halvparten av veggflaten. Foruten denne veggen vil Tove at utsida skal v\u00e6re mest mulig som f\u00f8r.", "- Men veggen mot sj\u00f8en kunne godt herpes. Da ble det et brudd, en kontrast til det tradisjonelle, og d\u00e9t liker jeg.", "Tove har f\u00e5tt mange positive tilbakemeldinger fra naboer og forbipasserende.", "- Det som skjer p\u00e5 utsida her ang\u00e5r ikke bare meg. Jeg vil gi noe tilbake til plassen med det jeg gj\u00f8r, og det synes jeg at jeg f\u00e5r til med denne veggen.", "Opprinnelig hadde ikke veggen vinduer i det hele tatt, forteller Tove mens hun viser oss rundt i det som tidligere var en m\u00f8rk og rotete l\u00e5ve. N\u00e5 er det blitt til et innbydende, retro lounge-omr\u00e5de med utsikt over fjorden gjennom de ulike vinduene. Hun h\u00e5per p\u00e5 mye bes\u00f8k her fremover, for siden hun tok over g\u00e5rden i 2008, har hun hatt lyst til at barndomshjemmet skal bli til noe mer enn bare et feriested. Hun har hatt g\u00e5ende midlertidige prosjekter som fotoutstilling p\u00e5 l\u00e5ven og bed & breakfast i bolighuset. Planen er at hele l\u00e5ven og en del av bolighuset skal v\u00e6re klare for utleie i l\u00f8pet av neste \u00e5r.", "- Jeg vil f\u00e5 inn kreative sjeler her og bruker \u00e5 si at stedet skal bli en \u00abarbeidsoase for sm\u00e5 bedrifter som vil noe\u00bb. Det skal v\u00e6re et sted der sm\u00e5 grupper eller enkeltpersoner skal kunne trekke seg tilbake og jobbe i fred og ro over kortere eller lengre tid, opplyser Tove. Forel\u00f8pig har hun ikke helt klart for seg hvordan arbeidsoasen skal fungere i praksis.", "- Veien blir til mens jeg g\u00e5r. N\u00e5 konsentrerer jeg meg om \u00e5 f\u00e5 p\u00e5 plass de ytre fasilitetene. S\u00e5 f\u00e5r innholdet komme senere.", "Vi har beveget oss en etasje ned, i det som tidligere var fj\u00f8s med plass til kyr, gris og hest. Her er Tove godt i gang med oppholdsrom og arbeidsplass.", "- Det blir flere soverom og kontor, blant annet i det som tidligere var h\u00f8nsehus.", "Tove opplever at flere og flere f\u00e5r \u00f8ynene opp for sm\u00e5 steder utenfor bygrensa.", "- Tror du det \u00e5 lage n\u00e6ringslokaler av gamle hus er med p\u00e5 \u00e5 s\u00f8rge for at sm\u00e5 steder som dette ikke d\u00f8r ut?", "- Ja, det tror jeg. Landsbygda har noe \u00e5 by p\u00e5 som du ikke finner i byen. Det er ogs\u00e5 bra n\u00e5r folk kommer og vil drive med landbruk her. Aktivitet i bygda er topp!", "- Hva liker du best selv ved \u00e5 v\u00e6re her?", "- Det har alltid v\u00e6rt et godt sted \u00e5 v\u00e6re. Jeg husker at n\u00e5r noen var sint p\u00e5 meg da jeg var unge, gjemte jeg meg oppe p\u00e5 l\u00e5vebrua. Da tenkte jeg at her - her er det bra fint! Jeg tenker det samme fortsatt. Jeg er dessuten ganske praktisk av meg, s\u00e5 n\u00e5r jeg kj\u00f8rer rundt her med plenklipperen, har jeg det ganske bra, humrer Tove p\u00e5 Hellem.", "hjem@adresseavisen.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "31a136f9bf939afbfd58893d0d54b3b44efa1f1ba24a06e7caa9dcba950d1e5a"}, {"field": "createtime", "value": "2016-10-22T19:18:57.000Z"}, {"field": "description", "value": "Med utgangspunkt i ti\u00e5ret hun vokste opp, har Tove Hellem gitt nytt liv til barndomshjemmet som n\u00e5 er fritidsbolig. Planen er at flere skal f\u00e5 nyte det gamle sm\u00e5bruket i all sin 70-tallsprakt."}, {"field": "dominantimage", "value": "http://www.adressa.no/forbruker/hjem/article13675937.ece/4qyk46/ALTERNATES/w980-default/Huset_p%C3%A5_Hellem_20.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/362642317f847b38b9b1f70cf392350e40c12c2f.jpg?59908ec6"}, {"field": "dominantthumbnaildimensions", "value": "300x169"}, {"field": "heading", "value": ["70-tallsoase p\u00e5 Hellem -adressa.no", "Fargeeksplosjon", "Visuell arv", "Elleve vinduer p\u00e5 \u00e9n vegg", "Arbeidsoase for kreative sjeler", "Holde bygda i live"]}, {"field": "id", "value": "362642317f847b38b9b1f70cf392350e40c12c2f"}, {"field": "keyword", "value": ["Hjem", "Interi\u00f8r", "Fosen", "Tove Hellem"]}, {"field": "keywords", "value": "Hjem,Interi\u00f8r,Fosen,Tove Hellem"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["kreative sjeler", "gamle sm\u00e5bruket", "gamle", "sted", "sm\u00e5 steder", "vegg", "sm\u00e5", "l\u00e5ve", "gamle soverom"]}, {"field": "kw-entity", "value": ["akse \u00f8stebr\u00f8t", "hellem", "fosenhalv\u00f8ya"]}, {"field": "kw-pageclass", "value": "article"}, {"field": "kw-person", "value": ["nedre hellem", "tove hellem"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/forbruker/hjem/article13675937.ece/4qyk46/ALTERNATES/w980-default/Huset_p%C3%A5_Hellem_20.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "70-tallsoase p\u00e5 Hellem"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/2016/10/22/70-tallsoase-p%C3%A5-Hellem-13675944.ece"}, {"field": "pageclass", "value": ["article"]}, {"field": "publishtime", "value": "2016-10-22T20:17:35.000Z"}, {"field": "recs-articleid", "value": "13675944"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2016-10-22T20:17:35.000Z"}, {"field": "recs-rawtitle", "value": "70-tallsoase p\u00e5 Hellem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Med utgangspunkt i ti\u00e5ret hun vokste opp, har Tove Hellem gitt nytt liv til barndomshjemmet som n\u00e5 er fritidsbolig. Planen er at flere skal f\u00e5 nyte det gamle sm\u00e5bruket i all sin 70-tallsprakt."}, {"field": "thumbnail", "value": "http://content-thumbnail.cxpublic.com/content/thumbnail200x150/362642317f847b38b9b1f70cf392350e40c12c2f.jpg?59908ec6"}, {"field": "thumbnailfullheightdimensions", "value": "200x2792"}, {"field": "timestamp", "value": "2017-08-13T17:39:18.000Z"}, {"field": "title", "value": "Tove Hellem lever i en 70-tallsoase"}, {"field": "url", "value": "http://www.adressa.no/forbruker/hjem/2016/10/22/70-tallsoase-p%c3%a5-Hellem-13675944.ece"}, {"field": "urlhash", "value": "362642317f847b38b9b1f70cf392350e40c12c2f"}], "score": 1.0901843, "siteId": "9222270286501375973", "id": "362642317f847b38b9b1f70cf392350e40c12c2f"}

