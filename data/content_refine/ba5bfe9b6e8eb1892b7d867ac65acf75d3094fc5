{"fields": [{"field": "modifiedtime", "type": "time", "value": "2012-04-18T19:02:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone m\u00f8rkved"}, {"field": "body", "value": ["Saken oppdateres.", "Tre brev om Olav Engelbrektssons etterlatte bo, brev som ikke tidligere er registrert, dukket opp da Dag Beek drev kildestudier til hovedoppgaven sin i historie, som han leverte ved Universitetet i Bergen i fjor. Brevenes avsendere er ingen hvem som helst: Christian 3., kongen som innf\u00f8rte reformasjonen i Danmark-Norge, fru Inger til Austr\u00e5tt og Friedrich av Pfalz, greven som var gift med Dorothea, datter av den avsatte Christian 2.", "Alle hadde de interesser i \u00e5 f\u00e5 overta skattene i boet etter Norges siste erkebiskop, Olav Engelbrektsson, som d\u00f8de 6. februar 1538, bare et knapt \u00e5r etter at han flyktet fra borgen sin p\u00e5 Steinvikholm i Trondheimsfjorden.", "Planla comeback?", "- Jeg \u00f8nsket \u00e5 finne ut mer om det siste leve\u00e5ret til Olav Engelbrektsson, sier Dag Beek. - Hvorfor tok han med seg s\u00e5 mange kostbarheter, spesielt fra domkirken i Nidaros? Var det en livsforsikring? Var det for \u00e5 hindre at det skulle havne hos kongen som inndro alt kirkegods under kronen? Eller hadde Olav planer om en motreformasjon med den katolske keiser Karl 5.s hjelp?", "Dag Beek har fulgt i Olavs spor fra 1533 da Olav ble leder av riksr\u00e5det, til hans d\u00f8d i 1538.", "Arkivene finnes i \u00abNederlandene\u00bb, Lier i Belgia og Deventer i Nederland.", "- Verdisakene erkebiskopen tok med seg, er godt dokumentert av historikeren Audun Dybdahl i Trondheim. Det var to t\u00f8nner og en kiste med gull og s\u00f8lv, mest kirkes\u00f8lv. P\u00e5 sin ferd ut fjorden dro Olav innom Austr\u00e5tt og forsynte seg av verdisaker som hadde tilh\u00f8rt Nils Lykke, fru Ingers svigers\u00f8nn.", "Bodde godt i Lier", "Olav Engelbrektsson ble tatt godt imot dit han kom, konstaterer Dag Beek etter \u00e5 ha studert regnskapsb\u00f8kene for \u00e5ret i Lier. Karl 5. stilte \u00abHet Deense Hof\u00bb (Den danske g\u00e5rd) i Lier til r\u00e5dighet for ham og folkene hans. Verdisakene ble deponert hos byr\u00e5det i Deventer.", "Med i erkebiskopens f\u00f8lge fra Norge var 275 personer, l\u00f8nningslisten er bevart. De fleste av dem ble snart etter tatt til n\u00e5de av danskekongen og kunne returnere til et jevnt og virksomt liv i Tr\u00f8ndelag.", "Men i mellomtiden meldte alts\u00e5 \u00abarvingene\u00bb seg per post. Alle skrev flere brev.", "Dragkamp om arven", "Christian 3. hevdet at kirkeskattene tilkom den danske krone. Pfalzgreve Friedrich fremmet krav p\u00e5 skattene p\u00e5 vegne av sin hustru, Dorothea, prinsesse av Danmark. Fru Ingers hittil uregistrerte brev er til Eske Bille, lensh\u00f8vdingen p\u00e5 Bergenhus, der hun klager over at Olav \u00aber u\u00e6rlig udover faret og taget gods\u00bb som ikke tilkommer ham. Hun reiser krav p\u00e5 svigers\u00f8nnen Nils Lykkes kostbarheter, p\u00e5 vegne av barna hans.", "- Fire brev fra fru Inger er kjent fra f\u00f8r. Dette femte, hittil uregistrerte, brevet har cirka samme innhold som de andre. Det har svigers\u00f8nnen Egil Ugerups segl, forteller Dag Beek. - Fru Inger betalte ogs\u00e5 to agenter som arbeidet i Nederlandene for \u00e5 vinne tilbake Nils Lykkes formue.", "Men byen Deventer viste seg som et sikkert deponi. Fru Inger fikk aldri tilbake kostbarhetene.", "- F\u00f8rst i 1548, etter ti \u00e5r, kvitterte Pfalzgreve Friedrich ut sakene. Katolikkene \u00abvant\u00bb, forklarer Dag Beek. - Da kong Frederik 2. av Danmark i 1561 henvendte seg til Deventer, var ingen av sakene der lenger.", "- Fant du noen tegn p\u00e5 at Olav Engelbrektsson planla motreformasjon i Norge?", "- Hehe, nei, det ville virkelig v\u00e6rt et gjennombrudd, svarer Dag Beek. - Hvis han hadde slike planer, s\u00e5 levde han for kort tid til \u00e5 komme noen vei med dem."]}, {"field": "category0", "value": "kultur"}, {"field": "contenthash", "value": "5d2b6aacc64dd1693c4760e4163ee762db952a41bddf9b4a53c13737df39b097"}, {"field": "createtime", "value": "2015-07-09T07:41:43.000Z"}, {"field": "description", "value": "- Nei, heller ikke jeg fant skattene som Olav Engelbrektsson tok med seg da han flyktet i 1537, smiler Dag Beek. Men tre hittil ukjente brev har han funnet, ett fra fru Inger til Austr\u00e5tt."}, {"field": "dominantimage", "value": "http://www.adressa.no/incoming/article1143900.ece5/ALTERNATES/w980-default/fru%20inger"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba5bfe9b6e8eb1892b7d867ac65acf75d3094fc5.jpg?5991c3d4"}, {"field": "dominantthumbnaildimensions", "value": "300x169"}, {"field": "heading", "value": "Fant ukjent brev fra fru Inger -adressa.no"}, {"field": "id", "value": "ba5bfe9b6e8eb1892b7d867ac65acf75d3094fc5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["fru", "fant ukjent brev", "ukjent brev", "brev"]}, {"field": "kw-entity", "value": ["karl", "danmark-norge", "austr\u00e5tt", "steinvikholm", "bergenhus", "frederik", "inger", "het deense hof", "austr\u00e5tt og friedrich", "christian", "nidaros", "universitetet", "christian 2", "christian 3", "dorothea", "pfalzgreve friedrich", "nederlandene"]}, {"field": "kw-location", "value": ["trondheimsfjorden", "lier", "danmark", "deventer", "tr\u00f8ndelag", "trondheim", "norge", "bergen"]}, {"field": "kw-pageclass", "value": "article"}, {"field": "kw-person", "value": ["audun dybdahl", "egil ugerups", "dag beek", "olav engelbrektsson", "eske bille", "nils lykke"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1143900.ece5/ALTERNATES/w980-default/fru%20inger"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fant ukjent brev fra fru Inger"}, {"field": "og-type", "value": "article"}, {"field": "og-url", "value": "http://www.adressa.no/kultur/article536813.ece"}, {"field": "pageclass", "value": ["article"]}, {"field": "publishtime", "value": "2005-08-16T20:51:01.000Z"}, {"field": "recs-articleid", "value": "2123890"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-08-16T20:51:01.000Z"}, {"field": "recs-rawtitle", "value": "Fant ukjent brev fra fru Inger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Nei, heller ikke jeg fant skattene som Olav Engelbrektsson tok med seg da han flyktet i 1537, smiler Dag Beek. Men tre hittil ukjente brev har han funnet, ett fra fru Inger til Austr\u00e5tt."}, {"field": "thumbnail", "value": "http://content-thumbnail.cxpublic.com/content/thumbnail200x150/ba5bfe9b6e8eb1892b7d867ac65acf75d3094fc5.jpg?5991c3d4"}, {"field": "thumbnailfullheightdimensions", "value": "200x1165"}, {"field": "timestamp", "value": "2017-08-14T15:37:56.000Z"}, {"field": "title", "value": "Fant ukjent brev fra fru Inger"}, {"field": "url", "value": "http://www.adressa.no/kultur/article536813.ece"}, {"field": "urlhash", "value": "ba5bfe9b6e8eb1892b7d867ac65acf75d3094fc5"}], "score": 1.16333, "siteId": "9222270286501375973", "id": "ba5bfe9b6e8eb1892b7d867ac65acf75d3094fc5"}

