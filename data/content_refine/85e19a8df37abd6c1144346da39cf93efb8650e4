{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["St. Moritz", "Henrik Kristoffersen"]}, {"field": "author", "value": "espen hansen"}, {"field": "body", "value": ["Saken oppdateres.", "Mannen - eller gutten - som skal redde Norge er i VM-byen. Til tross for Kjetil Jansruds s\u00f8lvmedalje i super-G, alpinistene selv hadde h\u00f8yere m\u00e5lsetninger for \u00e5rets VM.", "\u2013 Redde Norges \u00e6re, jeg? Jeg f\u00f8ler ikke det slik selv. Jeg har ikke noe \u00e5 forsvare i mesterskap, sier R\u00e6lingens store s\u00f8nn.", "Tja, 22-\u00e5ringen har jo en bronse fra OL i Sotsji for tre \u00e5r siden, og i forrige VM (Beaver Creek 2015) var han to hundredeler fra pallen i slal\u00e5m. Men det er f\u00f8rst og fremst m\u00e5ten han har dominert slal\u00e5mdisiplinen de to siste \u00e5rene som har gjort ham til udiskutabel gullfavoritt p\u00e5 VMs siste dag.", "Men det skal vi komme tilbake til.", "Det siste vi s\u00e5 til Kristoffersen var at han r\u00f8k tidlig ut av byrennet i Stockholm og kalte hele konkurranseformen en \u00aben vits\u00bb.", "Siden har han ligget sammen med landslagskameratene p\u00e5 treningsleir i \u00d8setrrike, bare en dr\u00f8y times kj\u00f8retur unna VM-byen i Sveits.", "\u2013 Hva har du terpet p\u00e5 der?", "\u2013 Ikke terpet p\u00e5 s\u00e5 mye, men jeg har testet veldig mye storslal\u00e5mutstyr. Litt i slal\u00e5m ogs\u00e5.", "\u2013 Snakker vi ski, st\u00f8vler, alt?", "\u2013 Ja, det gj\u00f8r vi. Absolutt alt.", "\u2013 Betyr det at du kommer med en helt ny \u00absetup\u00bb til VM?", "\u2013 Ja, det gj\u00f8r det faktisk. Skikj\u00f8ringen min i storslal\u00e5m i \u00e5r har ikke v\u00e6rt god nok. Jeg har kj\u00f8rt med litt forskjellig utstyr i sesongen, men n\u00e5 funket det faktisk ganske bra i storslal\u00e5m p\u00e5 treningsleiren. Men du vet aldri helt ordentlig om det fungerer f\u00f8r du kj\u00f8rer renn.", "Kristoffersen f\u00f8ler at han ikke er brutal nok i storslal\u00e5m. Men det beh\u00f8ver han heller ikke v\u00e6re slik som forhold og bakke er i St. Moritz.", "\u2013 Uansett er Hirscher og Pinturault alt for langt foran i storslal\u00e5m til at jeg normalt skal kunne ta dem. Men resten av oss kjemper om den siste pallplassen.", "Men hverken Marcel Hirscher eller Alexis Pinturault har vist storform s\u00e5 langt i VM.", "\u2013 Jeg var litt overrasket over slal\u00e5men til Hirscher i kombinasjonen. Det har v\u00e6rt litt tyngre for ham. Men han er s\u00e5 sterk i hodet at det tror jeg ikke har noe \u00e5 si, forteller Kristoffersen.", "I fjor ble verdenscupavslutningen kj\u00f8rt i \u00e5rets VM-bakker. Det var en m\u00e5ned senere p\u00e5 \u00e5ret, Henrik Kristoffersen var sm\u00e5syk, og han var kjempesliten.", "\u2013 Jeg ble bare nr. 19 i rennet her i fjor, og dette er ikke yndlingsbakken min, sl\u00e5r han fast.", "Da snakker han alts\u00e5 om slal\u00e5mdelen. Den er kanskje litt for flat for en som virkelig briljerer n\u00e5r det blir bratt og vanskelig.", "\u2013 Jeg har gort det bra i den flate bakken i Levi ogs\u00e5, men den er mer utfordrende enn det folk tror, sier Kristoffersen i det som kan oppfattes som et fors\u00f8k p\u00e5 \u00e5 dempe forventningene.", "La oss bare legge til at han ogs\u00e5 har vunnet i en meget flat Wengen-bakke.", "\u2013 Ja, jeg kan vinne n\u00e5r det er flatt ogs\u00e5, men oddsen p\u00e5 meg er h\u00f8yere her enn normalt, sl\u00e5r han fast.", "Herrene kj\u00f8rer storslal\u00e5m fredag og slal\u00e5m s\u00f8ndag.", "H\u00f8r Nils-Ingar Aadne fortelle om hvorfor han la komikerrollen p\u00e5 is og satset som profesjonell langrennsl\u00f8per i ukens Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "a49b86a9868fd8451a44dca739f6273fefaf25f74eeb24224f3b59bf1bce1cb9"}, {"field": "createtime", "value": "2017-02-15T18:10:41.000Z"}, {"field": "description", "value": "Henrik Kristoffersen har tatt store grep for \u00e5 n\u00e6rme seg Marcel Hirscher og Alexis Pinturault i storslal\u00e5m."}, {"field": "heading", "value": ["Kristoffersen klar for VM med helt nytt utstyr:", "Helt nytt utstyr", "Ikke brutal nok", "Ikke yndlingsbakken"]}, {"field": "id", "value": "85e19a8df37abd6c1144346da39cf93efb8650e4"}, {"field": "keyword", "value": ["St. Moritz", "Henrik Kristoffersen"]}, {"field": "keywords", "value": "St. Moritz,Henrik Kristoffersen"}, {"field": "kw-category", "value": ["100sport", "vintersport"]}, {"field": "kw-concept", "value": ["slal\u00e5m", "nytt utstyr", "kj\u00f8rt", "\u00e5ret", "storslal\u00e5m", "utstyr"]}, {"field": "kw-entity", "value": ["hirscher og pinturault", "wengen", "beaver creek 2015", "r\u00e6lingens", "nils-ingar aadne", "levi", "aftenpodden sport", "\u00f8setrrike"]}, {"field": "kw-location", "value": ["stockholm", "sotsji", "norge", "sveits", "st. moritz"]}, {"field": "kw-pageclass", "value": "article"}, {"field": "kw-person", "value": ["alexis pinturault", "marcel hirscher", "henrik kristoffersen", "kjetil jansruds"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/5e23b5aa-fc83-459c-84e6-d180dc975843?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kristoffersen klar for VM med helt nytt utstyr: - Vet aldri om det fungerer f\u00f8r du kj\u00f8rer rennet"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Kristoffersen-klar-for-VM-med-helt-nytt-utstyr---Vet-aldri-om-det-fungerer-for-du-kjorer-rennet-230616b.html"}, {"field": "pageclass", "value": null}, {"field": "publishtime", "value": "2017-02-15T18:06:11.000Z"}, {"field": "recs-articleid", "value": "230616"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2017-02-15T18:06:11.000Z"}, {"field": "recs-rawtitle", "value": "Kristoffersen klar for VM med helt nytt utstyr: - Vet aldri om det fungerer f\u00f8r du kj\u00f8rer rennet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Henrik Kristoffersen har tatt store grep for \u00e5 n\u00e6rme seg Marcel Hirscher og Alexis Pinturault i storslal\u00e5m."}, {"field": "thumbnail", "value": "http://content-thumbnail.cxpublic.com/content/thumbnail200x150/85e19a8df37abd6c1144346da39cf93efb8650e4.jpg?58a4c4c2"}, {"field": "thumbnailfullheightdimensions", "value": "200x1580"}, {"field": "timestamp", "value": "2017-02-15T21:14:42.000Z"}, {"field": "title", "value": "Kristoffersen klar for VM med helt nytt utstyr: - Vet aldri om det fungerer f\u00f8r du kj\u00f8rer rennet"}, {"field": "url", "value": "http://www.adressa.no/100Sport/vintersport/Kristoffersen-klar-for-VM-med-helt-nytt-utstyr---Vet-aldri-om-det-fungerer-for-du-kjorer-rennet-230616b.html"}, {"field": "urlhash", "value": "85e19a8df37abd6c1144346da39cf93efb8650e4"}], "score": 1.1931114, "siteId": "9222270286501375973", "id": "85e19a8df37abd6c1144346da39cf93efb8650e4"}

