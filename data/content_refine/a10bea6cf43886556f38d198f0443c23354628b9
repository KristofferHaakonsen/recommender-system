{"fields": [{"field": "modifiedtime", "type": "time", "value": "2012-06-20T10:17:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["erlend hansen juvik", "p\u00e5l e. solberg"]}, {"field": "body", "value": ["Saken oppdateres.", "I ett \u00e5r har de fire politimennene fra Trondheim v\u00e6rt gjenstand for offentlig debatt og etterforskning etter at de var involvert i p\u00e5gripelsen av Eugene Obiora.", "N\u00e5 bryter de for f\u00f8rste gang den selvp\u00e5lagte tausheten, og forteller i Adresseavisen om hvordan de opplevde p\u00e5gripelsen og tiden etter.", "Dette er politimennenes egen versjon av hva som skjedde den dagen Eugene Obiora d\u00f8de. Fordi de har \u00f8nsket \u00e5 v\u00e6re anonyme, har vi kalt dem A, B, C og D.", "Anonymiseringen samsvarer med Spesialenhetens rapport etter hendelsen, slik at samme person har samme bokstav i rapporten og i denne saken.", "Torsdag 7. september i fjor, klokken 13.33, melder ansatte ved \u00d8stbyen Servicekontor i Trondheim at de trenger hjelp med \u00aben vanskelig person\u00bb. Anmodningen g\u00e5r ut over politiets samband, med \u00f8nske om at en ledig patrulje tar oppdraget.", "I kantina p\u00e5 politihuset sitter hundrepatrulje V-31. De to erfarne politimennene i patruljen, A og B, har egentlig satt av dagen til hundetrening. Men n\u00e5r foresp\u00f8rselen kommer, melder de over radioen at de kan ta oppdraget og setter kursen mot kontoret i Bassengbakken - et steinkast fra politihuset i Trondheim.", "Patruljens eneste informasjon f\u00f8r de kommer til sosialkontoret er at det dreier seg om en vanskelig person. I inngangsd\u00f8ra venter lederen for kontoret. Hun informerer kort om at det dreier seg om en person som ikke vil akseptere avslag p\u00e5 s\u00f8knad om sosialhjelp, og at han opptrer sint og ubehagelig. De ansatte har negative erfaringer med mannen fra tidligere, og har derfor tilkalt hjelp.", "- For \u00e5 gi ham en sjanse til \u00e5 ordne situasjonen selv, ville vi f\u00f8rst ikke at han skulle se at politiet var kommet. Derfor gikk vi inn i lokalet og stilte oss slik at vi kunne se ham, uten at han kan s\u00e5 oss, forklarer politimann B.", "Han har v\u00e6rt politi siden 1992, og regner til \u00e5 begynne med oppdraget som helt hverdagslig. Samtidig med at politiet stiller seg opp, ringer lederen for kontoret til saksbehandleren og informerer om at politiet n\u00e5 befinner seg p\u00e5 kontoret.", "Ville ikke gripe inn", "Etter en liten stund forlater Obiora saksbehandleren.", "- Vi sto da ved et bord et stykke til side for inngangen. Hensikten var \u00e5 gi ham en mulighet til \u00e5 forlate kontoret frivillig uten kontakt med oss, derfor lot vi som vi var der i et annet \u00e6rend, sier B videre.", "Men Obiora f\u00e5r \u00f8ye p\u00e5 politiet, og g\u00e5r bort til dem og sp\u00f8r hvorfor de er der og om det er ham de ser etter.", "- Hvorfor sp\u00f8r du, sier B.", "- Det har v\u00e6rt br\u00e5k her. Men det var ikke jeg, det var dama p\u00e5 sosialkontoret som br\u00e5ket, sier Obiora, if\u00f8lge politimennene. Videre sp\u00f8r han dem om adgangen til \u00e5 klage over vedtaket.", "- Siden vi ikke kan disse reglene, tilkalte jeg lederen for sosialkontoret. Jeg bad henne p\u00e5 nytt begrunne avslaget, for \u00e5 v\u00e6re sikker p\u00e5 at han hadde forst\u00e5tt, forklarer politimann A.", "Lederen for kontoret kommer ned fra andre etasje, og gjentar overfor Obiora hvorfor han ikke kan f\u00e5 ytterligere sosialst\u00f8tte. If\u00f8lge politimennene har han allerede f\u00e5tt forskudd for hele september, men s\u00f8kte om mer da dette ikke strakk til. Etter forklaringen f\u00e5r Obiora utdelt et skjema der han kan klage p\u00e5 avgj\u00f8relsen, og lederen for kontoret gj\u00f8r det klart at hun n\u00e5 ikke lenger har tid til \u00e5 snakke med ham. Hun ber politiet om assistanse til \u00e5 f\u00e5 ham ut av lokalet.", "P\u00e5 dette tidspunktet er politiet fortsatt interessert i \u00e5 l\u00f8se saken p\u00e5 en fredelig m\u00e5te og fortsette med dagens gj\u00f8rem\u00e5l. De ber Obiora om \u00e5 g\u00e5, og oppfordrer ham til \u00e5 ta med seg skjemaet hjem.", "- Men han slo det ut av h\u00e5nden min, og gjorde det klart at han ikke ville g\u00e5, sier politi A.", "If\u00f8lge utskrift fra politiets lydlogg har det n\u00e5 g\u00e5tt minst 20 minutter siden politiet ankom servicekontoret. Politipatruljen f\u00f8ler at Obiora n\u00e5 har f\u00e5tt en skikkelig forklaring og en rimelig anledning til \u00e5 forlate kontoret frivillig. De legger samtidig merke til at Obiora er i ferd med \u00e5 hisse seg opp, og gjentar at han m\u00e5 forlate lokalet.", "- Hvordan har dere tenkt \u00e5 f\u00e5 meg ut? Sp\u00f8r Obiora if\u00f8lge politifolkene.", "- Nekter du, m\u00e5 vi p\u00e5gripe deg. Dersom du ikke g\u00e5r frivillig, kan vi bli n\u00f8dt til \u00e5 hente hunden, advarer politimann B.", "- Bare hent hunden, svarer Obiora.", "Imidlertid er det aldri et alternativ \u00e5 hente hunden. Til det er situasjonen blitt for anspent.", "- Jeg vurderte det som for risikofullt \u00e5 la makkeren st\u00e5 igjen alene med ham, sier politimann B.", "Isteden tar politimennene tak i hver sin arm p\u00e5 Obiora, med hensikt \u00e5 geleide ham ut. If\u00f8lge de to er dette \u00f8yeblikket da dialogen g\u00e5r over til fysisk konfrontasjon og situasjonen raskt kommer ut av kontroll. Mens erfaringen fra lignende situasjoner er at folk som regel aksepterer \u00e5 bli geleidet ut, setter Obiora seg kraftig til motverge. Han rykker sin venstre albue bakover, slik at den treffer politimann A i brystkassen.", "- Det var som en eksplosjon da vi kom i fysisk kontakt med ham, sier de to.", "Mens politimennene fortsatt holder grep rundt armene til Obiora, fyker han fremover og drar de to med seg rundt i lokalet.", "- Jeg fryktet at b\u00e5de vi og andre i lokalet kunne komme til skade. Kreftene hans var enorme. For \u00e5 f\u00e5 kontroll la jeg armen rundt halsen hans, og fors\u00f8kte \u00e5 dra ham ned, sier politimann A.", "Dette er det senere sv\u00e6rt omdiskuterte halsgrepet. Det finnes spesielle halsgrep for \u00e5 stanse respirasjon eller blodsirkulasjonen, men if\u00f8lge politimann A har han med halsgrepet kun til hensikt \u00e5 f\u00e5 Obiora ned p\u00e5 gulvet slik at det er mulig \u00e5 kontrollere ham.", "- Han sprang med oss p\u00e5 ryggen rundt omkring i lokalet. Jeg f\u00f8lte frykt, for jeg merket at han var utrolig sterk. Jeg var redd situasjonen kunne komme helt ut av kontroll, sier politimann A.", "- Jeg var livredd for \u00e5 bli slengt mot inventaret og folk som satt i vrimleomr\u00e5det, sier B.", "Stor muskelmasse", "Rettsmedisinerne som obduserte Obiora ble av Spesialenheten for politisaker bedt om \u00e5 si noe om Obioras muskelmasse i forbindelse med opplysningene om hans store krefter.", "I svaret, som er en del av saksdokumentene, gj\u00f8r de det klart at 177 cm lange og 84 kilo tunge Obiora var muskul\u00f8s og hadde spesielt kraftig utviklet l\u00e5rmusklatur. Han hadde ogs\u00e5 kraftig muskul\u00f8s nakke og overarmer, g\u00e5r det fram av dokumentene.", "Politifolkene forteller at de aldri noen gang har opplevd slike problemer med \u00e5 h\u00e5ndtere en person under en p\u00e5gripelse.", "Etter et kort, men intenst basketak, der halsgrepet blir brukt, klarer de to \u00e5 f\u00e5 Obiora ned p\u00e5 gulvet. Sammenholdt med politiets lydlogg, m\u00e5 basketaket ha vart i et dr\u00f8yt minutt. F\u00f8r politimennene tar tak i Obiora, har de nemlig sendt en melding p\u00e5 politisambandet der de ber om at det sendes en arrestbil til servicekontoret for \u00e5 transportere Obiora inn til politistasjonen i tilfelle det blir n\u00f8dvendig \u00e5 p\u00e5gripe ham. Ett minutt og 22 sekunder senere sender de en melding der de ber om \u00f8yeblikkelig bistand. Politimennene ligger n\u00e5 p\u00e5 gulvet foran inngangsd\u00f8ren, med Obiora delvis under seg. Meldingen h\u00f8res av patrulje S-25, som befinner seg i Nonnegata.", "- N\u00e5r noen ber om bistand, slipper du det du har. Vi slo \u00f8yebl ikkelig p\u00e5 bl\u00e5lysene og kj\u00f8rte mot Bassengbakken, sier politimann D.", "I mellomtiden klarer politimann A og B \u00e5 f\u00e5 satt p\u00e5 Obiora h\u00e5ndjern bak p\u00e5 ryggen. De f\u00f8ler for f\u00f8rste gang p\u00e5 flere minutter at de har en viss kontroll over situasjonen. Men Obiora kjemper fortsatt voldsomt imot og kommer med h\u00f8ye utrop.", "- Vi blokkerte inngangspartiet, og folk inne p\u00e5 kontoret ble skremt av situasjonen. Derfor bestemte vi oss for \u00e5 ta ham med ut, sier politimann A.", "Obiora blir derfor reist opp i st\u00e5ende, men stritter imot i det han blir f\u00f8rt ut p\u00e5 trappa utenfor servicekontoret.", "P\u00e5 trappa blir Obiora lagt ned p\u00e5 magen i p\u00e5vente av at det skal komme en st\u00f8rre politibil som kan ta ham til politihuset. Samtidig st\u00e5r politimennene p\u00e5 kne p\u00e5 hver sin side av Obioras overkropp. De legger hvert sitt kne over Obioras armer og \u00f8vre del p\u00e5 ryggen. Slik presser de ham til \u00e5 ligge ned.", "Likevel har Obiora fortsatt s\u00e5 store krefter at de to politimennene frykter at han kan komme seg l\u00f8s.", "- Holder h\u00e5ndjernene, husker jeg at jeg tenkte. Jeg har h\u00f8rt om h\u00e5ndjern som har r\u00f8ket, n\u00e5r sterke personer har brukt kreftene sine, sier politimann B.", "Samtidig som Obiora er lagt p\u00e5 magen utenfor kontoret, ankommer patrulje S-25. Klokka er n\u00e5 14.05. Politimann C g\u00e5r ut av bilen, mens politimann D kj\u00f8rer videre til politistasjonen for \u00e5 hente den st\u00f8rre politibilen.", "- Da jeg kom, l\u00e5 Obiora p\u00e5 magen, men sparket kraftig med beina. Folk gikk forbi bak ham og jeg var redd for at han skulle treffe dem, eller kollegene mine. Jeg bestemte meg derfor for \u00e5 pr\u00f8ve \u00e5 f\u00e5 kontroll over beina hans, sier politimann C.", "Han fors\u00f8ker to ganger \u00e5 sette Obioras bein i s\u00e5kalt beinl\u00e5s. F\u00f8rst ved \u00e5 legge den ene foten i l\u00e5s bak den andre og presse fremover.", "- Men det gikk ikke, han var for sterk. Han spente ryggen og sparket seg l\u00f8s, sier C.", "Han gjentar man\u00f8veren, men n\u00e5 ved \u00e5 trekke foten til seg. Igjen klarer Obiora \u00e5 sparke seg l\u00f8s.", "Denne situasjonen er sentral i hendelsesforl\u00f8pet. Det finnes flere eksempler p\u00e5 at arrestanter har omkommet n\u00e5r de blir lagt i mageleie og beina b\u00f8yes bakover mot ryggen. Gjerne har arrestanten v\u00e6rt i en opphisset situasjon, med ekstra behov for oksygen. Samtidig er respirasjonen hindret av liggestillingen. Ogs\u00e5 i denne saken er stillingen lansert som en mulig d\u00f8ds\u00e5rsak. Men if\u00f8lge politimennene l\u00e5 Obiora slik i sv\u00e6rt kort tid.", "- Etter fors\u00f8ket p\u00e5 beinl\u00e5s fortsatte han \u00e5 kjempe imot, sier alle de tre polititjenestemennene som var til stede. De forteller at de hele tiden fors\u00f8kte \u00e5 snakke til Obiora og roe ham ned - b\u00e5de p\u00e5 norsk og engelsk.", "- Men det virket ikke som vi kom gjennom, han responderte ikke p\u00e5 det vi sa - men br\u00f8lte uforst\u00e5elig, sier de. Ingen av dem har h\u00f8rt Obiora rope \u00abare you trying to kill me\u00bb, som flere vitner har hevdet \u00e5 ha h\u00f8rt.", "Fra Spesialenheten er det satt sp\u00f8rsm\u00e5lstegn ved om politiets maktbruk mot Obiora varte over for lang tid. I tiden fra den fysiske konfrontasjonen begynner til Obiora besvimer, g\u00e5r det cirka tolv minutter. I denne tiden gj\u00f8r han hele tiden kraftig motstand, noe politiet besvarer med \u00e5 fors\u00f8ke \u00e5 kontrollere ham og presse ham ned. Spesialenheten mener de underveis burde vurdert andre alternativer.", "- Vi har spurt mange om hva det skulle v\u00e6rt, men ingen har svar. I motsetning til sivile, kan vi ikke bare trekke oss tilbake. Ingen vet hva som hadde skjedd da, sier polititjenestemennene. De sier ogs\u00e5 at de ikke hadde noen kunnskap om at det skulle v\u00e6re farlig \u00e5 legge arrestanter p\u00e5 magen. Tvert imot: \u00c5 legge arrestanter p\u00e5 magen i p\u00e5vente av transport har if\u00f8lge politimennene v\u00e6rt standard prosedyre, som l\u00e6res p\u00e5 Politih\u00f8yskolen.", "Klokken 14.12.13 melder politibetjent C til Operasjonssentralen at Obiora har besvimt, og at det er behov for ambulanse.", "- Det skjedde helt plutselig. Han kjempet og ropte, helt til det med ett ble stille. Det var som om noen har sl\u00e5tt av en bryter, sier A.", "Betjent C tar av seg hansken for \u00e5 kjenne etter pulsen p\u00e5 Obioras hals.", "- Han har puls, sier C til de andre. For \u00e5 avklare om Obiora er bevisstl\u00f8s eller agerer, tar politibetjent A en smertepr\u00f8ve ved \u00e5 klype Obiora i kinnet. Han reagerer ikke. C \u00e5pner Obioras \u00f8yenlokk, og konstaterer at \u00f8ynene ikke beveger seg.", "- I og med at vi kjente puls og s\u00e5 at brystkassen beveget seg, oppfattet vi ikke situasjonen slik at Obiora befant seg i livsfare, sier politibetjentene.", "De legger derfor Obiora i sideleie, og vurderer at det ikke er behov for hjerte- og lungeredning. Likevel blir de ut\u00e5lmodige n\u00e5r ambulansen etter fire minutter fortsatt ikke er kommet, og tilkaller politiets operasjonssentral for \u00e5 avklare hvor ambulansen befinner seg. Sykebilen er da i ferd med \u00e5 forlate basen p\u00e5 Nardo. Samtidig er arrestbilen som skulle transportere Obiora til politihuset, kommet til stedet.", "I fellesskap med operasjonssentralen blir politiet enige om selv \u00e5 transportere Obiora til sykehuset. Politimann D rygger transportbilen inntil trappa, og de fire b\u00e6rer den bevisstl\u00f8se Obiora inn i bilen. Transportrommet er bare 1,35 meter dypt - og dermed for kort til at Obioras kropp f\u00e5r plass i sin fulle lengde.", "- Jeg og B satte oss inn bak. Jeg holdt opp f\u00f8ttene, slik at det skulle v\u00e6re mulig \u00e5 lukke d\u00f8ra. Deretter lot jeg f\u00f8ttene hvile mot bild\u00f8ra, sier C.", "Under transporten sjekker han pulsen p\u00e5 Obiora flere ganger, samtidig som begge s\u00f8rger for at Obiora ligger p\u00e5 siden med frie luftveier. P\u00e5 grunn av den begrensede plassen ligger han likevel delvis p\u00e5 magen.", "Mens de sitter slik, f\u00f8rer politimann D bilen med bl\u00e5lys og sirener gjennom Trondheim sentrum. Via politiradioen ber politimann C om at sykehusets akuttmottak m\u00e5 bli varslet.", "Senere skal det vise seg at Obiora sannsynligvis allerede er d\u00f8d n\u00e5r han transporteres i politibilen. Patologene som obduserte Obiora, f\u00f8rsteamanuensis dr. med/overlege Ivar Skj\u00e5k Nordrum og prof. emeritus dr. med Olav Haugen, mener d\u00f8den sannsynligvis inntraff allerede p\u00e5 trappeavsatsen utenfor servicekontoret. Professor dr. med Eldar S\u00f8reide antar at det politifolkene oppfattet som pusting kan ha v\u00e6rt reflektoriske bevegelser i d\u00f8ds\u00f8yeblikket.", "Jeg finner det derfor ikke rimelig \u00e5 konkludere med at polititjenestemennene burde ha forst\u00e5tt at arrestanten var d\u00f8d s\u00e5 lenge de mente \u00e5 kjenne puls og kunne se pustebevegelser, skriver S\u00f8reide i sin rapport.", "Han konkluderer: Dersom man forutsetter alminnelige f\u00f8rstehjelpskunnskaper hos polititjenestemennene, synes det rimelig \u00e5 konkludere med at de kunne, men ikke burde ha oppdaget at pasienten var livl\u00f8s og trengte umiddelbar hjertelungeredning (HLR).", "Idet politibilen ankommer sykehuset, klokken 14.23, har det g\u00e5tt elleve minutter siden han mistet bevisstheten.", "- Da vi kom frem s\u00e5 jeg gjennom vinduet at to sykepleiere ventet med en b\u00e5re, husker C.", "Han fors\u00f8ker \u00e5 holde igjen Obioras bein idet bakd\u00f8ra \u00e5pnes, men taket glipper og beina faller ut. Sykepleierne som tar imot kjenner i likhet med politifolkene svak puls p\u00e5 Obioras hals. Dette er bekreftet av vitneutsagn til Spesialenheten.", "Behandlende lege ber politimennene la h\u00e5ndjernene v\u00e6re p\u00e5 Obiora, og \u00f8nsker at de skal f\u00f8lge med inn p\u00e5 akuttmottaket. Der blir tjenestemennene bedt om \u00e5 ta av h\u00e5ndjernene, f\u00f8r Obiora kobles opp mot medisinsk utstyr, som viser at han ikke har hjerteaktivitet. At sykepleieren mente \u00e5 kjenne puls, understreker if\u00f8lge professor Eldar S\u00f8reide hvor lett det kan v\u00e6re \u00e5 ta feil.", "N\u00e5r de ikke finner puls, blir det sl\u00e5tt full alarm. Politibetjent A g\u00e5r deretter ut p\u00e5 gangen og ringer politiets operasjonssentral. Han var sler at han har forst\u00e5tt det slik at Obiora har hjertestans.", "Alle politifolkene trekker seg n\u00e5 ut i gangen og ganske snart kommer deres n\u00e6rmeste sjef. Han f\u00e5r en kort orientering fra legen, f\u00f8r alle drar til politistasjonen. Politibetjent A returnerer imidlertid raskt, for \u00e5 f\u00e5 behandling for smerten han har i brystet etter \u00e5 ha blitt truffet av Obioras albue. P\u00e5 sykehuset snakker han med en sykepleier. Hun sier at Obiora er d\u00f8d.", "- Det var et hardt slag der jeg sto alene p\u00e5 sykehuset, det var mye som raste gjennom hodet da, sier A.", "Utover ettermiddagen og kvelden 7. september i fjor er alle de involverte samlet p\u00e5 politihuset.", "- Vi tenkte gjennom om vi hadde gjort noe feil. Men vi kunne ikke skj\u00f8nne hva det skulle v\u00e6re. Vi er oppriktig lei oss for utfallet, at Obiora d\u00f8de, og vi kan ikke sterkt nok f\u00e5 beklaget dette overfor hans p\u00e5r\u00f8rende. Men vi kan ikke se at vi kunne ha gjort noe annerledes med den viten vi hadde p\u00e5 tidspunktet for hendelsen. I l\u00f8pet av det siste \u00e5ret har vi spurt en rekke personer om hva vi kunne gjort annerledes. Men ingen har svar, sier de fire polititjenestemennene.", "PS!  Politimennene har gitt intervjuet til Adresseavisen for \u00e5 fortelle sin versjon. De har ikke \u00f8nsket \u00e5 snakke offentlig f\u00f8r Spesialenheten avsluttet sin tilleggsetterforskning. Dette for ikke \u00e5 bli beskyldt for \u00e5 p\u00e5virke etterforskningen.", "Tjenestemennene vil ikke gi ytterligere kommentarer, eller svare p\u00e5 eventuelle ytterligere motinnlegg f\u00f8r saken er avgjort av Riksadvokaten."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "df0cc37a032ca2e8e5e5927a35b4434d9612eb8f83bb132809587755341899c9"}, {"field": "createtime", "value": "2017-04-30T15:17:58.000Z"}, {"field": "description", "value": "De er anklaget for rasisme, politivold, manglende f\u00f8rstehjelp og drap. Her er de fire politimennenes egen versjon av hva som skjedde da de p\u00e5grep Eugene Obiora (48) 7. september i fjor."}, {"field": "dominantimage", "value": "http://www.adressa.no/incoming/article1216593.ece5/ALTERNATES/w980-default/eug"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a10bea6cf43886556f38d198f0443c23354628b9.jpg?59821732"}, {"field": "dominantthumbnaildimensions", "value": "300x169"}, {"field": "heading", "value": ["Slik p\u00e5grep de Obiora -adressa.no", "Lagt p\u00e5 magen", "S\u00e5 ikke alternativer", "Plutselig rolig", "D\u00f8de p\u00e5 trappa", "Full alarm"]}, {"field": "id", "value": "a10bea6cf43886556f38d198f0443c23354628b9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["politimann", "forlate kontoret frivillig", "politi", "hent hunden"]}, {"field": "kw-entity", "value": ["nardo", "\u00f8stbyen servicekontor", "politih\u00f8yskolen", "riksadvokaten", "operasjonssentralen", "nonnegata", "spesialenheten", "adresseavisen", "bassengbakken"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["eldar s\u00f8reide", "olav haugen", "eugene obiora", "ivar skj\u00e5k nordrum"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1216593.ece5/ALTERNATES/w980-default/eug"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik p\u00e5grep de Obiora"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article928478.ece"}, {"field": "pageclass", "value": ["article"]}, {"field": "publishtime", "value": "2007-09-14T04:00:00.000Z"}, {"field": "recs-articleid", "value": "874989"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-09-14T04:00:00.000Z"}, {"field": "recs-rawtitle", "value": "Slik p\u00e5grep de Obiora -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "De er anklaget for rasisme, politivold, manglende f\u00f8rstehjelp og drap. Her er de fire politimennenes egen versjon av hva som skjedde da de p\u00e5grep Eugene Obiora (48) 7. september i fjor."}, {"field": "thumbnail", "value": "http://content-thumbnail.cxpublic.com/content/thumbnail200x150/a10bea6cf43886556f38d198f0443c23354628b9.jpg?59821732"}, {"field": "thumbnailfullheightdimensions", "value": "200x4480"}, {"field": "timestamp", "value": "2017-08-02T18:17:22.000Z"}, {"field": "title", "value": "Slik p\u00e5grep de Obiora"}, {"field": "url", "value": "http://www.adressa.no/nyheter/trondheim/article928478.ece"}, {"field": "urlhash", "value": "a10bea6cf43886556f38d198f0443c23354628b9"}], "score": 1.1268632, "siteId": "9222270286501375973", "id": "a10bea6cf43886556f38d198f0443c23354628b9"}

