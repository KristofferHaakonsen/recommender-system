{"fields": [{"field": "modifiedtime", "type": "time", "value": "2012-04-17T17:33:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Familien Skjervold i Stj\u00f8rdal har akkurat flyttet inn i nybygd hus. Et hus som er moderne b\u00e5de i form og funksjon. Stilren, enkel og tidsriktig design. Og ikke spart p\u00e5 noe, n\u00e5r det kommer til praktiske, moderne l\u00f8sninger. Her styres alt av lys og varme via fjernkontroll. En varmepumpe gir effektiv varme. Badet har skittent\u00f8ysjakt ned til vaskerommet. Og br\u00f8dsmulene p\u00e5 kj\u00f8kkengulvet forsvinner med et svusj! inn i st\u00f8vsugerhull nede ved gulvet.", "Dette er praktisk tilrettelagt hverdag. Selve dr\u00f8mmehuset for en familie p\u00e5 fire, to voksne og to sm\u00e5gutter p\u00e5 fire og to.", "Da familien skulle begynne \u00e5 bygge nytt hus i april i fjor, s\u00e5 tenkte de stort.", "- Vi kj\u00f8pte et eldre hus med stor tomt, pusset opp det eldre huset og bygde i tillegg en st\u00f8rre tomannsbolig p\u00e5 tomta. Det nyoppussete huset og en av delene av tomannsboligen skal vi selge. Slik har vi delvis finansiert den delen av tomannsboligen som vi selv bor i, forklarer Ragnar.", "Og finansierig beh\u00f8ves, n\u00e5r det nye huset har det meste av tipptopp moderne l\u00f8sninger.", "Egen p-kjeller", "Det mest i \u00f8yenfallende ved huset p\u00e5 til sammen 300 kvadrat er parkeringskjelleren. Kun en port vises, men bak den ligger en underjordisk garasje skjult. Med plass til seks biler; under huset. Fra p-kjelleren g\u00e5r det trapp direkte inn i huset.", "- Kjelleren er p\u00e5 12 ganger 19 meter. S\u00e5 det er plass til b\u00e5de flere biler og flere boder, forklarer Ragnar. Som tror dette blir fremtiden ved nybygging.", "- Det blir helt sikkert mer av dette, for det gir en effektiv arealbenyttelse. Vi har ikke s\u00e5 stor tomt, og med parkeringskjeller slipper vi b\u00e5de \u00e5 bygge romstor garasje og \u00e5 ta av plenen for \u00e5 lage oppstillingsplasser for biler, forklarer Ragnar. Og det beste kanskje; familien slipper ut i kulda f\u00f8r de skal ut og kj\u00f8re.", "- Temperaturen er cirka ti grader, uansett om det er vinter eller sommer. Og det er sv\u00e6rt greit med sm\u00e5unger. Vanligvis skal vi jo bare fra d\u00f8r til d\u00f8r, og n\u00e5r vi kan g\u00e5 rett ut i en varm bil, s\u00e5 slipper vi nesten \u00e5 kle p\u00e5 oss. Skal vi for eksempel p\u00e5 Torgkvartalet, s\u00e5 kj\u00f8rer vi fra v\u00e5r egen p-kjeller til kj\u00f8pesentrets. Vi kan nesten dra p\u00e5 shopping i bare t\u00f8flene, smiler May.", "Ekteparet legger ikke skjul p\u00e5 at egen p-kjeller har kostet. Men de syns det er verdt det.", "- Alt i alt har kjelleren kostet oss cirka 750 000. Det kan h\u00f8res r\u00e5flott ut, men samtidig s\u00e5 m\u00e5tte vi jo hatt en kjeller uansett og uten p-kjeller m\u00e5tte vi ha bygd garasje; det hadde kostet det ogs\u00e5, mener Ragnar.", "Effektivt og praktisk", "Etter at bilen er parkert, er det \u00e5 g\u00e5 t\u00f8rrskodd opp i selve huset. Det f\u00f8rste du m\u00f8ter er vaskerommet, som igjen har d\u00f8r til gangen, hvor ytterd\u00f8ra er.", "- Vi har v\u00e6rt veldig enige om hvordan vi ville ha huset. Begge har v\u00e6rt opptatt av \u00e5 ha det effektivt og praktisk, sier May. Hun og ektemannen har tegnet huset selv, etter en arkitekttegnet grunntegning.", "- Det f\u00f8rste vi ble enige om var at vi ville ha et stort vaskerom og en stor gang; begge deler er praktisk med sm\u00e5barn, sier May. Fra gangen kommer du inn i voksenstua, som g\u00e5r over i kj\u00f8kkenet.", "- Vi var ogs\u00e5 enige om at vi skulle ha en voksenstue uten tv, og s\u00e5 heller ha en egen, mer koselig tv-stue p\u00e5 loftet. S\u00e5 kan ungene se tv oppe, som er i tilknytning til lekerommet, og s\u00e5 kan vi voksne ha en roligere sone her nede, forklarer May f\u00f8r vi g\u00e5r opp trappa og finner storebror Mathias og lillebror Thomas. Oppe er det tv-stue, lekerom, soverom og et delikat og p\u00e5kostet bad.", "Felles for begge etasjene er at det er h\u00f8yt oppunder taket; mer enn tre meter. Og det er masse vinduer, som alle er over to meter h\u00f8ye og gir b\u00e5de mye lys og en fantastisk utsikt over en b\u00f8lgende korn\u00e5ker, som er god \u00e5 hvile blikket p\u00e5. Lengre bak ser du flata; Stj\u00f8rdal sentrum.", "- Vi har valgt \u00e5 ha s\u00e5 si alle vinduene foran, p\u00e5 den h\u00f8ye fasaden. Slik f\u00e5r vi masse lys inn, sier ekteparet som ellers har spotter som eneste lyskilder. Det er til sammen 62 spotter i halvdelen p\u00e5 150 kvadrat. 32 oppe og 30 nede. De eneste lampene som finnes utenom er nattlampene inne p\u00e5 foreldresoverommet, som for \u00f8vrig ogs\u00e5 har en praktisk walk-in garderobe-l\u00f8sning.", "Og alt lys kan sl\u00e5s av og p\u00e5, med en og samme fjernkontroll, som kan styre alle rommene i huset, uansett hvor du selv er.", "Deilig luksusdusj", "Ogs\u00e5 badet er praktisk, selvf\u00f8lgelig. Det kanskje mest praktiske er en skittent\u00f8ysjakt som g\u00e5r rett ned til vaskerommet, i etasjen under. I tillegg har familien montert en \"gammeldags\" bid\u00e9. Noe som gj\u00f8r vask av sm\u00e5 unger enkelt.", "Dusjen er vel mer luksus enn praktisk, men hvilken luksus! Ragnar demonstrerer dusjkabinettet som rommer b\u00e5de en vanlig badstue, en steam badstue og en massasjedusj med lysterapi. Inne i dusjkabinettet er det hele tiden 27 varmegrader, men det blir raskt varmere - og to stoler kan sl\u00e5s ut til badstuebruk.", "Ogs\u00e5 dusjen/badstuen styres av en fjernkontroll, en fjernkontroll som ogs\u00e5 styrer radioen og lyset p\u00e5 badet.", "- S\u00e5 fra badekaret kan jeg dimme lyset og finne favorittl\u00e5ten. Og hvis May st\u00e5r i dusjen, s\u00e5 kan jeg gi henne litt ekstra vannmassasje, smiler Ragnar.", "Huset har mye av det lille ekstra. S\u00e5nt koster, men ekteparet er sikker p\u00e5 at det er verdt det.", "- Det som koster n\u00e5, l\u00f8nner seg p\u00e5 sikt. I alle fall alt som er investert i av varme og isolasjon; som varmepumpen og komposittglassene. N\u00e5 har vi akkurat flyttet inn, s\u00e5 vi vet ikke hvordan str\u00f8mregningen blir, men jeg vil tro den blir vesentlig lavere enn den ville blitt, sier Ragnar.", "Og alt det praktiske; som st\u00f8vsugerhull nede ved gulvet, p-kjeller som gj\u00f8r at familien kan reise t\u00f8rrskodd og sin egen utrolige spadusj; ogs\u00e5 dette mener familien er gode investeringer - fordi det gir en bedre hverdag.", "- Det er n\u00e5 vi skal kose oss med ungene v\u00e5re, \u00e5rene framover er viktige, sier Ragnar.", "- Derfor er det greit \u00e5 ha det mest mulig vedlikeholdsfritt og praktisk - og ha stor nok plass til \u00e5 boltre seg."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "05c4abe4c15d3aece363d06dae422c55911210f56e156eed281f8efaf77d976a"}, {"field": "createtime", "value": "2016-11-20T10:08:01.000Z"}, {"field": "description", "value": "Bli med inn i huset som har alt av praktiske, tipp topp moderne l\u00f8sninger. Til og med parkeringskjeller under huset, slik at familien kan g\u00e5 t\u00f8rrskodd ut i bilen."}, {"field": "dominantimage", "value": "http://www.adressa.no/incoming/article1244332.ece5/ALTERNATES/w980-default/Teknohus1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7254bc8a95282031c457ac134218f5387a733973.jpg?59779b2b"}, {"field": "dominantthumbnaildimensions", "value": "300x169"}, {"field": "heading", "value": "Huset med alle l\u00f8sningene -adressa.no"}, {"field": "id", "value": "7254bc8a95282031c457ac134218f5387a733973"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["moderne l\u00f8sninger", "hus", "praktisk"]}, {"field": "kw-entity", "value": ["ragnar", "thomas", "mathias", "torgkvartalet", "skjervold"]}, {"field": "kw-location", "value": "stj\u00f8rdal"}, {"field": "kw-pageclass", "value": "article"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1244332.ece5/ALTERNATES/w980-default/Teknohus1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Huset med alle l\u00f8sningene"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1072166.ece"}, {"field": "pageclass", "value": ["article"]}, {"field": "publishtime", "value": "2008-04-25T07:19:19.000Z"}, {"field": "recs-articleid", "value": "1651978"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-04-25T07:19:19.000Z"}, {"field": "recs-rawtitle", "value": "Huset med alle l\u00f8sningene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Bli med inn i huset som har alt av praktiske, tipp topp moderne l\u00f8sninger. Til og med parkeringskjeller under huset, slik at familien kan g\u00e5 t\u00f8rrskodd ut i bilen."}, {"field": "thumbnail", "value": "http://content-thumbnail.cxpublic.com/content/thumbnail200x150/7254bc8a95282031c457ac134218f5387a733973.jpg?59779b2b"}, {"field": "thumbnailfullheightdimensions", "value": "200x1957"}, {"field": "timestamp", "value": "2017-07-25T19:25:31.000Z"}, {"field": "title", "value": "Huset med alle l\u00f8sningene"}, {"field": "url", "value": "http://www.adressa.no/forbruker/hjem/article1072166.ece"}, {"field": "urlhash", "value": "7254bc8a95282031c457ac134218f5387a733973"}], "score": 0.47864127, "siteId": "9222270286501375973", "id": "7254bc8a95282031c457ac134218f5387a733973"}

