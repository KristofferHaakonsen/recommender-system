{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "HELGE", "NORDAHL", "Professor I Hugos diktede verden var det \u00abDe elendige\u00bb Falkberget satte aller h\u00f8yest, historien om den kjempesterke galeislave Jean Valjean, som bare hadde opplevet urettferdighet og motgang helt til han m\u00f8tte den forunderlige biskop Muriel, som viste ham avv\u00e6pnende godhet og vekket den sjel som sov i galeislaven. Sovende sjeler vekkes f\u00f8rst n\u00e5r de m\u00f8ter godhet, og blir begynnersjeler. Det er Falkberget som har skapt ordet begynnersjel. Det er et ord skapt i Hugos og Falkbergets \u00e5nd.", "Men Jean Valjeans sjelekr\u00f8nike handler ikke bare om en sovende sjel som ble begynnersjel; den handler ogs\u00e5 om en begynnersjel som ble forfremmet til sjeleleder. Galeislaven ble p\u00e5lagt en stor og alvorlig oppgave i livet. Han skulle ta seg av en liten pike, Cosette, v\u00e6re far og veileder for henne til hun ble gift. Jean Valjean og Cosette var et underlig sjelepar, som ble en livslang inspirasjon for Johan Falkberget. Ogs\u00e5 i alle hans store romaner, Den fjerde nattevakt, Christianus Sextus og Nattens br\u00f8d, m\u00f8ter vi en liten pike som har f\u00e5tt en gammel synder til sjeleleder. Merkelige par, alle sammen.", "I Den fjerde nattevakt heter de lille Ellen og Ol Kanelesa. De er et av mange motiv i boken. Ikke hovedmotiv. Ikke dominerende, snarere en liten skisse. En idyll i margen. Et stort motiv pr\u00f8ves forsiktig, og med Falkbergets typiske humor. Det hender at barnet underviser den voksne. Begynnersjelen har noe \u00e5 l\u00e6re sin sjeleleder. Men dette er da omvendt pedagogikk? Nei, ikke for Falkberget.", "I Christianus Sextus heter sjeleparet lille G\u00f8lin og Brodde krigsknekt. En gammel soldat og begersvinger f\u00e5r en liten pike \u00e5 ta seg av. Og han er en begavet sjeleleder, som endog dikter eventyr for henne. Han er eventyrdikter, som Falkberget.", "I Nattens br\u00f8d f\u00e5r An-Magritt hele tre sjeleledere, bestefaren Kiempen, ektemannnen og konstknekten Johannes og k\u00f8lbrennermesteren Hedstr\u00f6m, den bistre svenske, som er den underligste person i norsk litteratur. Bestefaren gikk tiggergang med den nyf\u00f8dte An-Magritt til barselkvinner, som ammet henne. Han l\u00e6rte henne det pensum i kristendom han selv hadde l\u00e6rt p\u00e5 tukthuset. Han var en god l\u00e6rer. An-Magritt vakte sensasjon i kirken under overh\u00f8ringen.", "Ektemannen Johannes bragte kj\u00e6rligheten inn i An-Magritts liv - og romantikken. Det var han som plantet nyperosen under hennes vindu i all hemmelighet. Den var det vakreste folk hadde sett, Guds tre kalte de den. Som bestefaren tar han omsorg for An-Magritts sjel. Og hennes begynnersjel vokser.", "Den tredje sjeleleder hun f\u00e5r er den gamle svenske offiser og k\u00f8lbrennermester Hedstr\u00f6m. I ham har Falkberget lagt alle sine evner som eventyrdikter. Han er en fantastisk eventyrskikkelse, gammel soldat, sagnfigur med b\u00e5de mytiske og mystiske dimensjoner. Alltid til hest. Rir gjennon luften, baklengs. Setter utfor skrenter og fjell. Hesten etterlater seg menneskespor. Hedstr\u00f6m er av en helt ubestemmelig alder. Falkberget gir oss en rekke h\u00e5ndfaste detaljopplysninger, som sl\u00e5r hverandre i hjel i en kongelig uregjerlighet. Falkberget m\u00e5 ha villet v\u00e6re uklar, og han har klart det! Og denne gamle kriger er som Kiempen og Falkberget selv dypt grepet av kristendommen. N\u00e5r An-Magritt leser for ham, sier han betatt: \u00abVad det Guds ord \u00e4r sk\u00f6nt!\" Og han er An-Magritts forbeder. Og ogs\u00e5 han har kjent kj\u00e6rligheten. Han elsket en skj\u00f8ge som ble begravet i en myr. Da An-Magritt sp\u00f8r ham hvorfor han s\u00e5 ofte rider til Sverige, svarer han: \u00abEn sj\u00e4l v\u00e4ntar mig!\u00bb", "Falkberget er grepet av sjelenes liv. Tre stadier kan sjelene gjennomg\u00e5: Sovende sjeler. Begynnersjeler. Sjeleledere. Han grupperer sjelene i sjelepar, som er dramatisk ulike. En liten pike. Og en gammel synder. Falkberget m\u00e5 ha ment at dette er gode par. Og de er valgt med dikterisk omhu.", "De tre sjeleledere vi har m\u00f8tt: Ol Kanelesa, Brodde krigsknekt og Hedstr\u00f6m sier oss noe vesentlig om dikteren Johan Falkberget. To av de tre er svenske. Er ikke det rart hos nordmannen Falkberget? Alle tre er fuktige karer og flittige begersvingere. Er ikke det rart hos avholdsmannen Falkberget? Og de to svenskene har milit\u00e6r bakgrunn. Er ikke det rart hos pasifisten Falkberget?", "Falkberget har beundret sjelelederne. De var utvalgte og priviligerte sjeler. Det er som om den beskjedne dikter fra R\u00f8rostraktene har villet understreke, om og om igjen, at disse gode sjeleledere ikke har noen trekk fra ham selv, bortsett fra deres forankring i kristendommen.", "De er pr\u00f8vede folk som lenge har levet som sovende sjeler, m\u00f8tt det gode - og blitt begynnersjeler og har levet videre, forfremmet til sjeleledere. Og s\u00e5 har de levet - som Peder Monsen Rugelsj\u00f8en - \u00abmed en stjerne i hjertet\u00bb. Og de har hatt det felles med An-Magritt, at de er \u00aboppreiste sinn, som st\u00e5r i loddsnorens tegn\u00bb."]}, {"field": "category0", "value": "meninger"}, {"field": "contenthash", "value": "e4f9b90aaca7f861d0cb472da5745859f657823b8c53dcacff8be35958c85023"}, {"field": "createtime", "value": "2017-01-12T18:02:34.000Z"}, {"field": "description", "value": "F\u00f8r kveldens premiere p\u00e5 \u00abAn-Magritt\u00bb p\u00e5 Tr\u00f8ndelag Teater er det grunn til \u00e5 minne om at Johan Falkberget var en stor beundrer av fransk litteratur, s\u00e6rlig av Victor Hugo."}, {"field": "dominantimage", "value": "http://www.adressa.no/incoming/article1121695.ece5/ALTERNATES/w980-default/ver2%20kronikk-0411"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ab68365f0b32267402caacc6994f606d01b7c155.jpg?5877c4ba"}, {"field": "dominantthumbnaildimensions", "value": "300x169"}, {"field": "heading", "value": "Falkberget, sjelenes dikter -adressa.no"}, {"field": "id", "value": "ab68365f0b32267402caacc6994f606d01b7c155"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["sovende sjel", "sjel", "liten pike", "begynnersjel", "sjeleleder"]}, {"field": "kw-entity", "value": ["christianus sextus og nattens", "ellen og ol kanelesa", "kanelesa", "hugos og falkbergets", "jean valjean og cosette", "guds", "r\u00f8rostraktene", "hugos", "cosette", "kiempen og falkberget", "brodde", "ol kanelesa", "an-magritt", "g\u00f8lin og brodde", "christianus sextus", "kiempen", "tr\u00f8ndelag teater", "nattens", "johannes", "hedstr\u00f6m"]}, {"field": "kw-location", "value": ["muriel", "sverige"]}, {"field": "kw-pageclass", "value": "article"}, {"field": "kw-person", "value": ["peder monsen rugelsj\u00f8en", "jean valjean", "johan falkberget", "victor hugo"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1121695.ece5/ALTERNATES/w980-default/ver2%20kronikk-0411"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Falkberget, sjelenes dikter"}, {"field": "og-type", "value": "article"}, {"field": "og-url", "value": "http://www.adressa.no/meninger/article351265.ece"}, {"field": "pageclass", "value": null}, {"field": "publishtime", "value": "2004-11-03T21:29:13.000Z"}, {"field": "recs-articleid", "value": "2228220"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2004-11-03T21:29:13.000Z"}, {"field": "recs-rawtitle", "value": "Falkberget, sjelenes dikter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "F\u00f8r kveldens premiere p\u00e5 \u00abAn-Magritt\u00bb p\u00e5 Tr\u00f8ndelag Teater er det grunn til \u00e5 minne om at Johan Falkberget var en stor beundrer av fransk litteratur, s\u00e6rlig av Victor Hugo."}, {"field": "thumbnail", "value": "http://content-thumbnail.cxpublic.com/content/thumbnail200x150/ab68365f0b32267402caacc6994f606d01b7c155.jpg?5877c4ba"}, {"field": "thumbnailfullheightdimensions", "value": "200x1631"}, {"field": "timestamp", "value": "2017-01-12T18:02:34.000Z"}, {"field": "title", "value": "Falkberget, sjelenes dikter"}, {"field": "url", "value": "http://www.adressa.no/meninger/article351265.ece"}, {"field": "urlhash", "value": "ab68365f0b32267402caacc6994f606d01b7c155"}], "score": 1.5406638, "siteId": "9222270286501375973", "id": "ab68365f0b32267402caacc6994f606d01b7c155"}

