{"fields": [{"field": "modifiedtime", "type": "time", "value": "2015-08-08T07:21:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Flaut, synes Mykle-biograf Anders Heger. Han har bes\u00f8kt Agnar Mykles plass i Klostergata i Trondheim og kaller den \u00aben parodisk liten lekeplass\u00bb. En av Norges mest leste forfattere fortjener noe mer. En hovedvei eller -gate, minst, synes Heger.", "Forfatter Fredrik Skagen liker den blomsterprydede lekeplassen et steinkast fra Agnar Mykles barndomshjem, men ogs\u00e5 han beklager at det ikke finnes noe skilt som forklarer hvem plassen er laget til \u00e6re for.", "Skagen bor selv i nabolaget og pr\u00f8vde i 1969 \u00e5 hindre rivingen av Elveg\u00e5rden, Myklebust-familiens r\u00f8dmalte bolig, ogs\u00e5 kjent som \u00abDen r\u00f8de rubin\u00bb. \u00abD\u00e6ven, den grisen\u00bb, var svaret han fikk da han med henvisning til Mykle argumenterte for bevaring.", "F\u00e5 dager f\u00f8r hundre\u00e5rsdagen til Trondheims viktigste forfatter tar Fredrik Skagen Ukeadressa med p\u00e5 en liten vandring i n\u00e6romr\u00e5det. Med oss er ogs\u00e5 kona hans, Eva Skagen, samt Trond \u00c5m, Venstre-politiker og leder for Litteraturhuset i Trondheim, alle med f\u00f8rsteh\u00e5nds kjennskap til den utskjelte og lovpriste hundre\u00e5ringen.", "Agnar Myklebust var en astmatisk gutt p\u00e5 sju \u00e5r da han kom flyttende til Klostergata sammen med mor Emma, far Ole Elias og lilles\u00f8ster Kirsten, oftest kalt \u00abSissi\u00bb, i 1922. Tre \u00e5r senere ble minstebroren Kjell f\u00f8dt.", "I romanen \u00abLasso rundt fru Luna\u00bb er b\u00e5de hovedpersonen \u00abAsk Burlefot\u00bb, moren \u00abGyda\u00bb og faren \u00abTrond\u00bb n\u00e5del\u00f8st og lett gjenkjennelig portrettert. Lillebroren \u00abBalder\u00bb er ogs\u00e5 med, sammmen med en rekke andre levende modeller i unge Agnars oppvekstunivers, men s\u00f8steren diktet han vekk.", "Romanens f\u00f8rste og siste del foreg\u00e5r i \u00abAsk\u00bbs hjemby, men navnet p\u00e5 byen nevnes ikke. Den midterste delen er lagt til \u00d8st-Finnmark, dit \u00abAsk Burlefot\u00bb reiser som sv\u00e6rt ung handelsskolebestyrer i 1936, akkurat som Agnar Myklebust. Oppf\u00f8lgerromanen \u00abSangen om den r\u00f8de rubin\u00bb foreg\u00e5r i Bergen, \u00abAsk\u00bbs hjemby mens han studerer p\u00e5 Handelsh\u00f8yskolen, akkurat som Agnar.", "\u2013 Her bodde de, forklarer Skagen og stopper i mellomrommet mellom Klostergata 70 og 72. P\u00e5 en vegg, litt lenger bort, gir en steintavle opplysninger om gatas mest ber\u00f8mte beboer. En av steinhuggerne ved Nidarosdomen st\u00e5r bak initiativet.", "Skagen m\u00f8tte aldri Agnar Mykle, men de pratet flere ganger p\u00e5 telefon.", "\u2013 Han ringte for \u00e5 snakke om fedrene v\u00e5re og om tyske marsjer. Vi ble enige om at \u00abAlte Kameraden\u00bb var en av de beste, forteller Skagen. De to fedrene var med i et lite husorkester der Skagens far spilte og Ole Myklebust dirigerte. Til daglig jobbet Agnars far p\u00e5 heltid som musiker i Divisjonsmusikken, ikke som trikkekondukt\u00f8r, som \u00abTrond\u00bb i romanen.", "Skagen m\u00f8tte ogs\u00e5 Agnars lillebror, Kjell. Han var forlovet med s\u00f8steren til en god kompis.", "\u2013 En gang spurte Kjell hva jeg ville bli. Jeg fortalte at jeg skrev", "mye og hadde lyst til \u00e5 bli forfatter. Da fortalte han at broren hans skulle debutere som forfatter \u00e5ret etter. I 1948 kom novellesamlingen \u00abTaustigen\u00bb. Kort etter d\u00f8de Kjell, akkurat som lillebroren \u00abBalder\u00bb i \u00abLasso rundt fru Luna\u00bb. Forloveden var den eneste som bes\u00f8kte ham p\u00e5 sykehuset.", "Skagens stemme blir litt ru n\u00e5r han gjenforteller scenen fra romanen der den d\u00f8de lillebroren klatrer opp i storebrorens k\u00f8ye p\u00e5 toget til Oslo, natten etter begravelsen i Trondheim.", "\u2013 Vakkert, sier han.", "Men det er ikke slike scener, fylt av r\u00f8rende n\u00e6rhet, selvbebreidelser og sorg, som f\u00f8rst og fremst forbindes med Agnar Mykle. Politianmeldelsen og rettssaken etter oppf\u00f8lgerromanen \u00abSangen om den r\u00f8de rubin\u00bb dreide seg om detaljerte sexskildringer, altfor detaljerte, if\u00f8lge 1950-tallets p\u00e5talemyndighet. Mange raste, andre fortvilte, s\u00e6rlig Agnar Mykles kj\u00e6rester som f\u00f8lte seg gjenkjent, uthengt og skandalisert.", "At Trondheims politikere ikke s\u00e5 noen grunn til \u00e5 hedre byens mestselgende forfatter i denne perioden, forundrer ingen.", "\u2013 Nei, det skulle ha tatt seg ut om bystyret hadde hyllet Mykle midt i det verste oppstyret. Men i \u00e5rene etterp\u00e5, s\u00e6rlig etter Mykles d\u00f8d i 1994, burde noen ha tatt et initiativ. Trondheims befolkning har grunn til \u00e5 v\u00e6re stolt over en slik forfatter. Hans b\u00f8ker er et litteraturhistorisk vendepunkt. Han gir oss fortellingen om hvordan Norge ble moderne, fastsl\u00e5r Anders Heger.", "Heger har mest sans for Mykles m\u00e5te \u00e5 skrive p\u00e5. De hudl\u00f8se skildringene. Skyheten og n\u00e5del\u00f8sheten. Vekslingen mellom usikkerhet og overdreven selvsikkerhet som er s\u00e5 typisk for unge menn.", "Mykle-guide Fredrik Skagen er enig. Ogs\u00e5 i at Trondheims politikere har fors\u00f8mt seg. Forfatteren av \u00abLasso rundt fru Luna\u00bb fortjener mer oppmerksomhet i f\u00f8debyen. Trond \u00c5m st\u00f8tter ham fullt ut:", "\u2013 Trondheims befolkning har ingenting \u00e5 klage over. Mykles skildringer av hjembyen er nesten bare positiv.", "\u00abDet lyser fra tusener av hus, fra tusener av vinduer, og bak vinduene er mennesker. Glade mennesker, feststemte mennesker, samdrektige mennesker, som ler og danser og holder hverandre i h\u00e5nden.\u00bb (Fra \u00abTaustigen\u00bb)", "\u00c5m minner om at befolkningen i Bergen og Kirkenes hadde mye st\u00f8rre grunn til \u00e5 reagere. Hans besteforeldre var l\u00e6rere i Kirkenes da \u00abLasso rundt fru Luna\u00bb kom ut. Raseriet var til \u00e5 ta og f\u00f8le p\u00e5. Selv leste han \u00abLasso'n\u00bb som 14-\u00e5ring og ble ekstra revet med da han oppdaget at store deler av handlingen foreg\u00e5r i hans egen by.", "Som bystyrepolitiker har \u00c5m fors\u00f8kt \u00e5 finne ut hvorfor Agnar Mykles plass ikke er skiltet og har f\u00e5tt vite at skiltingen av byens plasser varierer. Noen har skilt med navn. Andre ikke. S\u00e5nn er det bare. Men mye tyder p\u00e5 at Agnar Mykles plass kan f\u00e5 et skilt i l\u00f8pet av jubileums\u00e5ret.", "\u00c5m synes ogs\u00e5 at noe av utsmykningen p\u00e5 plassen godt kan forklares. Stjernen av stein er kanskje et hint til \u00abNattstjernen\u00bb, oppnavnet p\u00e5 \u00abAsk\u00bbs f\u00f8rste kj\u00e6reste i Indrepollen (Kirkenes). Hun hadde en f\u00f8flekk p\u00e5 innsiden av l\u00e5ret som lignet en stjerne.", "Fredrik Skagen nikker ivrig.", "Og et par r\u00f8de, slipte granittblokker skal kanskje minne oss om rubiner?", "Eva Skagen er ikke like begeistret over Mykles litteratur som herrene i f\u00f8lget.", "\u2013 Nei, jeg synes han blir for selvopptatt. Knausg\u00e5rd er heller ikke blant mine favoritter. Kanskje f\u00f8ler jeg med kvinnene i romanene? Mykle behandler dem ikke pent, sier tidligere bibliotekar Eva Skagen.", "Agnar Mykle skildrer oppveksten i Trondheim i flere tekster. I samlingen \u00abPrinsessen p\u00e5 bordet\u00bb, som kom ut i fjor, henter han fram et minne fra Elveg\u00e5rden i Klostergata. Han og en kamerat er kommet hjem fra skolen, huset er l\u00e5st:", "\u00abI haven, i gresset ligger en hvelvet rob\u00e5t. Der kan vi ha det morsomt. Jeg kjenner en s\u00e6r spenning. Vi klemmer oss inn under ripa p\u00e5 rob\u00e5ten, vi er alene i verden, det dufter av tj\u00e6re ..., og s\u00e5 dufter det gress ... Det er stille. \u00abJeg gj\u00f8r s\u00e5nn jeg,\u00bb sier jeg og tar den frem ...\u00bb", "Idyllen varer ikke lenge. Som s\u00e5 ofte ellers hos Mykle er angst, skyld og skam bare en spinkel plankevegg unna.", "Myklebust-familiens eldste s\u00f8nn ble f\u00f8dt i Villa Blomsterlien ved Rosendal kino. Slik beskriver forfatteren sin egen f\u00f8dsel:", "\u00abJeg kom til verden som en konges\u00f8nn, alt var gjort rede til min ankomst; min far hadde snekret min seng, min mor hadde foret den med dun og silke. Jeg var ytterst velskapt, jordmoren ... hvisket til min mor: En premiegutt.\u00bb (Fra \u00abEn flodhest p\u00e5 parnasset\u00bb)", "Forl\u00f8sningen skjedde s\u00f8ndag formiddag, den 8. august 1915. Rett etterp\u00e5 begynte ogs\u00e5 kirkeklokkene \u00e5 ringe, if\u00f8lge Mykles egen beskrivelse.", "Hvor Villa Blomsterlien l\u00e5 i forhold til dagens veil\u00f8p og nummerering har v\u00e6rt uklart. Via krysspeiling mellom personnavn og opplysninger i gamle adresseb\u00f8ker kommer vi fram til at Innherredsveien 89 er riktig adresse. Men ingen svarer n\u00e5r vi ringer p\u00e5.", "Nygifte Ole Myklebust kj\u00f8pte villaen i 1914 og flyttet inn i andre etasje med sin unge kone. Svigerforeldrene bodde i f\u00f8rste.", "Litteraturhusleder Trond \u00c5m blir st\u00e5ende foran den gule, n\u00f8dt\u00f8rftig moderniserte fasaden og fabulerer:", "\u2013Her kunne vi hatt litteraturhuset v\u00e5rt. Med skrivestue p\u00e5 kvisten. Med leilighet til gjestende forfattere. Med kaf\u00e9 i f\u00f8rste. Agnar Mykles hus. Enn det ...", "Men en slik forvandling er avhengig av rause sponsorer. Dagens eier visste ingenting om husets litter\u00e6re historie f\u00f8r Ukeadressa tok kontakt og vil tenke seg om f\u00f8r han kommenterer \u00c5ms litteraturhusdr\u00f8mmer.", "Vi jakter videre p\u00e5 sporene etter Agnar Mykle p\u00e5 mer kjente adresser og legger kursen tilbake mot sentrum, forbi Kalvskinnet skole, der Myklebust-s\u00f8sknene gikk etter tur, og videre til byens tradisjonsrike handelsgymnasium, i dag Thora Storms videreg\u00e5ende skole.", "Det gamle hovedbygget fra 1924 st\u00e5r nesten som f\u00f8r, men dagens skole har ellers f\u00e5 minner fra \u00e5rene da Agnar Mykle briljerte med sine kunnskaper som elev og hjelpel\u00e6rer. Balkongen som \u00abRex\u00bb, skolens legendariske rektor, brukte ofte, er der fremdeles, men over et nybygd tak.", "\u00abHan (\u00abRex\u00bb) hadde en viss beundring for Mussolini ... og yndet \u00e5 st\u00e5 p\u00e5 h\u00f8ytidsdager oppe p\u00e5 balkongen i \u00f8verste etasje og holde svulstige, frasefylte taler for elevene nede p\u00e5 skoleg\u00e5rden.\u00bb", "Det var \u00abRex\u00bb som skaffet \u00abAsk\u00bb jobben som handelsskolebestyrer nordp\u00e5. Et par \u00e5r senere var det ogs\u00e5 \u00abRex\u00bb som overtalte \u00abAsk\u00bb til \u00e5 s\u00f8ke seg til handelsh\u00f8yskolen i Bergen. If\u00f8lge samtidige kilder hadde \u00abRex\u00bb mange trekk til felles med skolens egentlige rektor, Per Skarland.", "Blant \u00abAsks\u00bb medelever er \u00abPelle\u00bb mest gjenkjennelig. Han het Torbj\u00f8rn Baustad og ble senere rektor ved Katedralskolen. Barnebarnet hans, Merethe Baustad Ranum, H\u00f8yre-politiker i Trondheim, vet at Mykle og bestefaren ofte konkurrerte om \u00e5 v\u00e6re best. Men selv om Mykles beskrivelser av bestefaren er noks\u00e5 syrlige, er hun opptatt av \u00e5 \u00f8ke oppmerksomheten om dagens hudre\u00e5rsjubilant.", "\u2013 I ytringsfrihetens navn b\u00f8r vi sikre Mykle et verdig minnesmerke. Rettssaken etter utgivelsen av \u00abSangen om den r\u00f8de rubin\u00bb skadet ham trolig for livet. Hjembyen b\u00f8r gi ham oppreisning, sier Ranum.", "Anders Buhaug, nytilsatt rektor ved Thora Storms videreg\u00e5ende skole, beklager at Agnar Mykles historie er fjernet fra dagens skolebygninger. Han har lest \u00abLasso rundt fru Luna\u00bb og er godt kjent med skolens betydningsfulle plass i romanen.", "\u2013 Vi m\u00e5 pr\u00f8ve \u00e5 finne en plass til denne viktige delen av skolens historie, ogs\u00e5, sier Buhaug.", "I 1929 flyttet familien Myklebust fra Elveg\u00e5rden til en leilighet i Elgeseter gate 15. Der bodde de da den bitre striden om byen nye navn braket l\u00f8s. Stortinget hadde bestemte at Trondhjem skulle hete Nidaros:", "\u00ab... brosten f\u00f8k i gatene, glassruter singlet, bare ved et middagsbord i Trondhjem, ved et eget skj\u00e6ringspunkt, hvor faren var sunnm\u00f8ring og moren trondhjemmer, var det tyst; man h\u00f8rte skrapingen av kniv og gaffel mot bunnen av tallerknene; den eldste s\u00f8nnen s\u00e5 i gulvet.\u00bb (Fra \u00abRubicon\u00bb)", "Trond \u00c5m f\u00f8lger med til den gamle slitte leieg\u00e5rden og ler av Mykles beskrivelser. Sammenligningen med London liker han ogs\u00e5: Enn om London for en periode ble omd\u00f8pt til \u00abMouth o' Thames\u00bb, for s\u00e5 \u00e5 f\u00e5 skrivem\u00e5ten endret til Lonnod? Forskjellen p\u00e5 Trondhjem og Trondheim er etter Mykles mening sammenlignbar.", "I samme periode funderer ogs\u00e5 \u00abAsk\u00bb over foreldrenes samliv. Etter at \u00abBalder\u00bb ble f\u00f8dt, ble avstanden mellom sengene deres st\u00f8rre og st\u00f8rre. Da \u00abAsk\u00bb var 18, sov de i hvert sitt rom: \u00abAt disse to mennesker, faren og moren skulle ha elsket hverandre, syntes ham like trolig som at en lenestol og en st\u00e5lampe skulle g\u00e5 til sengs sammen.\u00bb", "I 1934 flyttet familien videre til Helmer Lundgreens gate 2 p\u00e5 Kalvskinnet, men allerede \u00e5ret etter kj\u00f8pte de hus i Jonsvannsveien 21. Dagens eier overtok eiendommen i 1979, da Emma Myklebust d\u00f8de og er godt kjent med husets plass i \u00abLasso rundt fru Luna\u00bb.", "Agnar var sannsynligvis hjemom p\u00e5 denne adressen p\u00e5 kortere bes\u00f8k f\u00f8r han reiste nordover til Kirkenes, og da han kom tilbake, full av skam og skyldf\u00f8lelse etter \u00e5 ha gjort to kvinner gravide:", "\u00abDet var det frykteligste \u00f8yeblikk i hans liv, det \u00f8yeblikk hvor han tr\u00e5dte inn i entr\u00e9en og trykket sin mors h\u00e5nd, s\u00e5 sin fars, s\u00e5 Balders.\u00bb", "Flere \u00e5r senere kommer ogs\u00e5 komponist \u00abAsk Burle\u00bb hjem til broren \u00abBalders\u00bb begravelse:", "\u00abHan s\u00e5 p\u00e5 de bleke, d\u00f8de leppene og han tenkte: Hvorfor kysser aldri br\u00f8dre hinannen?\u00bb", "Vi avslutter dagens Mykle-jakt ved Trondheim folkebibliotek. I jubileums\u00e5ret ligger bestselgerforfatteren fra 1950-tallet fjernt fra toppen av utl\u00e5nsstatistikken.", "\u2013 Bare seks utl\u00e5n hittil i \u00e5r, sier mannen i skranken etter \u00e5 ha sjekket l\u00e5netallene for \u00abLasso rundt fru Luna\u00bb. Utl\u00e5nskurven er sterkt synkende, fra 17 i 2011. Tallene for \u00abSangen om den r\u00f8de rubin\u00bb viser motsatt utvikling. 17 hittil i \u00e5r.", "Like f\u00f8r har vi f\u00e5tt like nedsl\u00e5ende opplysninger fra litteraturekspertisen ved NTNU.", "\u2013 F\u00e5 studenter leser Agnar Mykle. Synd, synd, synes litteratur professor John Brumo. Han har stor sans for Mykles tekster. S\u00e6rlig beskrivelsene av den s\u00e5rbare unge mannen. Brumo er heller ikke i tvil om at Mykle er Trondheims st\u00f8rste forfatter.", "\u2013 Hvem skulle det ellers v\u00e6re? sp\u00f8r han.", "Blant Folkebibliotekets brukere er heller ikke interessen for Agnar Mykle all verden. Tre kvinner med imponerende bokstabler under armen har aldri lest et ord av Mykle, de aner heller ikke hvor han kommer fra, men \u00e9n vet navnet p\u00e5 forfatterens to mest kjente romaner.", "P\u00e5 en benk utenfor hovedinngangen sitter en som vet mer. En godt voksen kvinne i hyggelig prat med en betydelig yngre herre.", "\u2013 Mykle? Selvf\u00f8lgelig kjenner jeg b\u00f8kene hans. Jeg har lest dem alle, sier kvinnen idet hun reiser seg og g\u00e5r.", "Noe bilde f\u00e5r vi ikke, ikke navn heller.", "Kjenner enn\u00e5 noen p\u00e5 skammen over \u00e5 ha lest den skandaleombruste forfatteren?", "(Sitatene i teksten som ikke er merket, er hentet fra \u00abLasso rundt fru Luna\u00bb.)"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e1e69956b2b1d33fe0e18d2ac898c2dd08d1d620cda03f7912b96e88ad89b98c"}, {"field": "createtime", "value": "2015-08-08T06:30:27.000Z"}, {"field": "description", "value": "Feiende hornmusikk og flagg i gatene ville v\u00e6rt en feiring etter Agnar Mykles hjerte. Men f\u00f8debyen har gjort lite for \u00e5 hedre dagens 100-\u00e5rsjubilant."}, {"field": "dominantimage", "value": "http://www.adressa.no/pluss/magasin/article11389164.ece/athjiq/ALTERNATES/w980-default/Elveg%C3%A5rden%201968.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0144d50c18fa0d73382ad1b9a0df2c5b9490ce15.jpg?597cf101"}, {"field": "dominantthumbnaildimensions", "value": "300x169"}, {"field": "heading", "value": ["\u00abMin tid kroppsvisiterte meg. Den oppdaget ikke min \u00f8mhet.\u00bb -adressa.no", "Agnar og Ask", "M\u00f8tte Balder", "Sky og hudl\u00f8s", "Som en konges\u00f8nn", "Skolene p\u00e5 Kalvskinnet", "Midt i Nidaros-striden", "Ingen Mykle-feber"]}, {"field": "id", "value": "0144d50c18fa0d73382ad1b9a0df2c5b9490ce15"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "skagen"}, {"field": "kw-concept", "value": ["mor", "fars", "skole", "hus", "fru", "romanen", "navn", "r\u00f8de rubin", "plass", "forfatter", "dag"]}, {"field": "kw-entity", "value": ["mykle", "nidarosdomen", "per skarland", "lonnod", "elveg\u00e5rden", "innherredsveien 89", "thora storms", "litteraturhuset", "jonsvannsveien 21", "pelle", "handelsh\u00f8yskolen", "folkebibliotekets", "taustigen", "trondhjem", "nattstjernen", "elgeseter", "klostergata 70", "nidaros", "katedralskolen", "indrepollen", "mussolini", "villa blomsterlien", "gyda", "balder", "prinsessen", "rex", "lasso", "rosendal", "bergen og kirkenes", "h\u00f8yre", "kalvskinnet", "kjell", "mouth", "alte kameraden", "divisjonsmusikken", "sangen", "myklebust", "helmer lundgreens", "kirsten", "agnar"]}, {"field": "kw-location", "value": ["oslo", "london", "thames", "ask", "kirkenes", "trondheim", "norge", "bergen", "luna"]}, {"field": "kw-pageclass", "value": "article"}, {"field": "kw-person", "value": ["john brumo", "ole elias", "anders buhaug", "fredrik skagen", "ole myklebust", "merethe baustad ranum", "emma myklebust", "agnar myklebust", "fredrik skagen ukeadressa", "trond \u00e5m", "ask burle", "ask burlefot", "agnar mykle", "eva skagen", "torbj\u00f8rn baustad", "anders heger"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11389164.ece/athjiq/ALTERNATES/w980-default/Elveg%C3%A5rden%201968.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abMin tid kroppsvisiterte meg. Den oppdaget ikke min \u00f8mhet.\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11389182.ece"}, {"field": "pageclass", "value": ["article"]}, {"field": "publishtime", "value": "2015-08-08T07:21:20.000Z"}, {"field": "recs-articleid", "value": "11389182"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-08T07:21:20.000Z"}, {"field": "recs-rawtitle", "value": "\u00abMin tid kroppsvisiterte meg. Den oppdaget ikke min \u00f8mhet.\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Feiende hornmusikk og flagg i gatene ville v\u00e6rt en feiring etter Agnar Mykles hjerte. Men f\u00f8debyen har gjort lite for \u00e5 hedre dagens 100-\u00e5rsjubilant."}, {"field": "thumbnail", "value": "http://content-thumbnail.cxpublic.com/content/thumbnail200x150/0144d50c18fa0d73382ad1b9a0df2c5b9490ce15.jpg?597cf101"}, {"field": "thumbnailfullheightdimensions", "value": "200x5425"}, {"field": "timestamp", "value": "2017-07-29T20:33:05.000Z"}, {"field": "title", "value": "\u00abMin tid kroppsvisiterte meg. Den oppdaget ikke min \u00f8mhet.\u00bb"}, {"field": "url", "value": "http://www.adressa.no/pluss/magasin/article11389182.ece"}, {"field": "urlhash", "value": "0144d50c18fa0d73382ad1b9a0df2c5b9490ce15"}], "score": 0.51328266, "siteId": "9222270286501375973", "id": "0144d50c18fa0d73382ad1b9a0df2c5b9490ce15"}

