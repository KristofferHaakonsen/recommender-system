{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "claus blok thomsen / adresseavisen/politiken"}, {"field": "body", "value": ["64 \u00e5r gamle Ken Wyatt hadde g\u00e5tt en lang vei for \u00e5 komme dit han befant seg, da han forrige tirsdag ble tatt i ed som statsr\u00e5d i Malcolm Turnbulls omorganiserte regjering. Wyatt skrev ogs\u00e5 historie i 2010 da han ble valgt inn som den f\u00f8rste representanten med urbefolkningsbakgrunn i Representantenes hus. Han fortalte den gang hvordan han gjennom hele valgkampen m\u00e5tte sl\u00e5ss mot fordommer og rasistiske angrep.", "- Jeg har opplevd det hele livet, mens jeg vokste opp som aboriginer p\u00e5 1960-, 70-, og 80-tallet, fortalte han.", "Han opptr\u00e5dte i aboriginenes festplagg da han holdt sin f\u00f8rste tale i 2010, og ble m\u00f8tt med h\u00f8flig applaus fra b\u00e5de tilhengerne i det liberale partiet og fra opposisjonsbenken. Deretter forble han en typisk backbencher i \u00e5rene som fulgte. Det var f\u00f8rst etter at Malcolm Turnbull tok over som partileder og statsminister etter Tony Abbott i 2015, at Wyatt ble skj\u00f8vet fram i f\u00f8rste rekke. Da ble han raskt utnevnt til visestatsr\u00e5d for helse og eldreomsorg, f\u00f8r han n\u00e5 alts\u00e5 avanserte til en plass i selve regjeringen.", "Tony Abbotts koalisjonsregjering fremhevet seg med mange konfronterende utspill om Australias urbefolkning. Han ville blant annet flytte 12 000 mennesker fra hjemmene sine i Vest-Australia og stenge ned hundre omr\u00e5der der det bor aboriginer. \u00abDe er selv skyld i at de bor usentralt\u00bb, mente Abbott, som ville stoppe sosiale tjenester om de ikke bega seg til mer sentrale deler av landet. \u00abRegjeringen kan ikke betale for slike valg av livsstil\u00bb, mente Abbott.", "Konflikten mellom det s\u00e5kalte storsamfunnet og aboriginene, som i dag teller litt over 500 000 mennesker og utgj\u00f8r under tre prosent av befolkningen i Australia, har preget landet i \u00e5revis. Urfolket er sterkt stigmatisert, og mange lever under ekstrem fattigdom og sliter hyppigere med stoffmisbruk og psykiske problemer enn resten av befolkningen. Tallet p\u00e5 fengslede, voksne personer som tilh\u00f8rer urbefolkningen \u00f8kte med 77 prosent mellom 2000 og 2015, viste en rapport som kom i fjor. Tallene for fengsling av ungdom gikk ned i denne perioden, men var likevel 24 ganger h\u00f8yere enn for ikke-urfolk.", "Da den australske rugbyspilleren Adam Goodes i 2014 ble k\u00e5ret til \u00ab\u00e5rets australier\u00bb, ikke bare for sin innsats p\u00e5 banen, men ogs\u00e5 i lokalsamfunnet, utl\u00f8ste det sterke reaksjoner. Goodes har aldri lagt skjul p\u00e5 sin kulturelle bakgrunn, og pleide gjerne \u00e5 feire scoringene med en aborigindans. I sin aller siste sesong p\u00e5 toppniv\u00e5, ble han konstant pepet ut p\u00e5 baner over hele Australia, og avsl\u00f8rte for alle og enhver den \u00e5penlyse rasismen i det australske samfunnet.", "For et \u00e5r siden hevdet den kjente urfolksjournalisten Stan Grant at den australske dr\u00f8mmen har sin rot i rasisme. Talen han holdt p\u00e5 et debattm\u00f8te i Sydney er sett n\u00e6rmere \u00e9n million ganger p\u00e5 Youtube og Facebook. \u00abBuene mot Goodes er en kjent lyd for oss. Vi h\u00f8rte et ul. Et ul av ydmykelser, av \u00e5rhundrer med tvangsflytting, urettferdighet, lidelser og overlevelse. Vi h\u00f8rte et ul som er den australske dr\u00f8mmen og som sa til oss at dere ikke er velkomne.\u00bb", "I gamle historieb\u00f8ker heter det at det var den britiske oppdageren James Cook som oppdaget Australia. I en redigert veiledning til studentene i Sydney i fjor, fant universitetsledelsen det n\u00f8dvendig \u00e5 presisere at Cook \u00ab ... invaderte, okkuperte og kolonialiserte\u00bb landet. Det skapte mildt sagt hissige reaksjoner.", "\u00ab\u00c5 beskrive europeerne som ankom Australia som nybyggere, er \u00e5 se p\u00e5 landets historie med britiske og ikke med australske \u00f8yne\u00bb, het det i brosjyren, som ogs\u00e5 mener det er feil \u00e5 si at Cook \u00aboppdaget Australia\u00bb. Det b\u00f8r heller skrives at \u00abhan var den f\u00f8rste", "engelskmann som tegnet kart over kontinentets \u00f8stkyst\u00bb. For aboriginene, urbefolkningen, har et helt annet syn p\u00e5 den s\u00e5kalte oppdagelsen av Australia, og finner bruken av \u00aboppdagelse\u00bb krenkende, understrekes det videre. For liksom \u00e5 mate leseren med teskje, fastsl\u00e5s det at", "Australia tross alt hadde v\u00e6rt befolket i tusenvis av \u00e5r f\u00f8r den britiske oppdageren ankom i 1770 og d\u00f8pte landet New South Wales.", "Endringen i ordbruken ble m\u00f8tt med protester fra flere hold. Allan Jones, en kjent konservativ radiovert, kaller veiledningen fra universitetet for \u00abpolitisk korrekt sludder\u00bb, men historikeren Jackie Higgins, som selv er aborigin, slo tilbake:", "- Vi vet at dette landet har en historie som koloni som var karakterisert av \u00f8deleggende fratvang av jord, vold og rasisme som ikke kan forsvares.", "I fjor sommer ble en hel verden rystet da en dokumentar laget av den australske statskanalen ABC avsl\u00f8rte omfattende mishandling av ten\u00e5ringsgutter i et ungdomsfengsel nord i landet. Opptakene viste hvordan unge gutter helt ned i 13-\u00e5rsalderen, de fleste av dem aboriginer, ble  kledd nakne, sprayet med t\u00e5regass og holdt i isolasjon i ukevis. Fengselet l\u00e5 i", "Northern Territory, der aboriginer utgj\u00f8r 30 prosent av befolkningen. En stor del av dem er arbeidsl\u00f8se, alkoholikere, rusmisbrukere og involvert i kriminalitet.", "- I Northern Territory har politikerne vedtatt \u00e5 sl\u00e5 hardt ned p\u00e5 kriminalitet, og derfor er behandlingen av mindre\u00e5rige innsatte i ungdomsfengslene et uttrykk for en bevisst politikk som g\u00e5r ut p\u00e5 \u00e5 straffe de unge fremfor \u00e5 fors\u00f8ke \u00e5 rehabilitere dem, sa advokaten John Lawrence da Politiken snakket med ham. Lawrence kalte behandlingen \u00abgrusom, brutal og umenneskelig\u00bb.", "If\u00f8lge John Lawrence betyr denne politikken ogs\u00e5 at Northern Territory er det stedet i verden hvor det er flest innsatte i fengslene i forhold til befolkningsst\u00f8rrelsen. Dessuten er det en veldig skjev etnisk fordeling: 86 prosent av de voksne innsatte er aboriginer, og hele 97 prosent av de mindre\u00e5rige innsatte er aboriginer."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "c1fd9bbf5bd73b3e79afe6e74d006bdf11195a6087119091e0038d3de0c20f72"}, {"field": "createtime", "value": "2017-02-05T13:08:31.000Z"}, {"field": "description", "value": "For f\u00f8rste gang blir den australske urbefolkningen representert i regjeringen. Med Ken Wyatt som helseminister f\u00e5r aboriginene en s\u00e5rt tiltrengt stemme i et land der folkegruppen ofte utsettes for hets og rasisme."}, {"field": "dominantimage", "value": "http://www.adressa.no/incoming/article14160096.ece/84bgb8/ALTERNATES/w980-default/DUDES.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/729c4e82c1611279c7c9cf979050437f58f1293c.jpg?58978ab3"}, {"field": "dominantthumbnaildimensions", "value": "300x169"}, {"field": "heading", "value": ["Urfolket f\u00e5r ansikt og stemme -adressa.no", "Buet ut av publikum", "Cooks \u00aboppdagelse\u00bb", "Sosiale problemer"]}, {"field": "id", "value": "729c4e82c1611279c7c9cf979050437f58f1293c"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["aborigin", "oppdaget", "australske", "britiske oppdageren", "australske dr\u00f8mmen", "land", "mindre\u00e5rige innsatte"]}, {"field": "kw-entity", "value": ["representantenes", "new south wales", "vest-australia", "youtube og facebook", "politiken"]}, {"field": "kw-location", "value": ["northern territory", "sydney", "australia"]}, {"field": "kw-pageclass", "value": "article"}, {"field": "kw-person", "value": ["stan grant", "jackie higgins", "allan jones", "tony abbott", "ken wyatt", "adam goodes", "malcolm turnbull", "john lawrence", "james cook"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14160096.ece/84bgb8/ALTERNATES/w980-default/DUDES.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Urfolket f\u00e5r ansikt og stemme"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/05/Urfolket-f%C3%A5r-ansikt-og-stemme-14160100.ece"}, {"field": "pageclass", "value": null}, {"field": "publishtime", "value": "2017-02-05T13:06:00.000Z"}, {"field": "recs-articleid", "value": "14160100"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-05T13:06:00.000Z"}, {"field": "recs-rawtitle", "value": "Urfolket f\u00e5r ansikt og stemme -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "For f\u00f8rste gang blir den australske urbefolkningen representert i regjeringen. Med Ken Wyatt som helseminister f\u00e5r aboriginene en s\u00e5rt tiltrengt stemme i et land der folkegruppen ofte utsettes for hets og rasisme."}, {"field": "thumbnail", "value": "http://content-thumbnail.cxpublic.com/content/thumbnail200x150/729c4e82c1611279c7c9cf979050437f58f1293c.jpg?58978ab3"}, {"field": "thumbnailfullheightdimensions", "value": "200x1896"}, {"field": "timestamp", "value": "2017-02-05T20:27:31.000Z"}, {"field": "title", "value": "Urfolket f\u00e5r ansikt og stemme"}, {"field": "url", "value": "http://www.adressa.no/pluss/magasin/2017/02/05/Urfolket-f%c3%a5r-ansikt-og-stemme-14160100.ece"}, {"field": "urlhash", "value": "729c4e82c1611279c7c9cf979050437f58f1293c"}], "score": 0.6645435, "siteId": "9222270286501375973", "id": "729c4e82c1611279c7c9cf979050437f58f1293c"}

