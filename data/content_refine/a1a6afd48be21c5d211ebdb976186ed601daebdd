{"fields": [{"field": "modifiedtime", "type": "time", "value": "2017-03-16T10:40:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Arbeiderpartiet", "Rune Ols\u00f8", "ingrid skj\u00f8tskift", "Geir Waage", "Rita Ottervik", "Gulltomtene"]}, {"field": "author", "value": ["berit baumberger", "lajla ellingsen", "mari k. by rise"]}, {"field": "body", "value": ["Saken oppdateres.", "\u00abArtikkelen er justert etter publisering p\u00e5 grunn av en faktisk feil om hvem som var forlover til hvem. Dette er n\u00e5 fremstilt riktig\u00bb.", "De siste dagene har Adresseavisen trykket flere saker om at Staur-partner Rune Ols\u00f8 \u2013 som ogs\u00e5 er leder av S\u00f8r-Tr\u00f8ndelag Ap \u2013 har inng\u00e5tt en avtale til seks millioner.", "If\u00f8lge avtalen skal Staur bist\u00e5 med reguleringsarbeidet av eiendommene Kystad og H\u00e5rstad. Fredag kalte ordf\u00f8rer Rita Ottervik slike avtaler for \u00absvineri\u00bb :", "- \u00c5 inng\u00e5 avtaler der du f\u00e5r stor avl\u00f8nning for \u00e5 oppn\u00e5 enkelte politiske resultat, det er det jeg kaller svineri. Det er krevende uavhengig av om det er Rune Ols\u00f8, et annet bystyremedlem eller tredjepart som har inng\u00e5tt den, sa Ottervik.", "Ordf\u00f8reren ville ikke svare p\u00e5 om det er et problem for Ap at saken impliserer en profilert Ap-politiker. Her henviste hun til gruppeleder i bystyret Geir Waage eller leder i Trondheim, Hanne Moe Bj\u00f8rnbet.", "Les bakgrunn: Skulle betale seks millioner for Ap-toppens bistand", "Opposisjonsleder Ingrid Skj\u00f8tskift (H) reagerer:", "- N\u00e5r ordf\u00f8reren sier at dette er noe svineri, m\u00e5 hun rydde opp i svineriet, og ikke bare sende ballen videre til Geir Waage, som hadde Rune Ols\u00f8 som forlover, og Waages kone, Bj\u00f8rnbet, sier Skj\u00f8tskift.", "Hun er glad for at Ottervik er tydelig p\u00e5 at slike avtaler er noe svineri.", "- Det er grisete. Dette gir et klart inntrykk av at du kan kj\u00f8pe et politisk resultat i Trondheim. Det er s\u00e5 alvorlig at jeg nesten ikke har ord for det. Rita Ottervik kan ikke ha tatt inn over seg alvoret n\u00e5r hun bare viser til Waage og Bj\u00f8rnbet.", "Les ogs\u00e5: - Det er uforst\u00e5elig for meg at det g\u00e5r an \u00e5 inng\u00e5 slike avtaler", "- Hva mener du hun i stedet skulle gjort?", "- Hun m\u00e5 ta opp saken med Ols\u00f8. N\u00e5 framst\u00e5r hun som handlingslammet. Ottervik m\u00e5 komme p\u00e5 banen og vise handling slik at fakta og alle forhold rundt alvorlighetene blir kjent, og om det er noen som skal stilles til ansvar. Hvis Ottervik ikke evner \u00e5 rydde opp, m\u00e5 andre gripe inn. Det som har kommet fram om en av Aps toppolitikere er sv\u00e6rt alvorlig og gir et inntrykk av at politikk i Trondheim er til salgs. R\u00e5det mitt er innstendig: Vi kan ikke ha det slik i Trondheim. Du m\u00e5 rydde opp i dette, sier Skj\u00f8tskift.", "- Du vektlegger at Ols\u00f8 er Waages forlover, som igjen er gift med Moe Bj\u00f8rnbet. Hva \u00f8nsker du \u00e5 si med det?", "- Jeg \u00f8nsker \u00e5 peke p\u00e5 de tette forbindelsene her. Det jeg frykter er at nettopp dette tette forholdet er et hinder for \u00e5 f\u00e5 den opprydningen vi trenger: At dette er en av \u00e5rsakene til at ordf\u00f8reren er handlingslammet. I dette tilfellet hjelper det ikke \u00e5 si at habilitetsreglene er fulgt, man kan rett og slett ikke dekke seg bak det. Denne saken s\u00e5r tvil om troverdigheten til politiske beslutninger n\u00e5r Staur og Ols\u00f8 har h\u00f8stet \u00f8konomisk gevinst p\u00e5 et politisk resultat.", "Les ogs\u00e5: Rune Ols\u00f8 enstemmig foresl\u00e5tt p\u00e5 topp for Ap Tr\u00f8ndelag", "Bj\u00f8rnbet og Waage hadde fredag bare tid til \u00e5 svare p\u00e5 e-post. De kommenterer Skj\u00f8tskifts frykt for at forholdet mellom de to og Ols\u00f8 er \u00abet hinder for \u00e5 f\u00e5 den opprydningen vi trenger\u00bb:", "- Dette fors\u00f8ket p\u00e5 politisk spill fra H\u00f8yre faller p\u00e5 sin egen urimelighet, skriver Bj\u00f8rnbet.", "- For ordens skyld: Hvilke private relasjoner har du og Waage til Ols\u00f8?", "- Vi kjenner Rune Ols\u00f8 godt gjennom tjue \u00e5rs arbeid sammen i Arbeiderpartiet. Vi har et godt personlig forhold, skriver Bj\u00f8rnbet.", "Waage skriver:", "\u00abDette er t\u00f8v og et fors\u00f8k p\u00e5 \u00e5 sl\u00e5 partipolitisk mynt mot Arbeiderpartiet og Rita Ottervik fra H\u00f8yre sin side. Bakgrunnen for saken er en merknad Arbeiderpartiet fremmet i bygningsr\u00e5det 8. april 2015 om at mindre, inneklemte omr\u00e5der ikke skulle v\u00e6re en del av gr\u00f8nn strek. H\u00f8yre st\u00f8ttet dette. Merknaden baserer seg p\u00e5 et enstemmig vedtak i Arbeiderpartiets representantskap fra 2012 \u2013 alts\u00e5 tre \u00e5r tidligere. Da saken ble behandlet i bygningsr\u00e5det i april 2015 var jeg hjemme i f\u00f8dselspermisjon med en 13 dager gammel baby, s\u00e5 jeg hadde fokus p\u00e5 helt andre ting enn hvilke omr\u00e5der som burde v\u00e6re en del av gr\u00f8nn strek. Arbeiderpartiet gikk for \u00f8vrig imot \u00e5 regulere Kystad/H\u00e5rstad til boliger i bygningsr\u00e5det i fjor.\u00bb", "Rune Ols\u00f8 kommenterer:", "\u00abH\u00f8yres gruppeleder fors\u00f8ker \u00e5 sl\u00e5 politisk mynt p\u00e5 Adressas kampanjejournalistikk, med et partipolitisk angrep p\u00e5 Arbeiderpartiet. Jeg skal ta utspillet hennes p\u00e5 alvor n\u00e5r alle de private selskapene der bystyrerepresentanter fra H\u00f8yre sitter i ledelsen legger frem alle sine avtaler. Det er grunn til \u00e5 minne om at jeg ikke hatt et eneste politisk m\u00f8te og ikke har p\u00e5virket en eneste politisk beslutning i denne saken, s\u00e5 det Skj\u00f8tskift p\u00e5st\u00e5r er usant. Og jeg forventer en unnskyldning fra Skj\u00f8tskift om Adresseavisen blir d\u00f8mt i PFU for \u00e5 ha brutt presseetiske regler i disse oppslagene.\u00bb", "Adresseavisen er klaget inn for PFU for saker i fjor h\u00f8st, ogs\u00e5 de omhandlet tomtesaker der Ols\u00f8 var involvert.", "Bj\u00f8rnbet sier det selvsagt ikke positivt for Ap med negative oppslag som involverer partiet og tillitsvalgte og folkevalgte.", "- Det viktigste for oss er at regelverket for habilitet er fulgt, skriver Bj\u00f8rnbet.", "- Synes dere at det er greit at en sentral Ap-politiker inng\u00e5r slike kontrakter i forbindelse med sin jobb?", "- Jeg forst\u00e5r av fredagens oppslag at det er ulike oppfatninger om hva den konkrete kontrakten faktisk inneholder. Det som er avgj\u00f8rende er at alle habilitetsregler er fulgt.", "- Hva tenker du om at ordf\u00f8reren kaller slike avtaler svineri og synes det er ekstra alvorlig n\u00e5r en politiker inng\u00e5r slike avtaler?", "- Rita presiserte at hun ikke kjenner til den konkrete avtalen med Staur, at hun uttalte seg p\u00e5 generelt grunnlag, og ikke tok stilling til Staurs og Adressas ulike oppfatninger om enkeltheter i saken. Jeg synes derfor at Adressa drar det langt n\u00e5r man gj\u00f8r en slik kobling.", "- Har du snakket med Rune Ols\u00f8 om denne saken? I s\u00e5 fall om hva da?", "Rune Ols\u00f8 orienterte meg for noen uker siden om at Adresseavisen arbeidet med den.", "Les ogs\u00e5: Adresseavisen er klaget inn til PFU for brudd p\u00e5 presseetiske regler", "Les ogs\u00e5: Det er ikke helt uvanlig at akt\u00f8rer som blir utsatt for kritisk journalistikk klager til PFU", "- Ols\u00f8 har v\u00e6rt involvert i flere saker Adresseavisen har omtalt i serien om gulltomtene. Ordf\u00f8reren mener dette viser at det er sv\u00e6rt krevende \u00e5 v\u00e6re i den bransjen og samtidig v\u00e6re folkevalgt. Hva mener du?", "- De fleste som sitter i bystyret er politikere p\u00e5 fritiden og har andre jobber ved siden av. Noen jobber i privat n\u00e6ringsliv, noen i eiendomsbransjen slik Rune Ols\u00f8 gj\u00f8r. Demokratiet ville blitt fattigere hvis hele yrkesgrupper skulle blitt utestengt fra bystyret. For oss i Arbeiderpartiet er det viktig \u00e5 rekruttere bredt, fra b\u00e5de privat og offentlig sektor n\u00e5r vi setter sammen v\u00e5re lister. Det som er avgj\u00f8rende er at man er klar p\u00e5 hvilken rolle man innehar n\u00e5r man m\u00f8ter kommunen p\u00e5 vegne av sin arbeidsgiver eller andre interesser. De tilbakemeldingene jeg har f\u00e5tt, tyder p\u00e5 at Rune Ols\u00f8 har v\u00e6rt tydelig p\u00e5 dette.", "- Dere har fremmet Ols\u00f8 som ny leder for Ap Tr\u00f8ndelag. Har noe endret seg her?", "- Nei. Det \u00e5ret Rune Ols\u00f8 har ledet S\u00f8r-Tr\u00f8ndelag Ap har v\u00e6rt det mest aktive \u00e5ret p\u00e5 lenge, med omfattende kurs og skoleringsvirksomhet i hele fylket, og medlemsvekst. Med denne bakgrunnen mener Trondheim Ap at Rune er en meget god kandidat til \u00e5 lede arbeidet med \u00e5 bygge Tr\u00f8ndelag Ap, skriver Bj\u00f8rnbet.", "Ottervik \u00f8nsker ikke \u00e5 kommentere saken utover det hun gjorde fredag.", "Her kan du lese hele avtalen om Kystad ."]}, {"field": "category0", "value": "pluss"}, {"field": "contenthash", "value": "3000f26f28cdf54a360a139240db8542b3eedfacca5ff56e21e9772b5dbdfaf6"}, {"field": "createtime", "value": "2017-03-10T17:09:27.000Z"}, {"field": "description", "value": "Ingrid Skj\u00f8tskift (H) frykter at Rune Ols\u00f8s tette b\u00e5nd til kommunalr\u00e5d Geir Waage og Ap-leder i Trondheim Hanne Moe Bj\u00f8rnbet er \u00abet hinder for \u00e5 f\u00e5 den opprydningen vi trenger\u00bb. - T\u00f8v, svarer Waage."}, {"field": "dominantimage", "value": "http://www.adressa.no/pluss/article14426016.ece/q5dn2s/ALTERNATES/w980-default/montasje"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a1a6afd48be21c5d211ebdb976186ed601daebdd.jpg?5957ea46"}, {"field": "dominantthumbnaildimensions", "value": "300x169"}, {"field": "heading", "value": ["Skj\u00f8tskift peker p\u00e5 det tette forholdet mellom Ols\u00f8, Waage og Bj\u00f8rnbet -adressa.no", "- Hun m\u00e5 rydde opp", "- Dette er t\u00f8v", "- Regler er fulgt"]}, {"field": "id", "value": "a1a6afd48be21c5d211ebdb976186ed601daebdd"}, {"field": "keyword", "value": ["Arbeiderpartiet", "Rune Ols\u00f8", "ingrid skj\u00f8tskift", "Geir Waage", "Rita Ottervik", "Gulltomtene"]}, {"field": "keywords", "value": "Arbeiderpartiet,Rune Ols\u00f8,ingrid skj\u00f8tskift,Geir Waage,Rita Ottervik,Gulltomtene"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-concept", "value": ["avtale", "ingrid skj\u00f8tskift", "saken", "skj\u00f8tskift", "politisk", "politisk resultat", "adressa"]}, {"field": "kw-entity", "value": ["trondheim ap", "moe bj\u00f8rnbet", "arbeiderpartiet og rita ottervik", "kystad", "staur og ols\u00f8", "trondheim hanne moe bj\u00f8rnbet", "arbeiderpartiet", "kystad og h\u00e5rstad", "ap tr\u00f8ndelag", "h\u00f8yre", "staurs og adressas", "tr\u00f8ndelag ap", "s\u00f8r-tr\u00f8ndelag ap", "bj\u00f8rnbet", "staur", "waage og bj\u00f8rnbet", "adresseavisen", "adressa", "geir waage og ap"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rune ols\u00f8", "hanne moe bj\u00f8rnbet", "ingrid skj\u00f8tskift", "rita ottervik", "geir waage"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article14426016.ece/q5dn2s/ALTERNATES/w980-default/montasje"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skj\u00f8tskift peker p\u00e5 det tette forholdet mellom Ols\u00f8, Waage og Bj\u00f8rnbet"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/03/10/Skj%C3%B8tskift-peker-p%C3%A5-det-tette-forholdet-mellom-Ols%C3%B8-Waage-og-Bj%C3%B8rnbet-14426022.ece"}, {"field": "pageclass", "value": ["article"]}, {"field": "publishtime", "value": "2017-03-10T17:05:50.000Z"}, {"field": "recs-articleid", "value": "14426022"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-03-10T17:05:50.000Z"}, {"field": "recs-rawtitle", "value": "Skj\u00f8tskift peker p\u00e5 det tette forholdet mellom Ols\u00f8, Waage og Bj\u00f8rnbet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Ingrid Skj\u00f8tskift (H) frykter at Rune Ols\u00f8s tette b\u00e5nd til kommunalr\u00e5d Geir Waage og Ap-leder i Trondheim Hanne Moe Bj\u00f8rnbet er \u00abet hinder for \u00e5 f\u00e5 den opprydningen vi trenger\u00bb. - T\u00f8v, svarer Waage."}, {"field": "thumbnail", "value": "http://content-thumbnail.cxpublic.com/content/thumbnail200x150/a1a6afd48be21c5d211ebdb976186ed601daebdd.jpg?5957ea46"}, {"field": "thumbnailfullheightdimensions", "value": "200x2806"}, {"field": "timestamp", "value": "2017-07-01T18:30:30.000Z"}, {"field": "title", "value": "- Rita m\u00e5 rydde opp i svineriet"}, {"field": "url", "value": "http://www.adressa.no/pluss/2017/03/10/Skj%c3%b8tskift-peker-p%c3%a5-det-tette-forholdet-mellom-Ols%c3%b8-Waage-og-Bj%c3%b8rnbet-14426022.ece"}, {"field": "urlhash", "value": "a1a6afd48be21c5d211ebdb976186ed601daebdd"}], "score": 0.61201346, "siteId": "9222270286501375973", "id": "a1a6afd48be21c5d211ebdb976186ed601daebdd"}

