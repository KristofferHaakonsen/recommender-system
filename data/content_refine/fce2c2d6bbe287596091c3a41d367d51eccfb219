{"fields": [{"field": "modifiedtime", "type": "time", "value": "2012-04-17T17:17:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I boken \u00abNorsk naturarv\u00bb skriver Sigmund H\u00e5gvar og Bredo Berntsen f\u00f8lgende om den norske vassdragsnaturen: \u00abNorges vassdragsnatur er ber\u00f8mt i verdenssammenheng. Med lange og dramatiske elvel\u00f8p, der fosser styrter opptil 300 meter loddrett ned i avgrunnen, utgj\u00f8r vassdragene et viktig element i det norske landskapet. Mange av de mest spektakul\u00e6re fossene utnyttes i dag til produksjon av elektrisitet og har til tider en betydelig redusert vannf\u00f8ring. Likevel preges norsk natur enn\u00e5 i stor grad av sjoende stryk og brusende fossefall.\u00bb", "Dette gjelder ogs\u00e5 i h\u00f8yeste grad Midt-Norge, og som f\u00f8rste fylke i landet har S\u00f8r-Tr\u00f8ndelag f\u00e5tt kartlagt alle sine fosser, stryk, elveoser og deltaer. Registreringene er utf\u00f8rt av vassdragsforvalter Jan Habberstad ved Fylkesmannens milj\u00f8vernavdeling. Hensikten er, sier Habberstad, \u00e5 fremskaffe kunnskap om de verdiene og det mangfoldet vi har i s\u00f8r-tr\u00f8ndersk vassdragsnatur. Og hensikten bak dette igjen, er \u00e5 gi b\u00e5de kommunale, regionale og sentrale myndigheter et verkt\u00f8y i forbindelse med vurderingen av s\u00f8knader om kraftutbygging og andre tiltak i vassdragene.", "370 fosser", "Av fosser er det i S\u00f8r-Tr\u00f8ndelag registrert omlag 370 og 33 av dem har nasjonal verdi. 143 av fossene ligger i vernede vassdrag og 42 i vassdrag som er foresl\u00e5tt vernet. 48 fosser er utbygget og t\u00f8rrlagte storparten av \u00e5ret. Av strykstrekninger er det registrert 444 og 13 av disse av nasjonal verdi. 186 av disse strykstrekningene ligger i vernede vassdrag. N\u00e5r det gjelder elveoser og deltaer er det registrert 265, hvorav n\u00e6rmere 20 har nasjonal verdi.", "- Registreringsarbeidet har v\u00e6rt et pilotprosjekt med bakgrunn i at vi ikke har hatt en god nok og samlet oversikt over de verdiene som finnes i de s\u00f8r-tr\u00f8nderske vassdragene. I tillegg til fosser, stryk og elveoser har vi ogs\u00e5 registrert en rekke andre \u00abpunkter\u00bb langs vannstrengene som jettegryter, d\u00f8disgroper, viktige eid og andre spesielle landskapsopplevelser som blant annet kan brukes i turistsammenheng. Samlet utgj\u00f8r i hvert fall det vi har registrert severdigheter og turm\u00e5l i massevis, sier Habberstad.", "Mange fosser n\u00e6r byen", "Folk i Midt-Norge trenger sjelden dra langt for \u00e5 oppleve \u00abvann i fri dressur\u00bb, som fosser og stryk kan kalles - i v\u00e5rflommen ikke minst. N\u00e5r sn\u00f8en smelter og mye vann skal fraktes fra skog og fjell til fjor og kyst kan det \u00e5 opps\u00f8ke fosser og stryk v\u00e6re en i h\u00f8yeste grad spektakul\u00e6r og spennende opplevelse. I trondheimsomr\u00e5det kan Nedre og \u00d8vre Leirfoss da i en kortere periode buldre som f\u00f8r de ble temmet, og det samme gjelder fossene lenger oppover langs Nidelva - Nordsetfossen (som n\u00e6rmest er et stryk), Fj\u00e6remsfossen, Hyttfossen og Trongfossen, som er et trangt og dypt gjel mellom Hyttfossen og Selbusj\u00f8en. Andre steder som v\u00e5rflommen kan oppleves p\u00e5 i n\u00e6rheten av byen er Ilabekken, som s\u00e6rlig i nedre del (fra Theisendammen og nedover) kaster seg utfor flere fossefall, og Trollabekken. Tar man turen opp til Hovin er Gaulfossen - som i likhet med Trongfossen egentlig er et kraftig stryk gjennom et trangt gjel - en flott opplevelse. Den gamle jernbanetraseen gjennom gjelet er i dag en flott turvei som gir bes\u00f8kende god anledning til \u00e5 oppleve vannmassene i Gaula p\u00e5 n\u00e6rt hold.", "De h\u00f8yeste fossene", "Den h\u00f8yeste fossen i S\u00f8r-Tr\u00f8ndelag, det 90 meter h\u00f8ye Henfallet, ligger i Tydal. Elva Hena, som til \u00e5 begynne med heter Veunna, har sitt utspring i Veunsj\u00f8en p\u00e5 grensen mot Holt\u00e5len. Elva skifter navn idet den renner inn i Hendalen og m\u00f8ter omlag en kilometer ovenfor fossen Svart\u00e5a, som kommer fra Svart\u00e5sj\u00f8en, og etter dette saml\u00f8pet skyter elva fart for til slutt \u00e5 velte seg utfor Henfallet og ned i et dypt gjel som er omgitt av barskog. Selv om sommeren, n\u00e5r vannf\u00f8ringen ikke er all verden, er denne fossen en imponerende og flott opplevelse. Du kommer til Henfallet ved \u00e5 kj\u00f8re til \u00c5s i Tydal og s\u00e5 fortsette videre i retning mot Stugudal. Da kommer du etter hvert til et skilt som viser avkj\u00f8ring til Henfallet, og derfra er det s\u00e5 bare \u00e5 f\u00f8lge skogsveien omlag \u00e5tte kilometer inn til fossen.", "Fylkets nest h\u00f8yeste foss finner du imidlertid langt n\u00e6rmere byen, n\u00e6rmere bestemt i elva Homla som renner ut fra Foldsj\u00f8en i Mostadmarka og ned til Hommelvik. Homlavassdraget byr p\u00e5 en rekke kvaliteter og renner gjennom en flott canyon hvor det er bygget en tursti med rasteplasser. Spesielt i v\u00e5rflommen kan en tur langs Homla by p\u00e5 dramatiske og rike naturopplevelser. Omlag 4,5 kilometer s\u00f8r for Hommelvik kaster Homla seg ut i tre flotte fosser - Storfossen, Midtifossen og D\u00f8lanfossen som samlet har et fall p\u00e5 omlag 80 meter. Av disse er det Storfossen med sitt fall p\u00e5 40 meter som er fylkets nest st\u00f8rste. Fossen er godt synlig fra fylkesveien og det er fra veien sti ned til fossene, som er de eneste ur\u00f8rte st\u00f8rre fossefall i trondheimsregionen. En tur til og langs med Homla kan trygt anbefales, det gir avgjort valuta for pengene."]}, {"field": "category0", "value": "forbruker"}, {"field": "category1", "value": "forbruker|fritid"}, {"field": "contenthash", "value": "258cbc9b3fa9f7c068772671dc01a475ff8551a6422455c5fdc156a7c9f5b50e"}, {"field": "createtime", "value": "2017-04-30T14:32:19.000Z"}, {"field": "description", "value": "Fosser og stryk er flotte naturopplevelser, ikke minst under v\u00e5rflommen. Da kan selv ellers t\u00f8rrlagte fosser som Leirfossene i Trondheim v\u00e5kne til liv."}, {"field": "dominantimage", "value": "http://www.adressa.no/incoming/article1245884.ece5/ALTERNATES/w980-default/henfallet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fce2c2d6bbe287596091c3a41d367d51eccfb219.jpg?597a23ca"}, {"field": "dominantthumbnaildimensions", "value": "300x169"}, {"field": "heading", "value": "Vann i fri dressur -adressa.no"}, {"field": "id", "value": "fce2c2d6bbe287596091c3a41d367d51eccfb219"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["fritid", "forbruker"]}, {"field": "kw-classification", "value": "hobbies-and-interests"}, {"field": "kw-concept", "value": ["nasjonal verdi", "foss", "h\u00f8yeste foss", "fri dressur"]}, {"field": "kw-entity", "value": ["hyttfossen og selbusj\u00f8en", "mostadmarka", "hyttfossen og trongfossen", "gaula", "leirfossene", "nidelva", "fj\u00e6remsfossen", "henfallet", "homla", "fylkesmannens", "trollabekken", "hovin", "veunna", "theisendammen", "storfossen", "ilabekken", "sigmund h\u00e5gvar og bredo berntsen", "nedre og \u00f8vre leirfoss", "gaulfossen", "midtifossen og d\u00f8lanfossen", "svart\u00e5a", "norsk", "svart\u00e5sj\u00f8en", "stugudal", "hendalen", "trongfossen", "veunsj\u00f8en", "foldsj\u00f8en", "\u00f8vre leirfoss"]}, {"field": "kw-location", "value": ["s\u00f8r-tr\u00f8ndelag", "tydal", "holt\u00e5len", "trondheim", "hommelvik", "midt-norge"]}, {"field": "kw-pageclass", "value": "article"}, {"field": "kw-person", "value": ["bredo berntsen", "elva hena", "jan habberstad", "sigmund h\u00e5gvar"]}, {"field": "kw-taxonomy", "value": ["forbruker", "forbruker/fritid"]}, {"field": "og-image", "value": "http://www.adressa.no/incoming/article1245884.ece5/ALTERNATES/w980-default/henfallet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vann i fri dressur"}, {"field": "og-type", "value": "article"}, {"field": "og-url", "value": "http://www.adressa.no/forbruker/fritid/article1077723.ece"}, {"field": "pageclass", "value": ["article"]}, {"field": "publishtime", "value": "2008-05-08T14:56:00.000Z"}, {"field": "recs-articleid", "value": "1645922"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|fritid"}, {"field": "recs-publishtime", "value": "2008-05-08T14:56:00.000Z"}, {"field": "recs-rawtitle", "value": "Vann i fri dressur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/fritid"]}, {"field": "teaser", "value": "Fosser og stryk er flotte naturopplevelser, ikke minst under v\u00e5rflommen. Da kan selv ellers t\u00f8rrlagte fosser som Leirfossene i Trondheim v\u00e5kne til liv."}, {"field": "thumbnail", "value": "http://content-thumbnail.cxpublic.com/content/thumbnail200x150/fce2c2d6bbe287596091c3a41d367d51eccfb219.jpg?597a23ca"}, {"field": "thumbnailfullheightdimensions", "value": "200x1904"}, {"field": "timestamp", "value": "2017-07-27T17:32:58.000Z"}, {"field": "title", "value": "Vann i fri dressur"}, {"field": "url", "value": "http://www.adressa.no/forbruker/fritid/article1077723.ece"}, {"field": "urlhash", "value": "fce2c2d6bbe287596091c3a41d367d51eccfb219"}], "score": 0.69333863, "siteId": "9222270286501375973", "id": "fce2c2d6bbe287596091c3a41d367d51eccfb219"}

