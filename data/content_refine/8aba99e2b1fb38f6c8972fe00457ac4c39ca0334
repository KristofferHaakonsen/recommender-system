{"fields": [{"field": "modifiedtime", "type": "time", "value": "2012-04-23T08:54:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hva om perserne hadde sl\u00e5tt den athenske fl\u00e5testyrken under slaget ved Salamis i 480 f. Kr, om 15 000 romerske soldater i bokstavelig forstand ikke var blitt slaktet ned i de germanske skoger i \u00e5r 9 og om araberne ikke var blitt stanset ved Poitiers i 732, bare 30 mil fra Paris? Ville det da - og nevnt i denne rekkef\u00f8lge - v\u00e6rt slutten p\u00e5 all europeisk sivilisasjon, vi tilh\u00f8rt et varig romersk imperium i 2000 \u00e5r eller v\u00e6rt en del av et muslimsk Europa, en aktuell politisk tanke i disse dager? For man kan levende tenke seg at araberne fra Al-Andalus i Spania kunne underlagt seg det \u00abbarbariske\u00bb Europa. Og hvorfor stoppet mongolene der de gjorde i 1242? Angivelig fordi de hadde f\u00e5tt beskjed om at deres leder var d\u00f8d, men hva om de hadde fortsatt?", "Disse hypotetiske - eller kontrafaktiske - sp\u00f8rsm\u00e5l tar den velskrivende historieprofessor \u00d8ystein S\u00f8rensen, for noen av oss mest verdsatt som okkupasjonshistoriker, opp i en ny bok.", "Historieskrivning er fakta og atter fakta, men det kan ogs\u00e5 v\u00e6re konstruktivt \u00e5 gi seg inn i det som kunne ha skjedd. Det beviser S\u00f8rensen gjennom en lang rekke henvisninger til kontrafaktiske b\u00f8ker, hvilket er spennende i seg selv.", "Selv holder han seg strengt til to kriterier: \u00abSpekulasjonene\u00bb skal b\u00e6res av en viss plausibilitet eller sannsynlighet, og det som skjedde - eller ikke skjedde - m\u00e5 ha store og vidtrekkende konsekvenser.", "Skj\u00f8nnlitteraturen vrimler av kontrafaktiske utgangspunkt, der Adolf Hitler naturlig nok er et favorittema. Min personlige favoritt er en overd\u00e5dig morsom roman av Beryl Bainbridge som tar utgangspunkt i det faktum at den 23-\u00e5rige Adolf i 1912 r\u00f8mte til sin halvbror i Liverpool for \u00e5 unng\u00e5 milit\u00e6rtjenesten i \u00d8sterrike. Men etter fem m\u00e5neder som kelner og barberbladselger (!) reiste han hjem. Hva om han ikke hadde gjort det?", "Interessant i den sammenheng er S\u00f8rensens observasjon av at det kontrafaktiske i liten grad preger norsk skj\u00f8nnlitteratur og historieskriving sammenlignet med resten av Europa, hva det n\u00e5 m\u00e5tte komme av?", "Ikke uventet ruver den andre verdenskrig generelt, b\u00e5de nasjonalt og p\u00e5 verdensscenen, S\u00f8rensens bok. Noen av sp\u00f8rsm\u00e5lene er grundig gjennomdr\u00f8ftet, de dramatiske maidagene rundt lord Halifax og Winston Churchill, for \u00e5 nevne bare ett, andre overrasker med til dels ny vinkling.", "Norgeshistorien har ogs\u00e5 sine \u00abspekulative\u00bb \u00e5rstall, toppet av 1905, det S\u00f8rensen kaller \u00abMiraklet 1814\u00bb, og selvsagt 1940 og 1945. Hva om Norge ikke var blitt angrepet (Hitler bestemte seg sent), men fremfor alt - hva om Bl\u00fccher ikke hadde blitt senket og konge og regjering h\u00f8yst sannsynlig ikke hadde unnsluppet? Ville vi da f\u00e5tt en okkupasjonsutvikling mer lik Danmarks med mer samarbeid og for eksempel f\u00e6rre drepte j\u00f8der? S\u00f8rensen synes \u00e5 mene det, men dr\u00f8fter ikke den viktige forskjellen at Norge hadde despoten Terboven, Danmark dr. Werner Best - Hitlers \u00abmyke h\u00e5nd\u00bb."]}, {"field": "category0", "value": "kultur"}, {"field": "contenthash", "value": "6d02a33d9b26b3f12b91b67d86e78a1ae09182d142133736299bd09a4b04904c"}, {"field": "createtime", "value": "2017-07-11T06:39:09.000Z"}, {"field": "description", "value": "En stimulerende, underholdende og ganske l\u00e6rerik bok om noen av historiens viktigste \u00abdersom, hvis, s\u00e5fremt, i fall. . .\u00bb"}, {"field": "dominantimage", "value": "http://www.adressa.no/incoming/article1024754.ece5/ALTERNATES/w980-default/ver2%20hitler"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8aba99e2b1fb38f6c8972fe00457ac4c39ca0334.jpg?5964728d"}, {"field": "dominantthumbnaildimensions", "value": "300x169"}, {"field": "heading", "value": "Hvis Hitler hadde vunnet krigen -adressa.no"}, {"field": "id", "value": "8aba99e2b1fb38f6c8972fe00457ac4c39ca0334"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["skjer", "kontrafaktiske", "vunnet krigen", "bok"]}, {"field": "kw-entity", "value": ["miraklet 1814", "al-andalus", "salamis", "dr. werner best", "terboven", "halifax og winston churchill", "bl\u00fccher"]}, {"field": "kw-location", "value": ["europa", "paris", "spania", "danmark", "liverpool", "\u00f8sterrike", "norge", "poitiers"]}, {"field": "kw-pageclass", "value": "article"}, {"field": "kw-person", "value": ["adolf hitler", "beryl bainbridge", "winston churchill", "\u00f8ystein s\u00f8rensen", "werner best"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1024754.ece5/ALTERNATES/w980-default/ver2%20hitler"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvis Hitler hadde vunnet krigen"}, {"field": "og-type", "value": "article"}, {"field": "og-url", "value": "http://www.adressa.no/kultur/article8457.ece"}, {"field": "pageclass", "value": ["article"]}, {"field": "publishtime", "value": "2004-09-20T04:00:00.000Z"}, {"field": "recs-articleid", "value": "2471718"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-09-20T04:00:00.000Z"}, {"field": "recs-rawtitle", "value": "Hvis Hitler hadde vunnet krigen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "En stimulerende, underholdende og ganske l\u00e6rerik bok om noen av historiens viktigste \u00abdersom, hvis, s\u00e5fremt, i fall. . .\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/8aba99e2b1fb38f6c8972fe00457ac4c39ca0334.jpg?5964728d"}, {"field": "thumbnailfullheightdimensions", "value": "200x925"}, {"field": "timestamp", "value": "2017-07-11T06:39:09.000Z"}, {"field": "title", "value": "Hvis Hitler hadde vunnet krigen"}, {"field": "url", "value": "http://www.adressa.no/kultur/article8457.ece"}, {"field": "urlhash", "value": "8aba99e2b1fb38f6c8972fe00457ac4c39ca0334"}], "score": 0.81749034, "siteId": "9222270286501375973", "id": "8aba99e2b1fb38f6c8972fe00457ac4c39ca0334"}

