{"fields": [{"field": "modifiedtime", "type": "time", "value": "2015-11-21T15:06:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["- Det finnes ingen hemmelighet. Du m\u00e5 v\u00e6re heldig for \u00e5 ta de beste bildene, sier Neil Leifer. 72-\u00e5ringen fra New York som mange mener er verdens st\u00f8rste sportsfotograf, bes\u00f8ker n\u00e5 Trondheim dokumentarfestival for \u00e5 fortelle om sin lange, unike karriere.", "LES OGS\u00c5: Festival med historier fra virkeligheten.", "Bildet han tok av Muhammed Ali som st\u00e5r triumferende i ringen mens Sonny Liston ligger p\u00e5 gulvet under kampen om verdensmestertittelen i 1965, er ett av mange ikoniske fotografier han st\u00e5r bak.", "Et annet er bildet av at Ali sl\u00e5r ut Cleveland Williams under en tilsvarende tittelmatch \u00e5ret etter. Leifer hengte kameraet i taket p\u00e5 arenaen og tok bildet av kanvasen med selvutl\u00f8ser.", "- Etterp\u00e5 begynte alle TV-kanalene \u00e5 plassere kameraer i taket p\u00e5 samme m\u00e5te. Fjernsynet er fotografenes st\u00f8rste konkurrent i dag. For n\u00e5r alle har sett hva som skjer p\u00e5 TV, m\u00e5 fotografene ta helt andre bilder for at det skal v\u00e6re interessant, sier Leifer.", "LES OGS\u00c5: Dokumentarfestivalen ett av mange helgetilbud", "Allerede for femti \u00e5r siden ble han en god venn med Muhammed Ali og holder fortsatt tett kontakt med ham og kona Lonnie. Leifer har m\u00f8tt mange hundre gullmedaljevinnere i OL og VM i utallige idrettsgrener. Han fotograferte alle de 48 f\u00f8rste Super Bowl-finalene og har jobbet tett med legendariske ut\u00f8vere som Mark Spitz, Carl Lewis, Eric Heiden og utallige andre.", "Leifer holder foredrag og viser bilder fra sin lange, innholdsrike karriere i Dokkhuset l\u00f8rdag kveld.", "Bildene hans har prydet forsiden p\u00e5 magasinene Sports Illustrated, Time og People over 200 ganger. Ingen annen fotograf kan vise til noe liknende. Og han har ikke bare jobbet med sport:", "- Jeg har fotografert alle fra Charles Manson til paven. Ronald Reagan poserte villig for coveret p\u00e5 Time Magazine. Jeg tok ogs\u00e5 bilder av ham og Mikhail Gorbatsjov. Og jeg m\u00f8tte aldri noen som ikke ville stille opp for Sports Illustrated. Magasinet n\u00e5dde ut til 3,5 millioner lesere hver uke. Det l\u00f8nnet seg, s\u00e6rlig for idrettsut\u00f8verne, \u00e5 opptre der. Kjendisstatusen de fikk, ga dem store reklameinntekter.", "Leifer forteller at Muhammed Ali kunne tjent mer enn noen andre p\u00e5 reklame. Men han sa nei til de aller fleste inntektene da han konverterte til islam.", "- Ali verken r\u00f8kte eller drakk og kunne ikke reklamere for \u00f8l og sigaretter. Det var der de st\u00f8rste reklameinntektene l\u00e5. Han spiste ikke svinekj\u00f8tt heller, og har alltid v\u00e6rt en god muslim. Tidligere var det dessuten ingen islam-skepsis i USA, og ved siden av Martin Luther King jr. ble han nasjonens fremste symbol p\u00e5 kampen for svarte rettigheter.", "- Hvordan er helsa hans i dag?", "- Han har hatt Parkinsons sykdom helt siden 80-tallet og skulle normalt v\u00e6rt d\u00f8d n\u00e5. Men Muhammed setter stor pris p\u00e5 livet og er mentalt sett helt til stede, selv om han ikke snakker s\u00e5 mye lenger.", "- Hva betydde boksingen for helsa hans?", "- Mange tror at han tok \u00abtoo many punches\u00bb. Men det er en stor misforst\u00e5else. Legene hans sier at den svekkede helsa ikke har noe med boksingen \u00e5 gj\u00f8re.", "Neil Leifer posisjon som en av verdens aller fremste fotografer i en mannsalder startet ved en tilfeldighet. Som ten\u00e5ring fikk han gratis adgang til kampene til fotballaget New York Giants ved \u00e5 hjelpe funksjonshemmede med rullestol inn p\u00e5 arenaen. Over skuldra hadde han kameraet, som hadde v\u00e6rt en altoppslukende hobby siden han var ti, tolv \u00e5r gammel.", "- Familien min var noks\u00e5 fattig, og vi hadde ikke r\u00e5d til gode billetter p\u00e5 idrettsarrangement. Men som fotograf kom jeg gratis inn og fikk perfekt plassering. Likevel tok det lang tid f\u00f8r jeg tenkte p\u00e5 \u00e5 gj\u00f8re fotograferingen til et yrke, sier Leifer.", "Men han fikk sitt f\u00f8rste bilde p\u00e5 trykk i Sports Illustrated allerede som 16-\u00e5ring. 19 \u00e5r gammel tok han sitt f\u00f8rste coverbilde.", "I dag tar han bare bilder for moro skyld, samtidig som han arbeider med film. Han reiser ogs\u00e5 verden rundt for \u00e5 fortelle om bildene sine og gi gode r\u00e5d. R\u00e5dene er enkle, men de krever mye av dem som skal f\u00f8lge dem.", "- For det f\u00f8rste m\u00e5 du v\u00e6re en god fotograf, og du m\u00e5 ha et blikk som gir originale bilder. Men du m\u00e5 ogs\u00e5 ha flaks. N\u00e5r den regjerende verdensmesteren kj\u00f8rer ut i slal\u00e5ml\u00f8ypa, m\u00e5 du st\u00e5 ved den porten der det skjer. Du kan ikke alltid ha flaks. Jeg har selv hatt mine doser med uflaks. Men det hjelper \u00e5 kjenne idretten, slik at du vet hvor dramatikken kan oppst\u00e5."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "00027ddba0895e6a9b804757394c96836e00a6584a0f33a03ad31df91ff79420"}, {"field": "createtime", "value": "2017-02-24T10:40:18.000Z"}, {"field": "description", "value": "Neil Leifer har fotografert verdens st\u00f8rste idrettsstjerner i over femti \u00e5r. Han mener flaks og hardt arbeid er \u00e5rsaken til suksessen."}, {"field": "dominantimage", "value": "http://www.adressa.no/pluss/kultur/article11833781.ece/aduxmw/ALTERNATES/w980-default/G3NAI8HM.1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c287fab378acb7a526f51e346a7b730154fe3714.jpg?58b00d92"}, {"field": "dominantthumbnaildimensions", "value": "300x169"}, {"field": "heading", "value": ["Superstjernenes favorittfotograf -adressa.no", "Spitz, Lewis og Heiden", "Reagan, Gorbatsjov og paven", "Ali elsker livet", "Kom inn gratis med kamera"]}, {"field": "id", "value": "c287fab378acb7a526f51e346a7b730154fe3714"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-concept", "value": ["bilder", "fotograf"]}, {"field": "kw-entity", "value": ["super bowl", "parkinsons", "new york giants", "time og people", "time magazine", "lonnie", "sports illustrated", "dokkhuset", "mikhail gorbatsjov"]}, {"field": "kw-location", "value": ["new york", "trondheim"]}, {"field": "kw-pageclass", "value": "article"}, {"field": "kw-person", "value": ["muhammed ali", "ronald reagan", "mark spitz", "martin luther king", "carl lewis", "sonny liston", "neil leifer", "cleveland williams", "eric heiden", "charles manson"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11833781.ece/aduxmw/ALTERNATES/w980-default/G3NAI8HM.1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Superstjernenes favorittfotograf"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2015/11/21/Superstjernenes-favorittfotograf-11833786.ece"}, {"field": "pageclass", "value": null}, {"field": "publishtime", "value": "2015-11-21T14:23:19.000Z"}, {"field": "recs-articleid", "value": "11833786"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-11-21T14:23:19.000Z"}, {"field": "recs-rawtitle", "value": "Superstjernenes favorittfotograf -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Neil Leifer har fotografert verdens st\u00f8rste idrettsstjerner i over femti \u00e5r. Han mener flaks og hardt arbeid er \u00e5rsaken til suksessen."}, {"field": "thumbnail", "value": "http://content-thumbnail.cxpublic.com/content/thumbnail200x150/c287fab378acb7a526f51e346a7b730154fe3714.jpg?58b00d92"}, {"field": "thumbnailfullheightdimensions", "value": "200x2298"}, {"field": "timestamp", "value": "2017-02-24T10:40:18.000Z"}, {"field": "title", "value": "Fotografen som ble venn med superstjernene"}, {"field": "url", "value": "http://www.adressa.no/pluss/kultur/2015/11/21/Superstjernenes-favorittfotograf-11833786.ece"}, {"field": "urlhash", "value": "c287fab378acb7a526f51e346a7b730154fe3714"}], "score": 0.5825424, "siteId": "9222270286501375973", "id": "c287fab378acb7a526f51e346a7b730154fe3714"}

