{"fields": [{"field": "modifiedtime", "type": "time", "value": "2015-12-22T13:02:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Tester"}, {"field": "author", "value": "geir amundsen"}, {"field": "body", "value": ["Saken oppdateres.", "Pluss:", "Lydkvalitet", "Spiller h\u00f8yt", "Romkorreksjon", "Design", "Plasserings\u2014 og brukervennlighet", "Minus:", "Ingen hodetelefonutgang", "Romkorreksjon fungerer kun med Ios", "Pris: 4998 kroner", "M\u00e5l: 36,4 x 20,3 x 15,4 cm (BxHxD)", "Vekt: 6,4 kg", "Er det virkelig mulig at den dype og potente bassen som fyller rommet stammer fra den kompakte og tr\u00e5dl\u00f8se Sonos-h\u00f8yttaleren?", "Nye Sonos Play: 5 pumper ut bassganger med s\u00e5 uforskammet mye pondus nedover i oktavene, at det er s\u00e5 man knapt tror sine egne \u00f8rer.Pluss p\u00e5 et st\u00f8rre og mer \u00e5pent lydbilde enn forgjengeren, og du har en plasseringsvennlig og tr\u00e5dl\u00f8s h\u00f8yttaler som fikser det meste for de fleste. Med bravur.", "For de fem tusen kronene du m\u00e5 ut med for Play: 5 f\u00e5r du ogs\u00e5 et av markedets mest robuste og velfungerende tr\u00e5dl\u00f8se multiromsystem som st\u00f8tter det meste av str\u00f8mmetjenester.", "Nysgjerrig p\u00e5 smart-hus?", "Sonos var lenge n\u00e6rmest ener\u00e5dende p\u00e5 markedet for str\u00f8mmebaserte multiromsanlegg.", "I takt med at stadig flere str\u00f8mmer musikk og pakker vekk bort CD-samlingen, har en rekke ulike produsenter kommet p\u00e5 banen med str\u00f8mmebaserte multiromsl\u00f8sninger. Fra typiske hi-fi merker som Denon og Harman Kardon til Bose og Samsung. Og nylig lanserte Google sin \u00abfattigmanns Sonos\u00bb, Chromecast Audio .", "Kanskje ikke s\u00e5 rart at Sonos fant tiden moden for \u00e5 slippe en splitter ny versjon av sin st\u00f8rste h\u00f8yttaler, den s\u00e5kalte Sonos Play: 5. Nytt er ogs\u00e5 muligheten for romkorreksjon av lydkvaliteten ved hjelp av appen og mikrofonen p\u00e5 en Iphone eller Ipad.", "N\u00e5 skal det sies at den gamle 5-eren p\u00e5 ingen m\u00e5te var noen d\u00e5rlig tr\u00e5dl\u00f8s h\u00f8yttaler, men alt kan som kjent gj\u00f8res bedre.", "Og bedre er nye Sonos Play: 5 definitivt blitt. Ikke bare litt, men flere hakk. Lydbildet og stereoperspektivet er st\u00f8rre, og bassen g\u00e5r dypere og flytter mer luft enn tidligere.", "Overraskende mye dypere.H\u00f8yttalerkabinettet er nemlig ikke stort st\u00f8rre enn tidligere, og den nye Play: 5 benytter seg av en lukket konstruksjon uten bassrefleksport. En l\u00f8sning som gjerne er ensbetydende med en kjappere, men ikke fult s\u00e5 dyptg\u00e5ende bass. Slik er det ikke her. Snarere tvert imot.", "Sonos nye st\u00f8rstemann er p\u00e5 mange m\u00e5ter i b\u00e5de i pose og sekk: Den byr p\u00e5 noe s\u00e5 sjeldent b\u00e5de dyp og stram bass fra en relativt liten h\u00f8yttaler.", "S\u00e5 bra at det begynner \u00e5 rykke i hi-fi-foten. Den ene utfordrende basslinjen etter den andre, fra Kraftwerk til Bj\u00f6rk og Mari Boine, ble sendt i retning nye Play: 5 som henger fobausende godt med p\u00e5 notene.Bassen mangler rett nok litt n\u00e5r det kommer til oppl\u00f8sning, og g\u00e5r mer i retning av det runde og varme enn hi-fi-n\u00f8yaktig presisjon i skillet mellom elektriske og akustiske basser. Trolig et smart valg n\u00e5r man skal lage en h\u00f8yttaler som skal tekkes en s\u00e5 sammensatt kundegruppe.", "Mange vil nok ogs\u00e5 sette pris p\u00e5 det formidable lydtrykket nye Play: 5 er i stand til \u00e5 levere. Dette er nemlig en h\u00f8yttaler som ikke begynner \u00e5 miste grepet f\u00f8r du spiller h\u00f8yere enn naboen setter pris p\u00e5.", "Forklaringen finner vi p\u00e5 baksiden av den perforerte grafikkgrillen. Sonos har nemlig utstyrt den nye Play: 5 med tre stykk bass\u2014 og mellomtoneelementer mot tidligere to.", "Ogs\u00e5 i toppen har det skjedd ting. Den nye Play: 5 er mer \u00e5pen og varter opp med et st\u00f8rre og bredere lydbilde, takket v\u00e6re b\u00e5de digital signalprosessering (DSP) og hele tre diskantelementer hvorav to peker til hver sin side.", "Skal vi sette fingeren p\u00e5 noe m\u00e5 det bli at de samme ti centimeter store bass\u2014 og mellomtoneelementene som skal ta seg av bass og mellomtonen, har ansvaret et stort frekvensomr\u00e5de. Det gj\u00f8r at dybassen tidvis g\u00e5r litt p\u00e5 bekostning av fylden og tr\u00f8kket i \u00f8vre mellomtone med det resultat at stemmer kan bli en aning slanke.Og nei, den spiller ikke like h\u00f8yt og dypt som en Devialet Phantom til fire ganger prisen, og stereoperspektivet er heller ikke like stort som B&Ws sm\u00e5tt klassiske og femten hundre kroner dyrere Zeppelin er i stand til \u00e5 tegne opp.", "Er det stereo som gjelder, enten man er p\u00e5 jakt etter et tokanals hjemmekino eller sverger til to h\u00f8yttalere n\u00e5r favorittmusikken skal nytes, kan to stykk Play: 5 settes sammen i et stereopar.", "Du kan selv velge om h\u00f8yttaleren skal st\u00e5 p\u00e5 langs eller h\u00f8ykant. V\u00e5r erfaring er at det l\u00e5ter best med h\u00f8yttalerene spillende p\u00e5 h\u00f8ykant n\u00e5r man har godstolen rigget p\u00e5 plass mellom h\u00f8yttalerne. Da deaktiveres snedig nok de to sideveispekende diskantelementene for \u00e5 unng\u00e5 at streoperspektivet kludres un\u00f8dvendig til.", "Et steroeoppsett dobler n\u00f8dvendigvis prisen, men poenget er du skal lete lenge etter et konvensjonelt stereoanlegg satt sammen av separate komponenter som er like allsidig og velspillende til ti tusen kroner.", "Det er ikke bare lyden som har f\u00e5tt en overhaling. Designet er et helt annet, mer avrundet og med et mykere formspr\u00e5k som \u00e5penbart er valgt for \u00e5 gli inn i de fleste hjem og rom.", "Skj\u00f8nt design handler som alltid og smak og preferanser. Og ja, Play: 5 f\u00e5s ogs\u00e5 i sort.", "Uansett farge er kvalitetsinntrykket up\u00e5klagelige, og selv om vi liker mekaniske betjeningsknapper slik det var p\u00e5 f\u00f8rste generasjon Play: 5, oppleves de trykkf\u00f8lsomme volumknappene greie nok. De kan praktisk nok ogs\u00e5 brukes til \u00e5 sveipe frem til neste eller tilbake til forrige l\u00e5t.", "Noen vil sikkert savne forgjengerens hodetelefonutgang p\u00e5 baksiden.", "Sonos har ikke bare jobbet med en ny Play: 5, nylig slapp de ogs\u00e5 sin f\u00f8rste variant p\u00e5 temaet romkorreksjon. Kjent fra blant annet hjemmekinoreceivernes verden.", "Tanken er \u00e5 eliminere rommets akustiske p\u00e5virkning p\u00e5 lyden, som utvilsomt har mye \u00e5 si p\u00e5 den opplevde lydkvaliteten.", "Sonos l\u00f8sning er \u00e5 bruke mikrofonen p\u00e5 telefonen eller nettbrettet, for s\u00e5 \u00e5 kj\u00f8re en egen romkorreksjon, eller Trueplay som Sonos kaller det, via appen.Selve prosedyren er enkel nok, og appen har sogar en liten video som viser deg hvordan det skal gj\u00f8res.", "Du g\u00e5r rett og slett rundt med telefon eller nettbrett i rommet mens h\u00f8yttaleren spiller en sekvens med ulike testtoner. Deretter kan man h\u00f8re hvordan det l\u00e5ter med og uten romkorreksjon.", "Resultatet varierte fra rom til rom, men i de fleste tilfellene foretrakk vi den romkorrigerte versjonen. Enkelte ganger hadde bassen tendens til \u00e5 bli i overkant ivrig, med det resultat at den m\u00e5tte temmes litt i appens manuelle EQ-innstilling.", "Dessverre for alle Andtroid-brukere fungerer Truplay kun med Ios. Forklaringen er if\u00f8lge Sonos at mikrofonkvaliteten p\u00e5 Android-enheter er for varierende.", "Det er verdt \u00e5 merke seg at det sitter to innebygde mikrofoner i nye Play: 5, som \u00e5pner muligheten for mer avansert romkorreksjon i fremtiden, uten at Sonos vil si for mye om videre planer.", "P\u00e5 sp\u00f8rsm\u00e5l om mulighet for stemmestyring ved hjelp av digitale assistenter som Apples Siri, er det if\u00f8lge Sonos noe det er naturlig \u00e5 se n\u00e6rmere p\u00e5.", "PS! Det er meningen at Truplay ogs\u00e5 skal fungere med de mindre Sonos Play: 1 og Play: 3.", "For ordens skyld: Sonos Play: 5 er en tr\u00e5dl\u00f8s h\u00f8yttaler som i utgangspunktet kun fungerer i et Sonos-oppsett. Dette er med andre ord ikke en bl\u00e5tann-h\u00f8yttaler som du kobler rett til telefonen.", "Og selv om du strengt tatt kan kj\u00f8re Apple AirPlay via en Airport Extreme og den analoge inngangen, er dette f\u00f8rst og fremst en Sonos-h\u00f8yttaler laget for et liv et Sonos system.", "Det betyr klasseledende brukervennlighet og st\u00f8tte for de fleste str\u00f8mmetjenester, inkludert Apple Music som Sonos n\u00e5 tester ut i en betaversjon.", "Har du ikke Sonos eller noe annet multiromsystem fra f\u00f8r, er valg av h\u00f8yttaler langt p\u00e5 vei ogs\u00e5 et valg av multiromsplattform.", "Det er ikke til \u00e5 legge skjul p\u00e5 at nye Sonos Play: 5 har imponert oss. Den spiller markant bedre enn forgjengeren, og er den klart beste tr\u00e5dl\u00f8se h\u00f8yttaleren vi har h\u00f8rt til fem tusen kroner.", "Faktum er at den er i stand til \u00e5 varte opp med en betydelig st\u00f8rre dybass og lydtrykk en st\u00f8rrelsen skulle tilsi. Her har Sonos-ingeni\u00f8ren gjort en formidabel jobb.", "Lydbildet og romf\u00f8lelsen er god, selv om stereoperspektivet n\u00f8dvendigvis har sine begrensninger n\u00e5r lyden kommer fra ett og samme kabinett. Det blir ikke minst h\u00f8rbart n\u00e5r to stykk Play: 5 kobles sammen til ett stereopar.Et stereooppsett som garantert vil overraske mange med \u00e5 bite godt fra seg b\u00e5de med favorittartisten og i hjemmekinoen. Med introduksjonen av romkorreksjon har Sonos adressert en av de st\u00f8rste utfordringene med god lyd, den lumske romakustikken. F\u00f8rste versjon er lovende, om enn ikke perfekt.", "Kvalitetsf\u00f8lelsen Play: 5 gir er up\u00e5klagelig, og vi liker det nye designet. Sonos er dessuten et sv\u00e6rt robust system med et godt utvalg av h\u00f8yttalere, en meget bra app og ikke minst st\u00f8tte for de aller fleste str\u00f8mmetjenestene.", "Er du p\u00e5 jakt etter et tr\u00e5dl\u00f8st multiromsanlegg er nye Play: 5 et av de st\u00f8rste argumentene for \u00e5 velge Sonos, og har du Sonos fra b\u00f8r nye Play: 5 sjekkes ut. Den setter en ny standard for b\u00e5de Sonos og konkurrentene, og f\u00e5r f\u00f8lgelig v\u00e5re varmeste anbefalinger.", "Det er ikke bare musikk som kan str\u00f8mmes:", "Vi har testet nye Sonos Play: 5 over en periode p\u00e5 \u00e5tte uker. H\u00f8yttaleren har v\u00e6rt brukt i ulike rom, og vi har testet den b\u00e5de som enkelth\u00f8yttaler og to stykk satt sammen til et stereopar.", "P\u00e5 testmenyen har det st\u00e5tt musikk, radio og film.", "Vis fakta"]}, {"field": "category0", "value": "digital"}, {"field": "contenthash", "value": "f0936a4c96e1cd88ee480c9f2e807c58175b4dfd83ddd4b077bf0d82c59a4c31"}, {"field": "createtime", "value": "2017-05-02T07:50:13.000Z"}, {"field": "description", "value": "En mer komplett tr\u00e5dl\u00f8s h\u00f8yttaler skal du lete lenge etter."}, {"field": "heading", "value": ["5 setter ny standard -adressa.no", "Kort oppsummert:", "T\u00f8ffere konkurranse", "Setter ny standard", "Flere h\u00f8yttalerelementer", "Stereo", "Ny design", "Romkorreksjon", "Valg av system", "Konklusjon"]}, {"field": "id", "value": "f953493ba68bd7ca1d273b8c8437ad912758654e"}, {"field": "keyword", "value": "Tester"}, {"field": "keywords", "value": "Tester"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": ["google", "zeppelin"]}, {"field": "kw-concept", "value": ["rom", "bass", "h\u00f8yttaler", "romkorreksjon", "tr\u00e5dl\u00f8s h\u00f8yttaler"]}, {"field": "kw-entity", "value": ["play", "bxhxd", "harman kardon", "android", "apple airplay", "andtroid", "kraftwerk", "truplay", "ios", "iphone", "sonos play", "apples siri", "airport extreme", "bose og samsung", "bj\u00f6rk og mari boine", "devialet phantom", "denon og harman kardon", "chromecast audio", "ipad", "trueplay", "apple music"]}, {"field": "kw-pageclass", "value": "article"}, {"field": "kw-person", "value": "mari boine"}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/36da7080-1762-4209-9032-9795d1bd3f01?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sonos Play: 5 setter ny standard"}, {"field": "og-type", "value": "article"}, {"field": "og-url", "value": "http://www.adressa.no/digital/Sonos-Play-5-setter-ny-standard-6774b.html"}, {"field": "pageclass", "value": ["article"]}, {"field": "publishtime", "value": "2015-12-22T10:54:55.000Z"}, {"field": "recs-articleid", "value": "6774"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2015-12-22T10:54:55.000Z"}, {"field": "recs-rawtitle", "value": "Sonos Play: 5 setter ny standard -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "En mer komplett tr\u00e5dl\u00f8s h\u00f8yttaler skal du lete lenge etter."}, {"field": "thumbnail", "value": "http://content-thumbnail.cxpublic.com/content/thumbnail200x150/f953493ba68bd7ca1d273b8c8437ad912758654e.jpg?597e6e85"}, {"field": "thumbnailfullheightdimensions", "value": "200x2840"}, {"field": "timestamp", "value": "2017-07-30T23:40:53.000Z"}, {"field": "title", "value": "Sonos Play: 5 setter ny standard"}, {"field": "url", "value": "http://www.adressa.no/digital/Sonos-Play-5-setter-ny-standard-6774b.html"}, {"field": "urlhash", "value": "f953493ba68bd7ca1d273b8c8437ad912758654e"}], "score": 1.3939792, "siteId": "9222270286501375973", "id": "f953493ba68bd7ca1d273b8c8437ad912758654e"}

