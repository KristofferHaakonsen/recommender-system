{"fields": [{"field": "modifiedtime", "type": "time", "value": "2017-02-26T10:36:06.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["magasin pluss", "Hjemme hos", "Helt hjem", "Ukeadressa"]}, {"field": "author", "value": "guro kulset meraker\u00e5s"}, {"field": "body", "value": ["Paret i tretti\u00e5rene kj\u00f8pte seg tomt i Innleggsveien p\u00e5 Melhus.", "- Husene ligger tett her, men det m\u00e5 vi t\u00e5le n\u00e5r vi bor s\u00e5 sentralt. For oss, som kommer fra Hovin og Soknedal, er Melhus sentralt, nemlig, ler Britt Kristin. Her, i et nybyggerfelt som ble etablert for tre \u00e5r siden, fikk hun og Kim Roger satt opp huset de bestilte fra Latvia.", "- Jeg trodde vel egentlig at jeg skulle ha et vanlig trekanthus, sier Britt Kristin, og tenker p\u00e5 tradisjonell husfasong med saltak. Men s\u00e5 begynte det \u00e5 komme opp mange av den sorten i byggefeltet, og Britt Kristin fikk lyst til at huset deres ikke skulle se ut som alle andre.", "- Jeg tenkte litt p\u00e5 skikkelig moderne, med flatt tak og s\u00e5nt, men vi fant ut at det passet d\u00e5rlig p\u00e5 Melhus.", "De landet p\u00e5 et hus med pulttak og stor takh\u00f8yde, med store vindusflater. Tok utgangspunkt i et kataloghus de likte, og tilpasset dette til tomta de hadde kj\u00f8pt.", "Familien p\u00e5 tre solgte det gamle huset sitt ganske tidlig i prosessen. Da de flyttet inn i et lite, midlertidig hjem i en leilighet, solgte de rubb og stubb av m\u00f8blene fra gammelhuset. Britt Kristin ville starte p\u00e5 nytt, og kj\u00f8pe ting som passet sammen og til rommene i det nybygde huset. Hvor begynner man da?", "- Jeg hadde det ganske klart inni hodet mitt hvordan dette skulle bli. Jeg visste for eksempel at jeg ville ha en svart spisestue, forteller hun. P\u00e5 veggen inne i spisestuen er det malt et stort, svart felt. Den svarte firkanten ga maleren litt hodebry, i den forstand at han lurte p\u00e5 om hun virkelig mente alvor.", "- Han var s\u00e5nn \u00abHva i alle dager skal du med en stor, svart firkant der?\u00bb, sier Britt Kristin.", "Da han kom tilbake etter at hun hadde hengt opp bilder, blomsterpotte og lysestake p\u00e5 veggen, fikk pipa en annen l\u00e5t. Det ble fotografering og stor begeistring. For det svarte feltet skaper et definert omr\u00e5de som binder sammen enkeltelementene p\u00e5 veggen.", "Britt Kristin jobber som boligstylist. Hun vet hva hun driver med. Allikevel hender det Kim Roger rynker litt p\u00e5 nesten n\u00e5r ideene kommer p\u00e5 bordet.", "- Han sier \u00abdet blir sikkert bra\u00bb, men jeg ser p\u00e5 ham at han egentlig ikke tror det. Men s\u00e5 blir han forn\u00f8yd lell, n\u00e5r han ser resultatet, smiler hun.", "For det aller meste er det Britt Kristin som sitter p\u00e5 id\u00e9ene. Men \u00e9n dag, under bygginga, da Britt Kristin kom inn i huset, holdt Kim Roger p\u00e5 med noe han hadde funnet p\u00e5 helt selv. Eller, kanskje ikke helt selv. En elektrikerkompis var medsammensvoren.", "- Der var de i sving med \u00e5 lage stjernehimmel i taket p\u00e5 soverommet, gitt! Jeg var litt s\u00e5nn, \u00abjaha, det skal du ha?\u00bb Men det ble faktisk veldig fint, da.", "Stjernehimmelen kom s\u00e6rlig godt til sin rett etter at soverommet fikk ny farge.", "- Det ble for mye \u00e5 tenke p\u00e5 under byggingen, for mange avgj\u00f8relser som skulle tas. S\u00e5 vi tok alle veggene gr\u00e5, og tenkte at vi heller f\u00e5r male om siden.", "Soverommet har alts\u00e5 allerede f\u00e5tt en make-over, fra gr\u00e5 til dyp bl\u00e5.", "- Det ble et helt annet rom. Vi sover bedre ogs\u00e5, etter at det ble s\u00e5 m\u00f8rkt her inne.", "Gul, varm belysning kommer fra Eos fj\u00e6rlampependel og fra fj\u00f8slamper i messing, hengt i l\u00e6rstropper som leselamper. Britt Kristin forteller at hun kj\u00f8pte fj\u00e6rlampa f\u00f8r den ble superpopul\u00e6r, og at litt av stasen egentlig forsvinner n\u00e5r \u00aballe\u00bb har den samme.", "- Men jeg kan jo ikke kaste den ut av den grunn, heller. Dessuten, mange har den over spisebordet, men jeg synes det passer bedre p\u00e5 et soverom.", "Britt Kristin jobbet i mange \u00e5r som kokk p\u00e5 Nidelven Rica. Da de skulle bygge hus, var stort og \u00e5pent kj\u00f8kken en av tingene som sto \u00f8verst p\u00e5 \u00f8nskelisten. Med platetoppen p\u00e5 en stor halv\u00f8y som fungerer som familiens kj\u00f8kkenbord, har Britt Kristin full kontakt med stua og eventuelle gjester n\u00e5r hun er i sving p\u00e5 kj\u00f8kkenet. En mindre velorganisert kokk hadde kanskje f\u00f8lt behov for en mindre synlig benk, men Britt Kristin er proff. Kombinasjonen boligstylist med 15 \u00e5rs fartstid som kokk gj\u00f8r at kj\u00f8kkenbenken for det meste ser str\u00f8ken ut.", "- Jeg er glad i \u00e5 ha det ryddig, ja, fastsl\u00e5r Britt Kristin. Hun har f\u00e5tt seg en aha-opplevelse etter at hun begynte \u00e5 jobbe som boligstylist. Det er ikke slik at alle har det ryddig hjemme. N\u00e5r hun rykker inn f\u00f8r fotografen skal komme og forevige en bolig som skal selges, da er det b\u00e5de ti-tjue og to hundre ting som m\u00e5 flyttes unna og ryddes bort.", "- Samboeren min har fors\u00f8kt \u00e5 fortelle meg det f\u00f8r, at ikke alle er like ryddige som meg, men jeg har vel egentlig ikke trodd det f\u00f8r.", "Orden er en dyd, og dette huset er ogs\u00e5 lagt opp til \u00e5 kunne v\u00e6re ryddig. Yttergangen, for eksempel, den er det bare gjester som bruker. Selv kommer familien nemlig inn gjennom garasjen og inn p\u00e5 vaskerommet.", "- Det er en av de tingene jeg er mest forn\u00f8yd med. Superpraktisk. Og da er yttergangen alltid ryddig, smiler hun.", "Det aller meste er nytt, glatt og sv\u00e6rt s\u00e5 lite rufsete i dette hjemmet. Unntaket finner vi p\u00e5 badet, der en bit drivved ligger p\u00e5 tvers av badekaret og gj\u00f8r nytten som hylle til s\u00e5pe, duftlys og krem.", "- Den fant jeg i Mer\u00e5ker. Var ingen tvil om at den m\u00e5tte bli med hjem, forteller Britt Kristin. Selv om huset i det store og hele er ferdig innredet n\u00e5, vil hun fortsette \u00e5 kose seg med sm\u00e5pusling. Det ville jo v\u00e6re trist \u00e5 bli helt ferdig!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7a478b0831b80b46aacf3be2ac5fc0b2a6a9960273cf3ed8136d7bc22982c330"}, {"field": "createtime", "value": "2017-02-26T10:43:40.000Z"}, {"field": "description", "value": "Britt Kristin og Kim Roger dr\u00f8mte om et hjem som ingen andre hadde satt sitt preg p\u00e5. Det m\u00e5tte bli nybygg."}, {"field": "dominantimage", "value": "http://www.adressa.no/incoming/article14300174.ece/2959q/ALTERNATES/w980-default/6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f883b8aa2d677999b082175b09edbbeea5fbe83d.jpg?59789d7d"}, {"field": "dominantthumbnaildimensions", "value": "300x169"}, {"field": "heading", "value": ["Med blanke ark -adressa.no", "Svart firkant", "Stjernehimmel", "Ryddig kj\u00f8kken", "Drivved p\u00e5 badet"]}, {"field": "id", "value": "f883b8aa2d677999b082175b09edbbeea5fbe83d"}, {"field": "keyword", "value": ["magasin pluss", "Hjemme hos", "Helt hjem", "Ukeadressa"]}, {"field": "keywords", "value": "magasin pluss,Hjemme hos,Helt hjem,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["svart firkant", "aller meste", "hjem", "svart", "ryddig", "hus"]}, {"field": "kw-entity", "value": ["eos", "innleggsveien", "ukeadressa", "hovin og soknedal", "britt kristin og kim roger", "hjemme"]}, {"field": "kw-location", "value": ["melhus", "mer\u00e5ker", "latvia"]}, {"field": "kw-pageclass", "value": "article"}, {"field": "kw-person", "value": ["britt kristin", "kim roger", "nidelven rica"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14300174.ece/2959q/ALTERNATES/w980-default/6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med blanke ark"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/26/Med-blanke-ark-14300189.ece"}, {"field": "pageclass", "value": ["article"]}, {"field": "publishtime", "value": "2017-02-26T10:36:06.000Z"}, {"field": "recs-articleid", "value": "14300189"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-26T10:36:06.000Z"}, {"field": "recs-rawtitle", "value": "Med blanke ark -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Britt Kristin og Kim Roger dr\u00f8mte om et hjem som ingen andre hadde satt sitt preg p\u00e5. Det m\u00e5tte bli nybygg."}, {"field": "thumbnail", "value": "http://content-thumbnail.cxpublic.com/content/thumbnail200x150/f883b8aa2d677999b082175b09edbbeea5fbe83d.jpg?59789d7d"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T13:47:41.000Z"}, {"field": "title", "value": "Britt Kristin og Kim Roger solgte rubb og stubb og begynte p\u00e5 nytt"}, {"field": "url", "value": "http://www.adressa.no/pluss/magasin/2017/02/26/Med-blanke-ark-14300189.ece"}, {"field": "urlhash", "value": "f883b8aa2d677999b082175b09edbbeea5fbe83d"}], "score": 0.9689822, "siteId": "9222270286501375973", "id": "f883b8aa2d677999b082175b09edbbeea5fbe83d"}

