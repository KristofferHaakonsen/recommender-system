{"fields": [{"field": "modifiedtime", "type": "time", "value": "2016-04-26T12:46:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Reise", "Forbrukerrettigheter"]}, {"field": "author", "value": "camilla flaatten"}, {"field": "body", "value": ["Saken oppdateres.", "Tilbakemeldinger p\u00e5 nettsteder som Hotels.com, Tripadvisor, Booking.com og Expedia har en enorm innflytelse p\u00e5 reisende .", "Ved \u00e9n av fire internasjonale reiser p\u00e5virkes den reisendes valg av bosted og reisem\u00e5l av hva det st\u00e5r om det i sosiale medier, viser tall fra World Travel Monitor.", "Hvert minutt tikker det inn over 100 anmeldelser p\u00e5 verdens st\u00f8rste reisenettsted \u2013 Tripadvisor. Kun de som tilfredsstiller nettstedets kriterier blir publisert og krever blant annet at anmeldelsene skal v\u00e6re familievennlige, objektive og ikke-kommersielle.", "Det finnes over to hundre millioner anmeldelser, b\u00e5de negative og positive, rangert p\u00e5 en skala fra \u00e9n til fem p\u00e5 nettstedet. Fra en anmeldelse skrives til den publiseres g\u00e5r det alltid litt tid, for at nettstedet skal verifisere den.", "Nordmannen Ivar S\u00f8nb\u00f8 Kristiansen er en av dem som har opplevd \u00e5 f\u00e5 refusert en anmeldelse. To ganger. Han og kona bes\u00f8kte Filippinene i vinter og de bestilte en tur med et selskap som fikk mye skryt.", "\u2014 Jeg sjekket informasjon p\u00e5 Palawan og s\u00e5 at et firma hadde f\u00e5tt toppscore p\u00e5 Tripadvisor for sin rundreise. Men det ble en stor skuffelse, sier Ivar S\u00f8nb\u00f8 Kristiansen.", "Selskapet fristet med attraksjoner utenom den vanlige turistl\u00f8ypen. Rundreisen, inkludert overnatting og attraksjoner, kostet 2100 dollar eller rundt 17.000 kroner med dagens kurs.", "Den viste seg kun \u00e5 g\u00e5 til de vanlige attraksjonene som alle turister kan se og enkelt kan kj\u00f8pe lokalt til en langt billigere penge, if\u00f8lge Kristiansen.", "\u2014 Hadde vi organisert turen selv, hvilket er meget enkelt p\u00e5 Palawan, ville vi ha betalt 25 prosent av prisen for samme innkvartering og utflukter, sier han.", "F\u00e5 reisetips til Filippinene:", "Fikk ikke publisere anmeldelsenKristiansen har fra tid til annen benyttet seg av reisenettstedet Tripadvisor i reiseplanlegging, og har skrevet tilbakemeldinger av egne opplevelser noen ganger. Han ga denne opplevelsen terningkast \u00e9n med tittel \u00abRip-off at Palawan\u00bb.", "Den ble aldri godkjent av Tripadvisor og dermed aldri publisert.", "Han fikk tilbakemelding om at anmeldelsen ikke var i tr\u00e5d med Tripadvisors kriterier. Da fjernet Kristiansen ordet rip-off, forkortet anmeldelsen og \u00f8kte fra terningkast \u00e9n til to.", "\u2014 Guidene var flinke og reisem\u00e5let er flott, men det var pris kontra kvalitet som var h\u00e5rreisende etter v\u00e5rt syn, sier han.", "Tripadvisor fikk den nye versjonen, men heller ikke den ble godkjent.", "Kristiansen forst\u00e5r ikke hvilke kriterier han har brutt.", "\u2014 Jeg mener den inneholder saklig informasjon hvor jeg har g\u00e5tt grundig inn p\u00e5 priser og kostnader forbundet med turen.", "\u2014 Overholdt ikke kriterieneTripadvisor sier de har sett p\u00e5 denne saken, og opplyser at de kun avviser anmeldelser som ikke overholder deres kriterier.", "\u2014 Den aktuelle anmeldelsen ble vurdert \u00e5 v\u00e6re i strid med v\u00e5re retningslinjer basert p\u00e5 informasjon rapportert inn fra et medlem hos oss. N\u00e5r v\u00e5re etterforskere foretar en vurdering, gj\u00f8r de det ikke basert kun p\u00e5 teksten i anmeldelsen, men p\u00e5 bredere informasjon inkludert hundrevis av elektroniske attributter assosiert med anmeldelsen. Dette er for \u00e5 sikre at vurderinger er, for eksempel, basert p\u00e5 en objektiv opplevelse. Men p\u00e5 grunn av konfidensialitet i rapportene vi mottar, kan vi ikke gi detaljer i denne saken, sier talsperson James Kay i Tripadvisor.", "Og Kay understreker:", "\u2014 Vi fjerner aldri en anmeldelse fordi eieren er uenig med uttalelsen fra anmelderen. \u00c5 vise b\u00e5de negative og positive erfaringer tidligere kunder har hatt er det som gj\u00f8r nettsteder som v\u00e5rt s\u00e5 verdifull. Tripadvisor ville ikke hatt noen verdi for reisende hvis vi bare omtalte positive anmeldelser.", "Ikke bli stemplet som en reiseamat\u00f8r:", "\u2014 M\u00e5 ikke ha naiv tillitFaglig leder for executive utdanningen ved Handelsh\u00f8yskolen BI, Ragnhild Silkoset, har sett p\u00e5 forskning rundt Tripadvisor.", "\u2014 Forskningen p\u00e5 Tripadvisor ser p\u00e5 tillit og kvalitet p\u00e5 anmeldelsene, falske anmeldelser og i hvilken grad vi stoler p\u00e5 anbefalingene. Det vil si all vurdering har handlet om kvaliteten p\u00e5 den som rapporterer. S\u00e5 langt jeg kan se har ingen sett p\u00e5 om Tripadvisor selv kan p\u00e5virke det som publiseres. Det har g\u00e5tt under radaren, sier Ragnhild Silkoset.", "Men hun tror ikke nettstedet er tjent med \u00e5 \u00ablure\u00bb markedet ved \u00e5 manipulere resultatene.", "\u2014 Tripadvisor er ikke eneste sosiale medier-kilde til informasjon, og man kan tenke seg at de vil, ved uredeligheter, lett bli avsl\u00f8rt. Samtidig skal man aldri ha naiv tillit til en akt\u00f8r som tjener penger p\u00e5 resultatene. Dette tilfellet er kanskje med p\u00e5 \u00e5 bevisstgj\u00f8re folk om at internett og informasjon ikke er kvalitetssikret, men rett og slett kun en uendelig stor str\u00f8m av ufattelige mange meninger, sier hun.", "Er du misforn\u00f8yd med turen?", "Forbrukerombudet har sett p\u00e5 sammenligningstjenester basert p\u00e5 brukeromtaler og vurderinger fra forbrukere de siste \u00e5rene. De har ikke vurdert Tripadvisor eller denne saken konkret.", "Generelt viser Forbrukerombudet til at det kan v\u00e6re til stor hjelp n\u00e5r man skal vurdere overnatting, restauranter og lignende.", "For at slike tjenester skal v\u00e6re til nytte for forbrukerne er det viktig at de ikke gir feil inntrykk av kundenes vurderinger, understreker de.\u2014 De som tilbyr slike sammenligningstjenester m\u00e5 v\u00e6re klare og \u00e6rlige om eventuelle bindinger mellom nettstedet og den som omtales \u2013 og de kan ikke avvise omtaler bare fordi de er negative. Det m\u00e5 ogs\u00e5 g\u00e5 klart frem for forbrukerne hvilke kriterier nettstedet legger til grunn for ikke \u00e5 publisere innlegg og det kan ikke v\u00e6re usaklige kriterier, sier forbrukerombud Gry Nerg\u00e5rd.", "Ville du bodd med en fremmed p\u00e5 hotellrommet?", "Det kan v\u00e6re utfordrende \u00e5 se forskjell p\u00e5 ekte og falske omtaler av en tjeneste \u2013 enten det er p\u00e5 et hotellnettsted, bilutleie eller restaurantanmeldelse.", "\u2014 Derfor m\u00e5 slike tjenester vurdere hvilke rutiner de trenger for \u00e5 pr\u00f8ve \u00e5 forhindre juks. Et tips for forbrukere kan v\u00e6re \u00e5 se etter overdrevent positiv og unaturlig spr\u00e5kbruk, om samme formuleringer g\u00e5r igjen \u2013 og som ellers p\u00e5 internett utvise sunn kildekritikk og eventuelt s\u00f8ke informasjon ogs\u00e5 fra andre kanaler. I utgangspunktet er det den som benytter seg av brukeromtaler i markedsf\u00f8ringen som m\u00e5 ta ansvar for at de ikke er villedende, sier Nerg\u00e5rd.", "Les mer om reise og forbrukerrettigheter:", "Anmeldelsene skal v\u00e6re:", "Familievennlige: Uten obsk\u00f8ne ord eller uttrykk.", "Relevant for reisende: Anmeldelsene skal v\u00e6re til hjelp for andre.", "Objektive: Vurderinger er mest nyttig n\u00e5r de gir objektive r\u00e5d. Det er f.eks. ikke tillatt for en eier av et selskap \u00e5 skrive en anmeldelse p\u00e5 egne vegne eller fors\u00f8ke \u00e5 svarteliste et konkurrerende selskap.", "F\u00f8rsteh\u00e5ndsinformasjon: Din egen opplevelse skal ligge til grunn for anmeldelsen. Rykter, annenh\u00e5ndsinformasjon eller sitater fra andre kilder er tillatt.", "Nylig: Anmeldelsene m\u00e5 v\u00e6re skrevet senest ett \u00e5r etter reisen \u2013 for \u00e5 v\u00e6re mest relevant.", "Original: Vurderinger b\u00f8r inneholde opprinnelig innhold og ingen omfattende sitert materiale fra andre kilder. Inneholder anmeldelsen plagiert innhold vil det bli fjernet.", "Ikke-kommersiell: Vurderinger er utformet for \u00e5 gi r\u00e5d til dine medreisende, og skal ikke annonsere for en tjeneste eller virksomhet. Ikke ta med kommersielle eller salgsfremmende innhold av noe slag.", "Respekt for privat informasjon: Hold personlig eller eksklusiv informasjon for deg selv \u2013 det gjelder b\u00e5de for egen del og for informasjonen om stedet/reisen i anmeldelsen.", "Korrekt liste: Velg riktig sted \u00e5 skrive anmeldelsen. Hotell, restaurant og attraksjoner har egne lister.", "Enkel \u00e5 lese: Anmeldelsen m\u00e5 v\u00e6re forst\u00e5elig p\u00e5 det spr\u00e5ket det er skrevet.", "Kilde: Tripadvisor", "Vis fakta"]}, {"field": "category0", "value": "reise"}, {"field": "contenthash", "value": "05cdf255a7a0ed32664a306bc185eb89baeecc2df0943f8d4b56e77d582e203c"}, {"field": "createtime", "value": "2017-06-21T15:37:43.000Z"}, {"field": "description", "value": "Han fikk ikke publisere anmeldelsen p\u00e5 reisenettstedet. Se de omfattende kriteriene."}, {"field": "heading", "value": ["Selv ikke da Ivar gjorde anmeldelsen mer positiv, ble den godkjent av Tripadvisor -adressa.no", "Sammenligningstjenester kan v\u00e6re til stor hjelp", "M\u00e5 ha rutiner for \u00e5 forhindre juks"]}, {"field": "id", "value": "898e9665e8d13ae38892d95970e1faec6d09c85d"}, {"field": "keyword", "value": ["Sosiale medier", "Reise", "Forbrukerrettigheter"]}, {"field": "keywords", "value": "Sosiale medier,Reise,Forbrukerrettigheter"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["tripadvisor", "handelsh\u00f8yskolen bi"]}, {"field": "kw-concept", "value": ["sosiale medier", "forhindre juks", "anmeldelse"]}, {"field": "kw-entity", "value": ["forbrukerombudet", "expedia", "palawan", "booking", "hotels", "world travel monitor", "rip"]}, {"field": "kw-location", "value": "filippinene"}, {"field": "kw-pageclass", "value": "article"}, {"field": "kw-person", "value": ["ivar s\u00f8nb\u00f8 kristiansen", "ragnhild silkoset", "james kay", "gry nerg\u00e5rd"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/72155a84-b393-466b-aecf-677aa6100a99?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Selv ikke da Ivar gjorde anmeldelsen mer positiv, ble den godkjent av Tripadvisor"}, {"field": "og-type", "value": "article"}, {"field": "og-url", "value": "http://www.adressa.no/reise/Selv-ikke-da-Ivar-gjorde-anmeldelsen-mer-positiv_-ble-den-godkjent-av-Tripadvisor-8707b.html"}, {"field": "pageclass", "value": ["article"]}, {"field": "publishtime", "value": "2016-04-26T07:00:00.000Z"}, {"field": "recs-articleid", "value": "8707"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-04-26T07:00:00.000Z"}, {"field": "recs-rawtitle", "value": "Selv ikke da Ivar gjorde anmeldelsen mer positiv, ble den godkjent av Tripadvisor -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Han fikk ikke publisere anmeldelsen p\u00e5 reisenettstedet. Se de omfattende kriteriene."}, {"field": "thumbnail", "value": "http://content-thumbnail.cxpublic.com/content/thumbnail200x150/898e9665e8d13ae38892d95970e1faec6d09c85d.jpg?594a92c7"}, {"field": "thumbnailfullheightdimensions", "value": "200x2047"}, {"field": "timestamp", "value": "2017-06-21T15:37:43.000Z"}, {"field": "title", "value": "Selv ikke da Ivar gjorde anmeldelsen mer positiv, ble den godkjent av Tripadvisor"}, {"field": "url", "value": "http://www.adressa.no/reise/Selv-ikke-da-Ivar-gjorde-anmeldelsen-mer-positiv_-ble-den-godkjent-av-Tripadvisor-8707b.html"}, {"field": "urlhash", "value": "898e9665e8d13ae38892d95970e1faec6d09c85d"}], "score": 1.0829704, "siteId": "9222270286501375973", "id": "898e9665e8d13ae38892d95970e1faec6d09c85d"}

