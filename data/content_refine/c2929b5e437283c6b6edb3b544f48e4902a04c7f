{"fields": [{"field": "modifiedtime", "type": "time", "value": "2012-04-24T13:37:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "EN BETENT situasjon har oppst\u00e5tt mellom de helsefaglige milj\u00f8ene ved Regionsykehuset i Trondheim og sykehuseieren etter fylkeskommunens hovedutvalgsleder Olav Husebys utspill i Adresseavisen 18. oktober, om at det viktigste med RIT 2000-modellen er \u00e5 bryte ned lege- og profesjonsmakt ved sykehuset. Avdelingsoverlegene har reagert s\u00e5 kraftig at de har stilt sine stillinger til disposisjon.", "For bedre \u00e5 forst\u00e5 hva som skjer kan det v\u00e6re n\u00f8dvendig \u00e5 unders\u00f8ke bakgrunnen for profesjonenes sterke stilling innenfor helsevesenet. P\u00e5 bakgrunn av utspill fra begge sider i konflikten ved RiT b\u00f8r det ogs\u00e5 v\u00e6re grunn til \u00e5 sp\u00f8rre i hvilken grad den s\u00e5kalte profesjonsmakten, hvis den eksisterer, er en forutsetning eller et hinder for utviklingen av gode helsetjenester.", "Den norske psykologen Richard H. Knoff definerer profesjon som en \u00abyrkesgruppe med en bestemt utdanning som kvalifiserer til et kjerneyrke som gruppen har et visst monopol p\u00e5 \u00e5 ut\u00f8ve, og som gir et grunnlag for \u00e5 definere visse sp\u00f8rsm\u00e5l som spesifikt faglige for gruppen\u00bb. Ved bruk av denne definisjonen kan man snakke om samfunnets yrkesgrupper som mer eller mindre profesjonaliserte, i en skala fra de uskolerte til de mest profesjonelle. Innenfor sykehusene vil man tenke p\u00e5 legene som den mest profesjonaliserte yrkesgruppen. I samfunnet generelt kan ogs\u00e5 advokater og arkitekter representere framgangsrike eksempler p\u00e5 profesjonalisering. Disse yrkesgruppene har skaffet seg unike posisjoner innen sine respektive sektorer og oppn\u00e5dd en h\u00f8y status i samfunnet generelt. Mange samfunnsforskere har v\u00e6rt kritisk opptatt av profesjonenes \u00f8kte innflytelse p\u00e5 beslutninger som ber\u00f8rer store deler av samfunnet og hvorvidt de agerer i sine klienters interesse, eller om de forf\u00f8lger sin egen (skjulte) agenda.", "TIDLIGERE FORSKNING peker i forskjellige retninger n\u00e5r det gjelder hvorvidt legene f\u00e5r st\u00f8rre eller mindre makt og autonomi, alts\u00e5 b\u00e5de i retning av profesjonalisering og s\u00e5kalt avprofesjonalisering. Flere forskere p\u00e5 1970- og -80-tallet har funnet at legestandens \u00abprofesjonelle dominans\u00bb er blitt st\u00f8rre. Man har sett at legene har f\u00e5tt en vesentlig beslutningsmakt i samfunnet p\u00e5 grunn av sin autonomi innen medisinen og ved medisinens enerett til avgj\u00f8relser som vedr\u00f8rer helse i vid forstand. Begrepet medikalisering brukes ofte om denne tendensen til \u00e5 gj\u00f8re en rekke samfunnsmessige sp\u00f8rsm\u00e5l til medisinske.", "En av grunnene til legestandens autonomi kan v\u00e6re, som p\u00e5pekt av professor Ole Berg, at legene utf\u00f8rer en type aktivitet, \u00e5 helbrede et menneske, som har en udiskutabel verdi i seg selv. Videre vil legene med sin unike ekspertise i diagnose og behandling influere, om ikke kontrollere, mange andre omr\u00e5der i tilknytning til selve legearbeidet. N\u00e5r for eksempel legeforeningens spesialistforeninger utvikler nye faglige krav til vaktbelastning ved sykehusavdelingene, p\u00e5virker dette bemanning, \u00f8konomi og organisering ved mange av landets sykehus. Legenes monopoliserte ekspertise og kontroll over den medisinsk-tekniske siden av helsevesenet gir dem med andre ord stor p\u00e5virkningskraft over andre sider ved sektoren.", "MEN DET FINNES forskning som bestrider p\u00e5standen om at legene f\u00e5r stadig st\u00f8rre makt. N\u00e5r det generelle utdanningsniv\u00e5et i samfunnet blir h\u00f8yere, kan man anta at den medisinske profesjonen f\u00e5r svekket status i forhold til klienter, pasienter og andre. Ole Berg har dessuten hevdet at den medisinske profesjonens makt (\u00abmedikratiet\u00bb) trues b\u00e5de nedenfra og ovenfra: Nedenfra ved at sykepleiere og andre ikke lenger kun f\u00f8lger legenes instruksjoner, men utvikler egne mer selvstendige spesialomr\u00e5der, for eksempel innenfor anestesi.", "Samtidig er det mulig \u00e5 identifisere en vitenskapeliggj\u00f8ring av arbeidet til andre yrkesgrupper, for eksempel sykepleiere og sosionomer, som i det lange l\u00f8p kan utjevne statusforskjellene mellom leger og andre yrkesgrupper i noen grad. Legemakten trues dessuten ovenfra ved st\u00f8rre \u00f8konomiske og politiske begrensninger og bruk av p\u00e5legg fra sykehuseier og -direkt\u00f8r. En kan ogs\u00e5 hevde at legene selv bidrar til \u00e5 senke sin status, ved sin egen trang til \u00e5 lage formelle instrumenter for egen virksomhet, som kan fjerne restene av \u00abmystikkens sl\u00f8r\u00bb fra legenes praksis.", "Man b\u00f8r imidlertid merke seg at de nevnte studiene av profesjonene i stor grad omhandler forhold p\u00e5 et makroplan, de store linjene i samfunnet eller sektoren som s\u00e5dan. I den pragmatiske hverdagen i den enkelte sykehusavdeling har imidlertid etnografiske studier (s\u00e5kalte n\u00e6rstudier) i l\u00f8pet av de siste 20 \u00e5r vist at arbeidsdelingen mellom for eksempel leger og sykepleiere er langt mer fleksibel i den enn det som kommer til uttrykk i formelle instrukser og i de st\u00f8rre profesjonsstudiene.", "Profesjonskampen, slik den framst\u00e5r i nasjonalt perspektiv, ikke minst med fagforeningenes arbeid, er derfor ikke n\u00f8dvendigvis representativ for situasjonen ved det enkelte sykehus eller sykehusavdeling. En fersk rapport fra Sintef Unimed viser ogs\u00e5 hvordan ansatte i sykehussektoren utvikler gode lokale samarbeidsprosjekter p\u00e5 tvers av profesjonene. S\u00e5ledes er det rimelig \u00e5 akseptere RiT-direkt\u00f8r Valborg Sunds uttalelse i Adresseavisen 19. oktober om at hun ikke har sett profesjonskamp p\u00e5 RiT i sin tid som leder.", "I m\u00e5lformuleringen for RIT 2000 heter det at man skal utvikle \u00abet sykehus basert p\u00e5 samarbeid i en helhetlig helsetjeneste, med medisinsk fagkompetanse, pleie og omsorg konsentrert om pasienten\u00bb. \u00c5 anta at et fokus p\u00e5 pasienten er kontroversielt vil n\u00e6rmest v\u00e6re \u00e5 mistenkeliggj\u00f8re helseprofesjonenes motiver. De ansatte i sykehusene oppfatter at de gjennom sine kunnskaper, ferdigheter og holdninger ut\u00f8ver sin rolle nettopp med pasienten i fokus. Imidlertid kan de ulike profesjonene, med sine forskjellige faglige forankringer i naturvitenskapelige og humanistiske idealer, legge ulik mening i hva det vil si \u00e5 sette pasienten f\u00f8rst.", "I ET KULTURELT profesjonssosiologisk perspektiv vil vi v\u00e6re opptatt av hvordan slike idealer, samt normer og verdier, spr\u00e5k, symboler og seremonier utvikles og reproduseres innenfor profesjonene. Legeprofesjonens forankring innenfor et biomedisinsk vitenskapelig paradigme vil eksempelvis inneb\u00e6re stadig \u00f8kt spesialisering og smalere forskningsfelt. At denne spesialiseringen er kulturelt betinget betyr at man ikke kan beslutte seg vekk fra den, for eksempel ved en sykehusutbygging. RiT-direkt\u00f8r Valborg Sund uttaler i Adresseavisen 21. oktober at \u00abRIT 2000-konseptet krever endringer i kulturen p\u00e5 sykehuset og holdningene blant de ansatte.\u00bb Imidlertid vil det v\u00e6re flere (bl.a. profesjonsbetingede) kulturer p\u00e5 sykehuset, som vil v\u00e6re vanskelig \u00e5 endre, nettopp p\u00e5 grunn av sine respektive forankringer i faglige idealer. Utfordringen for RIT 2000 blir derfor \u00e5 s\u00f8ke etter en felles lokal forankring for de ulike faglige kulturene, heller enn \u00e5 anta at kulturene i seg selv lar seg forandre.", "Et sp\u00f8rsm\u00e5l blir hvordan det er mulig \u00e5 utvikle en felles identitet p\u00e5 sykehuset som ikke kommer i konflikt med de ulike faglige identitetene hos personalet. I den nevnte Sintef-rapporten g\u00e5r det fram at de mest vellykkede tverrprofesjonelle prosjektene kjennetegnes ved at man har lykkes \u00e5 utvikle en felles identitet til prosjektet som s\u00e5dan, der deltakerne ogs\u00e5 kan ivareta sine profesjonelle identiteter. For kjempeprosjektet RIT 2000 vil en slik felles identitetsutvikling v\u00e6re en stor og vanskelig oppgave som b\u00f8r ha h\u00f8y prioritet i tiden framover.", "ALLEREDE SOKRATES var opptatt av dialogens n\u00f8dvendighet, ikke bare for \u00e5 utvikle Athen-borgernes kunnskap og innsikt og komme fram til gode beslutninger, men ogs\u00e5 fordi samtalen skaper identitet og bevissthet. Deltakelsen i bystatens politiske prosesser skulle gi individene identitet som Athen-borger. Det vil derfor v\u00e6re i Sokrates' \u00e5nd at det n\u00e5 utvikles en dialog om RIT 2000 der fagmilj\u00f8ene ved RiT medvirker til en debatt av faglige, politiske og ideologiske grunnlag for virksomhet i en ny sykehusmodell. Ikke bare kan en slik dialog gi grunnlag for godt gjennomtenkte l\u00f8sninger for RIT 2000, men dialogen kan alts\u00e5 bidra til utviklingen av en sterkere felles RIT 2000-identitet i fagmilj\u00f8ene. Mye kan tyde p\u00e5 at en slik sykehusidentitet kan v\u00e6re vel s\u00e5 viktig for utviklingen av et godt sykehustilbud som de tekniske og planmessige l\u00f8sningene i seg selv.", "Aksel Tjora, f\u00f8rsteamanuensis, dr.polit., Institutt for sosiologi og statsvitenskap, NTNU"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "b519a44ba2c5042e3a8bf040335a04a9623740f40b77264e9e8dc87bd7cc0677"}, {"field": "createtime", "value": "2015-05-25T08:59:44.000Z"}, {"field": "description", "value": "Profesjonskampen, slik den framst\u00e5r i nasjonalt perspektiv, ikke minst med fagforeningenes arbeid, er derfor ikke n\u00f8dvendigvis representativ for situasjonen ved det enkelte sykehus eller sykehusavdeling."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2929b5e437283c6b6edb3b544f48e4902a04c7f.jpg?596e997d"}, {"field": "dominantthumbnaildimensions", "value": "256x256"}, {"field": "heading", "value": "Profesjoner og profesjonskamp (Kronikk) -adressa.no"}, {"field": "id", "value": "c2929b5e437283c6b6edb3b544f48e4902a04c7f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["n\u00f8dvendigvis representativ", "lege", "medisinsk", "utvikle", "medisinske profesjonen", "identitet", "samfunnet", "samfunnet generelt", "faglige", "nasjonalt perspektiv", "enkelte sykehus", "felles identitet", "fagforeningenes arbeid", "sykehus", "profesjon"]}, {"field": "kw-entity", "value": ["kronikk", "sokrates", "regionsykehuset", "sintef unimed", "institutt", "adresseavisen", "rit"]}, {"field": "kw-location", "value": ["trondheim", "athen"]}, {"field": "kw-pageclass", "value": "article"}, {"field": "kw-person", "value": ["valborg sund", "richard h. knoff", "ole berg", "olav husebys", "aksel tjora"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Profesjoner og profesjonskamp (Kronikk)"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article330529.ece"}, {"field": "pageclass", "value": ["article"]}, {"field": "publishtime", "value": "2000-10-24T23:00:00.000Z"}, {"field": "recs-articleid", "value": "3045726"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2000-10-24T23:00:00.000Z"}, {"field": "recs-rawtitle", "value": "Profesjoner og profesjonskamp (Kronikk) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Profesjonskampen, slik den framst\u00e5r i nasjonalt perspektiv, ikke minst med fagforeningenes arbeid, er derfor ikke n\u00f8dvendigvis representativ for situasjonen ved det enkelte sykehus eller sykehusavdeling."}, {"field": "thumbnail", "value": "http://content-thumbnail.cxpublic.com/content/thumbnail200x150/c2929b5e437283c6b6edb3b544f48e4902a04c7f.jpg?596e997d"}, {"field": "thumbnailfullheightdimensions", "value": "200x985"}, {"field": "timestamp", "value": "2017-07-18T23:27:57.000Z"}, {"field": "title", "value": "Profesjoner og profesjonskamp (Kronikk)"}, {"field": "url", "value": "http://www.adressa.no/nyheter/innenriks/article330529.ece"}, {"field": "urlhash", "value": "c2929b5e437283c6b6edb3b544f48e4902a04c7f"}], "score": 0.8581866, "siteId": "9222270286501375973", "id": "c2929b5e437283c6b6edb3b544f48e4902a04c7f"}

