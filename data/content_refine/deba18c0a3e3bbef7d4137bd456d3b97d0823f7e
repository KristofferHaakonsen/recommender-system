{"fields": [{"field": "modifiedtime", "type": "time", "value": "2017-05-15T09:27:06.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Italia", "Hyttemarked", "Hytte", "Bolig", "Forbruker", "Frankrike", "Spania", "Ferie", "Tyrkia", "Sverige", "Personlig \u00f8konomi", "Reise"]}, {"field": "author", "value": "kjersti blehr l\u00e5nkan"}, {"field": "body", "value": ["Da Ryanair opprettet direkterute til Sardinia i 2004, dro Jan og Unni Duvaland p\u00e5 backpacking p\u00e5 \u00f8ya.", "\u2013 Vi hadde aldri tenkt p\u00e5 \u00e5 kj\u00f8pe noe i utlandet. Men da vi kom til middelalderbyen Bosa, falt vi helt for stedet, forteller Jan Duvaland.", "Tilfeldigvis ble de kjent med et italiensk-tysk par, som tilb\u00f8d seg \u00e5 hjelpe dem med \u00e5 finne et hus. Noen m\u00e5neder senere fikk de en mail fra Silvia, den italienske hjelperen, om at hun hadde funnet et.", "\u2013 Vi tenkte p\u00e5 det \u00e9n natt. S\u00e5 kj\u00f8pte vi det \u2013 usett, forteller Duvaland.", "De merket fort at det \u00e5 kj\u00f8pe bolig i utlandet var litt annerledes enn i Norge.", "\u2013 En notarius publicus (offentlig protokollf\u00f8rer, red.anm.) leste raskt opp kontrakten \u2013 p\u00e5 italiensk. Vi betalte kontant, som man gjorde der den gang, og dro hjem med beskjed om at vi skulle f\u00e5 kontrakt etter noen uker. Den fikk vi noen m\u00e5neder senere, forteller han.", "To \u00e5r senere kj\u00f8pte de et hus til, litt lenger opp i gaten, for \u00e5 kunne feriere samtidig med barn og barnebarn. Mens det f\u00f8rste huset har en grunnflate p\u00e5 2 x 8 meter, er dette 2,5 x 12 meter, og strekker seg over fire etasjer, med takterrasse.", "En lokal h\u00e5ndverker var prosjektleder for rehabiliteringen, som innebar noen utypiske valg i Italia.", "\u2013 Som nordmenn flest \u00f8nsker vi mest mulig lys og sol, s\u00e5 vi flyttet kj\u00f8kkenet opp i fjerde etasje. Terrassen der ble tidligere bare brukt som t\u00f8rkeplass, og rommet innenfor som lagerrom, mens hovedoppholdsrommet l\u00e5 nede p\u00e5 bakkeplan og var mye m\u00f8rkere, forteller Duvaland.", "Ekteparet er ikke de eneste som \u00f8nsker seg feriebolig utenlands. Mens 7764 nordmenn hadde eiendom i utlandet i 2001, var antallet steget til 70.292 i 2015, if\u00f8lge tall fra Statistisk sentralbyr\u00e5 (SSB).", "Spania og Sverige er klart mest popul\u00e6rt, med henholdsvis snaut 23.000 og 18.900. Deretter kommer Tyrkia og Frankrike.", "Prognosesenteret gjennomf\u00f8rer 1000 husholdningsintervjuer hvert halv\u00e5r, der de sp\u00f8r om motivasjon og eventuelle planer om \u00e5 kj\u00f8pe feriebolig i utlandet.", "Kun 15 prosent oppgir at de kj\u00f8per leilighet i utlandet som en investering. \u00c5 ha et feriested, s\u00e6rlig i forbindelse med alderdom og pensjon, er de viktigste \u00e5rsakene.", "\u2013 Hvis du har tenkt \u00e5 kj\u00f8pe bolig i utlandet for \u00e5 bli rik, kan du glemme det, mener Bj\u00f8rn Erik \u00d8ye, partner i Prognosesenteret, og peker p\u00e5 valutarisiko, l\u00e5nerisiko og s\u00e6regne arvebestemmelser, i tillegg til en relativt sett d\u00e5rlig kronekursutvikling de siste \u00e5rene.", "Vi nordmenn blir nok ofte oppfattet som litt naive og med mye penger, det er det greit \u00e5 v\u00e6re bevisst p\u00e5. Ragnar Wiik, Forbruker Europa", "Duvaland har st\u00f8tt p\u00e5 flere andre utypiske ting for nordmenn. Der vaskerommet ble innredet i f\u00f8rste etasje, var det et hulrom i veggen, som hadde v\u00e6rt stall for familiens esel.", "\u2013 De fleste familier her hadde et esel tidligere, folk som vokste opp p\u00e5 50-tallet husker det godt, forteller Duvaland.", "Et lite toalett med vask under trappen har de beholdt, n\u00e6rmest som en kuriositet. Det var det eneste badet til familien med tolv barn, som de kj\u00f8pte av.", "Litt har det v\u00e6rt \u00e5 ordne p\u00e5 huset, som skal v\u00e6re flere hundre \u00e5r gammelt: Trebjelkene var markspiste og m\u00e5tte byttes.", "Gj\u00f8r deg kjent i omr\u00e5det \u2013 infrastruktur, beliggenhet, tjenestetilbud, byggeplaner.", "Unders\u00f8k lover og regler for boligkj\u00f8p, skatt, arv, pant i fast eiendom med mer.", "Beregn totalsummen for boligen \u2013 inkl. skatter avgifter, l\u00e5neomkostninger m.m.", "Bruk megler eller advokat som har stilt sikkerhet og som har bevilling.", "Unders\u00f8k seri\u00f8sitet \u2013 s\u00e6rlig ved bolig under oppf\u00f8ring, for eksempel finansiering.", "G\u00e5 p\u00e5 visninger \u2013 ta gjerne med en sakkyndig og f\u00e5 eventuelt en tilstandsrapport.", "Les kontrakten n\u00f8ye \u2013 betaling, levering/overtagelse, utgifter knyttet til overdragelse, eierforhold/skj\u00f8te, heftelser, tilleggsytelser, offentlige skatter og avgifter.", "Unng\u00e5 forskuddsbetaling \u2013 i s\u00e5 fall m\u00e5 det stilles en bankgaranti som sikkerhet.", "Klagemuligheter \u2013 sjekk dine rettigheter til \u00e5 reklamere etter kj\u00f8pet.", "Sjekk valutaforholdene i det landet du kj\u00f8per bolig for \u00e5 eliminere valutarisiko.", "Kilde: Forbruker Europa", "Vanninntrenging fra terrassen og ned i stua har de etter hvert greid \u00e5 stoppe ved \u00e5 rive etasjeskiller. Veggene har de sikret med jernbeslag utenp\u00e5, for at de ikke skal sige.", "\u2013 Huset er ikke bygget med veldig solide materialer, og vi har funnet mye l\u00f8s masse i veggene. Men s\u00e5nn er det \u00e5 ha et hus fra middelalderen. Det har v\u00e6rt greit \u00e5 forholde seg til, synes Duvaland.", "Restaureringsarbeidet har kostet en tredjedel av hva det ville kostet i Norge, ansl\u00e5r han.", "\u2013 Lokalbefolkningen er glade for at noen kj\u00f8per og restaurerer.", "For ekteparet Duvaland har gode kontakter med den lokale prosjektlederen v\u00e6rt vesentlig, i tillegg til at de har l\u00e6rt seg spr\u00e5ket.", "De har m\u00e5ttet si opp \u00e9n prosjektleder for rehabiliteringen, og b\u00e6re opp (fire etasjer) og montere IKEA-kj\u00f8kkenet selv, men ellers har det ikke v\u00e6rt mye \u00e5 sette fingeren p\u00e5, sier Duvaland.", "\u2013 Vi har ikke v\u00e6rt s\u00e6rlig nerv\u00f8se. Alt har egentlig g\u00e5tt som smurt, forteller han.", "Ekteparet bor i huset omtrent fire ganger i \u00e5ret. De har l\u00e6rt seg italiensk og f\u00e5tt venner og nettverk, og har meldt seg inn i den lokale Vespaklubben.", "En handletur tar gjerne en stund, for da m\u00f8ter de bekjente blant lokalbefolkningen de skal snakke med eller ta en kaffe hos.", "Duvaland understreker at for dem handler det ikke bare om sol og varme, men ogs\u00e5 om venner, lokalt nettverk og f\u00f8lelse av tilh\u00f8righet.", "\u2013 Det er blitt v\u00e5rt hjem nummer to, og det har egentlig v\u00e6rt et eventyr, sier Duvaland.", "Selv om de 28 (27 etter Brexit) EU-landene har en rekke felles regler, er det ogs\u00e5 mange ulikheter.", "Ragnar Wiik er leder i Forbruker Europa, som er det norske kontoret i det europeiske nettverket av forbrukerkontorer.", "Han r\u00e5der folk til \u00e5 gj\u00f8re grundige unders\u00f8kelser av landet, omr\u00e5det og eiendommen f\u00f8r kj\u00f8p av bolig.", "\u2013 Norden er gjennomregulert, det nytter ikke \u00e5 tr\u00e6 den malen over Frankrike, Spania og Italia, sier han.", "Wiik kjenner til flere nordmenn som har m\u00f8tt utfordringer i m\u00f8te med et utenlandsk marked og trekker frem fors\u00f8k p\u00e5 lureri, samt store, uforutsette kostnader.", "\u2013 Vi nordmenn blir nok ofte oppfattet som litt naive og med mye penger, det er det greit \u00e5 v\u00e6re bevisst p\u00e5, mener Wiik.", "I tillegg til grundig kontraktsarbeid anbefaler han \u00e5 bruke en advokat eller et meglerkontor du er sikker p\u00e5 at du kan stole p\u00e5, gjerne norskregistrert, med avdeling i det aktuelle landet.", "\u2013 Du kan sikre deg tiln\u00e6rmet 100 prosent ved \u00e5 betale litt ekstra, sier han, og p\u00e5peker at det kan v\u00e6re vanskelig \u00e5 klage p\u00e5 feil ved boligen i utlandet.", "\u2013 Tegn forsikring som ogs\u00e5 dekker rettshjelp, r\u00e5der han.", "Man kan eventuelt henvende seg til Forbruker Europa, som kan gi r\u00e5d og megle mellom privatpersoner og n\u00e6ringsdrivende. Praksisen er imidlertid ikke formalisert, og kan variere ut fra hvilket land det er snakk om."]}, {"field": "category0", "value": "bolig"}, {"field": "contenthash", "value": "7fedf7aaae65bdad482a461b9a7ba24d7dd2c4239e8d9d2f8ff5c1f4ce16438d"}, {"field": "createtime", "value": "2017-05-10T08:29:54.000Z"}, {"field": "description", "value": "Dr\u00f8mmer du om hus i utlandet? Unng\u00e5 disse fellene."}, {"field": "heading", "value": ["Jan og Unni kj\u00f8pte hus i Italia usett -adressa.no", "Spania og Sverige mest popul\u00e6rt", "\u2013 Glem \u00e5 bli rik", "Antall som eier bolig har \u00f8kt kraftig siden 2001", "Esel i f\u00f8rste etasje", "\u2013 Et eventyr", "Ulike regler i ulike land"]}, {"field": "id", "value": "deba18c0a3e3bbef7d4137bd456d3b97d0823f7e"}, {"field": "keyword", "value": ["Italia", "Hyttemarked", "Hytte", "Bolig", "Forbruker", "Frankrike", "Spania", "Ferie", "Tyrkia", "Sverige", "Personlig \u00f8konomi", "Reise"]}, {"field": "keywords", "value": "Italia,Hyttemarked,Hytte,Bolig,Forbruker,Frankrike,Spania,Ferie,Tyrkia,Sverige,Personlig \u00f8konomi,Reise"}, {"field": "kw-category", "value": "bolig"}, {"field": "kw-classification", "value": ["home-and-garden", "real-estate"]}, {"field": "kw-concept", "value": ["utlandet", "kj\u00f8pe bolig", "bolig", "kj\u00f8p", "hus"]}, {"field": "kw-entity", "value": ["jan og unni", "statistisk", "prognosesenteret", "vespaklubben", "forbruker europa", "ryanair", "jan og unni duvaland", "tyrkia og frankrike", "brexit", "spania og italia"]}, {"field": "kw-location", "value": ["italia", "sardinia", "bosa", "frankrike", "sverige", "norge", "silvia"]}, {"field": "kw-pageclass", "value": "article"}, {"field": "kw-person", "value": ["ragnar wiik", "bj\u00f8rn erik \u00f8ye", "jan duvaland", "unni duvaland"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/ddbf1f99-4b01-4b14-8d90-f5dd88899fe0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Over 70.000 nordmenn eier bolig i utlandet: Jan og Unni kj\u00f8pte hus i Italia usett"}, {"field": "og-type", "value": "article"}, {"field": "og-url", "value": "http://www.adressa.no/bolig/Over-70000-nordmenn-eier-bolig-i-utlandet-Jan-og-Unni-kjopte-hus-i-Italia-usett-10054b.html"}, {"field": "pageclass", "value": ["article"]}, {"field": "publishtime", "value": "2017-05-10T07:00:00.000Z"}, {"field": "recs-articleid", "value": "10054"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-05-10T07:00:00.000Z"}, {"field": "recs-rawtitle", "value": "Over 70.000 nordmenn eier bolig i utlandet: Jan og Unni kj\u00f8pte hus i Italia usett -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Dr\u00f8mmer du om hus i utlandet? Unng\u00e5 disse fellene."}, {"field": "thumbnail", "value": "http://content-thumbnail.cxpublic.com/content/thumbnail200x150/deba18c0a3e3bbef7d4137bd456d3b97d0823f7e.jpg?59921dc3"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-14T22:01:39.000Z"}, {"field": "title", "value": "Over 70.000 nordmenn eier bolig i utlandet: Jan og Unni kj\u00f8pte hus i Italia usett"}, {"field": "url", "value": "http://www.adressa.no/bolig/Over-70000-nordmenn-eier-bolig-i-utlandet-Jan-og-Unni-kjopte-hus-i-Italia-usett-10054b.html"}, {"field": "urlhash", "value": "deba18c0a3e3bbef7d4137bd456d3b97d0823f7e"}], "score": 0.9726282, "siteId": "9222270286501375973", "id": "deba18c0a3e3bbef7d4137bd456d3b97d0823f7e"}

