{"fields": [{"field": "modifiedtime", "type": "time", "value": "2012-11-26T07:56:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti nipen"}, {"field": "body", "value": ["Saken oppdateres.", "Etter tre m\u00e5neder p\u00e5 markedet, ligger den norske utgaven av 50 Shades of Grey fortsatt p\u00e5 toppen av salgslistene \u2013 alle de tre \u00f8verste plassene.", "P\u00e5 perrongen i Moss, en morgen som alle andre. M\u00f8rkt ute, gjespen sprer seg blant pendlere som klamrer seg til pappkoppene med kaffe fra Narvesen. Men ikke alle som g\u00e5r p\u00e5 toget til Oslo er tr\u00f8tte tryner.", "- Sove, nei? Det er jo ikke natt, kommenterer de blidt, og pakker opp strikket\u00f8y og br\u00f8dskiver med brunost mens praten raskt faller inn i rytmen fra toget.", "Hver morgen diskuterer Ylva Lohne, Anne-Kristine Nitter, Cathrine Bakke Bolin, Siri Hals Butensch\u00f8n og Elisabeth N\u00f8rgaard stort og sm\u00e5tt p\u00e5 toget. Noen pendlere p\u00e5 toget reiser seg alltid og g\u00e5r n\u00e5r denne gjengen setter seg ned. For stille er det knapt rundt dem.", "- Det er en veldig hyggelig start p\u00e5 dagen. En periode pr\u00f8vde Cathrine \u00e5 v\u00e6re flink og ta syvtoget isteden. Men det ble litt stusslig, s\u00e5 n\u00e5 har hun kommet tilbake. Og det er jo fint at pendlergjengen v\u00e5r har v\u00e6rt innbringende for Gyldendal, smiler Butensch\u00f8n.", "For det var takket v\u00e6re disse damene forleggeren blant dem, Cathrine Bakke Bolin, besluttet \u00e5 gi ut en bok som befinner seg i et ganske annet litter\u00e6rt landskap enn for eksempel \u00e5rets nobelprisvinner Mo Yan, ogs\u00e5 blant Gyldendals oversatte forfattere.", "- Vi fikk trilogien til vurdering en gang i mars, f\u00f8r vi ante konturene av den kommersielle suksessen det skulle bli. Vi var usikre p\u00e5 om dette var for Gyldendals liste og vi holdt p\u00e5 \u00e5 takke nei. Eller, ikke bare holdt p\u00e5. Vi takket nei. Samme natt v\u00e5knet jeg og inns\u00e5 at vi var i ferd med \u00e5 beg\u00e5 tidenes feilgrep. Morgenen etter traff jeg denne gjengen p\u00e5 toget og benyttet anledningen til \u00e5 diskutere b\u00f8kene og beslutningen, f\u00f8r jeg ringte agenten og ga et rungende ja, sier Bakke Bolin.", "For forlaget var det mange grunner til \u00e5 se med skepsis p\u00e5 utgivelsen. Den fortalte om sex i mengder og p\u00e5 m\u00e5ter man sjelden m\u00f8ter utenfor kioskromanene. Gyldendal har ingen tradisjon for \u00e5 gi ut slikt.", "- Vi visste jo at vi ikke hadde med en nobelprisvinner \u00e5 gj\u00f8re, medgir Bakke Bolin.", "- Og samtidig var noe eksplisitt og suggererende over disse b\u00f8kene. En kinky kj\u00e6rlighetshistorie som \u00e5penbart appellerte til mange. Gyldendal har jo alltid jobbet kommersielt og kulturelt, men denne type b\u00f8ker hadde vi ikke pr\u00f8vd f\u00f8r, sier hun.", "Og var det ikke en veldig amerikansk greie? Er norske damer s\u00e5nn? Damene i togvognen diskuterte om sinte lesere ville brenne b\u00f8kene, eller om andre forfattere n\u00e5 ville flykte fra forlaget.", "- Mange faktorer spilte inn. Den oversatte listen v\u00e5r skal til enhver tid skal speile de litter\u00e6re diskusjonene og fenomenene som oppst\u00e5r p\u00e5 en internasjonal arena. Her var det \u00e5penbart mekanismer i sving som vi \u00f8nsket \u00e5 utforske. Aktiviteten i de sosiale nettverkene var h\u00f8y, mediene begynte \u00e5 fatte interesse og anerkjente forleggere kom p\u00e5 banen. Jeg snakket med mange kolleger i utlandet for \u00e5 fors\u00f8ke forst\u00e5 hva som var i gj\u00e6re. Det s\u00e5 ut til \u00e5 bli stort, og det gikk s\u00e5 fort, sier Bakke Bolin.", "- Og her var det alts\u00e5 snakk om det totalt ukjente fenomenet sex, sier lege Anne-Kristine Nitter med lattermild sarkasme.", "Pendlergjengen konkluderte med at norske lesere som \u00f8nsker litt dampende litteratur, fortjener \u00e5 f\u00e5 den servert i friskere innpakning enn hva de har v\u00e6rt vant med.", "- Noe av argumentasjonen gikk p\u00e5 \u00e5 f\u00e5 all denne sexen ut av \"vikingteppene\". Det finnes s\u00e5 mange kioskromanserier der du kamuflerer sex i en historisk greier. Det er jo litt befriende \u00e5 f\u00e5 dette inn i en moderne setting, sier Ylva Lohne, seniorr\u00e5dgiver i Likestillingsombudet.", "Pendlergjengen trekker ogs\u00e5 frem skjevheten i maktforholdet mellom de to i boken, og hvordan den rike, mektige Christian Grey egentlig er en skadeskutt sjel.", "- Kanskje er det noe ved historien som vekker omsorgsgenet hos leserne, undrer de.", "- Noe av argumentasjonen gikk p\u00e5 \u00e5 f\u00e5 all denne sexen ut av \"vikingteppene\". Det finnes s\u00e5 mange kioskromanserier der du kamuflerer sex i en historisk greie. Det er jo litt befriende \u00e5 f\u00e5 dette inn i en moderne setting, sier Ylva Lohne, seniorr\u00e5dgiver i Likestillingsombudet.", "Det ble starten p\u00e5 et litter\u00e6rt fenomen ulikt alt annet. N\u00e5 er salget s\u00e5 h\u00f8yt at b\u00f8kene ikke bare okkuperer 1., 2. og 3. plass p\u00e5 den norske salgstoppen,  men at papirfabrikken p\u00e5 Hokksund snudde negative resultater i fjor til positive i \u00e5r.", "- Det er jo ikke tilfeldig at trilogien har solgt s\u00e5 godt som e-bok. Det kan godt v\u00e6re at mange ikke \u00f8nsker \u00e5 bli sett med papirboken, selv om salgstallene vel ikke akkurat tyder p\u00e5 det, heller, sier Bakke Bolin.", "I tillegg selger engelske originalutgaver godt.", "- Totalt sett er det mange norske kvinner - og sikkert ogs\u00e5 menn - som leser eller forholder seg til Fifty Shades-trilogien n\u00e5. Vi har aldri opplevd et s\u00e5 h\u00f8yt salg p\u00e5 s\u00e5 kort tid.", "- Men det er fascinerende \u00e5 h\u00f8re hva folk mener om b\u00f8kene uten \u00e5 ha lest dem, det er mange fordommer der ute. Her en kveld satt jeg p\u00e5 Steinerskolen, der jeg har barn, og pusset p\u00e5 et tredyr til julemarkedet og fortalte: \"Vet dere hva jeg leser? Fifty Shades of Grey! \" Og folk blir helt \"herreguuud!\". Det synes jeg er morsomt, sier Nitter.", "Hver morgen starter togturen med oppdateringer fra landets aviser: Kl. 08.00 tikker meldinger med dagens 50 Shades -nyheter inn p\u00e5 telefon til redaksjonssjefen i Gyldendal. Nye salgsrekorder her, tomt for sexleket\u00f8y der.", "- Hvordan reagerer andre passasjerer p\u00e5 at dette er tema under togturen?", "- De sitter jo og humrer litt. En mann fortalte at han hadde v\u00e5knet, dette var s\u00e5 interessant at han m\u00e5tte f\u00f8lge med. Og s\u00e5 var det hun med slavepisken da, som blandet seg inn i samtalen: \"Mener du at en slavepisk er 1,8 meter?\". \"Ja, faktisk\", sa vi. \"Minst\", ler Lohne.", "- Dette er jo et tema de fleste er interessert i. Men s\u00e5 snakker vi ogs\u00e5 om veldig mange andre ting, presiserer hun.", "- Og jeg har ikke lest b\u00f8kene, en gang. Jeg r\u00f8dmer bare ved tanken, medgir Siri Hals Butensch\u00f8n.", "Det har ikke Lohne heller, strengt tatt.", "-Men jeg kan den jo utenat uansett, sier hun og ler.", "Skildringene i boken inkluderer blant annet brystklyper, spanskr\u00f8r, pisk og rising.", "- Det er ingen hemmelighet at anmelderne har v\u00e6rt kritiske. Men jeg m\u00e5 innr\u00f8mme at jeg synes det er vel s\u00e5 interessant med en kvalifisert diskusjon som ikke bare dreier seg om litter\u00e6re kvaliteter, eller i hvilken grad b\u00f8kene er banebrytende eller ikke, men som faktisk fors\u00f8ker \u00e5 forst\u00e5 fenomenet Fifty Shades og hva det sier om tiden vi lever i, sier Bakke Bolin."]}, {"field": "category0", "value": "kultur"}, {"field": "contenthash", "value": "9ca2174df4cf12aa140dbc4088046aace3cb9de7e140b19f5e13432634cf4928"}, {"field": "createtime", "value": "2016-03-02T10:20:39.000Z"}, {"field": "description", "value": "Gyldendal takket nei til 50 Shades of Grey, men ombestemte seg i siste liten. Denne pendlergjengen har skylden."}, {"field": "dominantimage", "value": "http://www.adressa.no/incoming/article6723923.ece/ALTERNATES/w980-default/image8844876313358565487.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8644010c4237fdcab97255b39b3e487d1ef69d1d.jpg?59753fcc"}, {"field": "dominantthumbnaildimensions", "value": "300x169"}, {"field": "heading", "value": ["Derfor toget synden inn i norske bokhyller -adressa.no", "En innbringende togtur", "Innbringende gjeng", "Forlaget var skeptisk", "- Ut av vikingteppene", "Papirfabrikk i pluss", "Passasjerer", "Kritiske anmeldere"]}, {"field": "id", "value": "8644010c4237fdcab97255b39b3e487d1ef69d1d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "gyldendal"}, {"field": "kw-concept", "value": ["norske", "toget", "sex", "takke nei", "bok"]}, {"field": "kw-entity", "value": ["mo yan", "likestillingsombudet", "siri hals butensch\u00f8n og elisabeth n\u00f8rgaard", "fifty shades", "steinerskolen", "shades of grey", "narvesen", "bakke bolin", "anne-kristine nitter"]}, {"field": "kw-location", "value": ["hokksund", "moss", "oslo"]}, {"field": "kw-pageclass", "value": "article"}, {"field": "kw-person", "value": ["cathrine bakke bolin", "siri hals butensch\u00f8n", "ylva lohne", "christian grey", "elisabeth n\u00f8rgaard"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article6723923.ece/ALTERNATES/w980-default/image8844876313358565487.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor toget synden inn i norske bokhyller"}, {"field": "og-type", "value": "article"}, {"field": "og-url", "value": "http://www.adressa.no/kultur/article6723933.ece"}, {"field": "pageclass", "value": ["article"]}, {"field": "publishtime", "value": "2012-11-26T07:56:31.000Z"}, {"field": "recs-articleid", "value": "6723933"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2012-11-26T07:56:31.000Z"}, {"field": "recs-rawtitle", "value": "Derfor toget synden inn i norske bokhyller -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Gyldendal takket nei til 50 Shades of Grey, men ombestemte seg i siste liten. Denne pendlergjengen har skylden."}, {"field": "thumbnail", "value": "http://content-thumbnail.cxpublic.com/content/thumbnail200x150/8644010c4237fdcab97255b39b3e487d1ef69d1d.jpg?59753fcc"}, {"field": "thumbnailfullheightdimensions", "value": "200x1799"}, {"field": "timestamp", "value": "2017-07-24T00:31:08.000Z"}, {"field": "title", "value": "Derfor toget synden inn i norske bokhyller"}, {"field": "url", "value": "http://www.adressa.no/kultur/article6723933.ece"}, {"field": "urlhash", "value": "8644010c4237fdcab97255b39b3e487d1ef69d1d"}], "score": 0.6967059, "siteId": "9222270286501375973", "id": "8644010c4237fdcab97255b39b3e487d1ef69d1d"}

