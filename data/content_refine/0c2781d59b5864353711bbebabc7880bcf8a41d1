{"fields": [{"field": "modifiedtime", "type": "time", "value": "2012-04-16T21:58:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone m\u00f8rkved", "kjell a. olsen"]}, {"field": "body", "value": ["Saken oppdateres.", "\u2013Hvilke kilder bruker du n\u00e5r det er noe du vil vite? De fleste skoleelevene som bes\u00f8ker oss, svarer \u00abinternett\u00bb. Men internett er ingen kilde, det er et verkt\u00f8y vi kan bruke for \u00e5 lete etter kildene, sier Maria Press, arkivar ved Statsarkivet i Trondheim. \u2013At kildetyper som Store norske leksikon ligger gratis p\u00e5 nettet, er vel og bra. Men kunnskapen i hver enkelt leksikonartikkel er hentet bl.a. fra arkiver og kunnskapsbaser som dem vi finner her i Arkivsenteret p\u00e5 Dora.", "Trygt forvart bak Doras to og en halv meter tykke vegger av armert betong disponerer tre store arkiver og ett bibliotek et st\u00f8rre areal med over 50000 meter hylleplass. Det vil si mer menn fem mil med mapper og bokser fulle av ordnede papirer, hundrevis og tusenvis av meter med protokoller, tegninger, modeller og b\u00f8ker.", "Det tredje rikes ub\u00e5tbunker har f\u00e5tt et nytt liv som deponi for v\u00e5r felles hukommelse.", "Tidsreise", "Den som tror arkivene er en t\u00f8rr ansamling gammelt papir, m\u00e5 snarest tro om igjen.", "Vi f\u00e5r bli med arkivar ved Statsarkivet, Maria Press, p\u00e5 en vandring langs hyllemetrene. Protokoller, aviser, et kj\u00e6rlighetsbrev fra 1811 med en h\u00e5rlokk til en trondhjemsfr\u00f8ken fra en beiler p\u00e5 Tynset, \u00ab...for at du bedre skal erindre mig\u00bb...", "Mappe p\u00e5 mappe, protokoll p\u00e5 protokoll, tegninger, modeller og b\u00f8ker. Skoleresultatene dine, forhistorien til huset ditt \u2013 ofte ned til minste detalj, hva tippoldem\u00f8drene dine het hvor mange barn de fikk, og hvor gamle de ble. Store og mindre skip og skipsforlis kan det finnes opplysninger om i flere typer arkivmateriale. Du finner samtlige \u00e5rganger av Adresseavisen og andre aviser fra Tr\u00f8ndelag pent innbundet i \u00e5rgangsbind, tegninger og m\u00e5l for mudderprammer og skip bygd ved Trondheim mekaniske verksted, eller scenografi-modeller fra Tr\u00f8ndelag Teater. \u00abTugthusprotokollen\u00bb forteller om hva eldre tider betraktet som lovbrudd, og \u00absindssygeprotokollen\u00bb hvordan de forklarte og forholdt seg til psykiske lidelser. Og hvis folkebiblioteket ikke har Willy Ustads bok nr. 32 i serien \u00abFire s\u00f8sken\u00bb, finner du ogs\u00e5 den p\u00e5 Dora, blant Arkivsenterets 4-500 bind med triviallitteratur. De st\u00e5r her til bruk for forskere og er ikke til utl\u00e5n.", "Vanvittig kj\u00e6rlighetssorg", "\u2013B\u00e5de private og offentlige arkiver er breddfulle av materiale som bringer oss tett inn p\u00e5 menneskeskjebner. Historiene griper oss og forteller om kj\u00e6rlighet og svik, h\u00e5p og lengsler og samfunnets grenser rundt menneskelivene, som p\u00e5 mange omr\u00e5der var adskillig strammere enn i dag, sier Maria Press.", "Hun har funnet fram en arkivsak fra Trondheim tukthus 1882, som forteller om Magnus og Anne, gift p\u00e5 hver sin kant, som stakk av med hverandre og \u00ablevde sammen som \u00c6gtefolk\u00bb i flere uker f\u00f8r de ble p\u00e5grepet, rettsforfulgt og d\u00f8mt til straffarbeid.", "I \u00absindssygeprotokollen\u00bb st\u00e5r en annen og enda mer hjerteskj\u00e6rende historie. 20 \u00e5r gamle \u00abKari\u00bb, f\u00f8dt 1850 i Stj\u00f8rdal, ble forlatt av kj\u00e6resten sin, som uten et ord til forklaring emigrerte til USA og ble sporl\u00f8st borte. En tung \u00abkronisk melancholi\u00bb siger over henne, og kj\u00e6rlighetssorg bokf\u00f8res som \u00e5rsak. Hun havner p\u00e5 asyl, siden i privat pleie p\u00e5 en g\u00e5rd. Slik lever hun resten av livet. I de f\u00f8rste \u00e5rene rapporteres det at hun til enkelte tider er umedgj\u00f8rlig og kan v\u00e6re \u00abadskillig irritabel og anfalder da ofte Folk uden videre Foranledning\u00bb. \u00abHun kan ikke s\u00e6ttes til noget Arbeide\u00bb, hun sitter og mumler for seg selv. \u00c5rene g\u00e5r, tilstanden til \u00abKari\u00bb noteres hele tiden som \u00abuforandret\u00bb og forpleiningen p\u00e5 g\u00e5rden \u00abupaaklagelig\u00bb. I august 1915 rapporteres det om en \u00aburoraptus hvorunder hun optr\u00e5dte s\u00e5 truende at man m\u00e5tte holde hende fast da hun ville sl\u00e5 konen i huset...\u00bb", "Slik fortsetter protokollen til \u00abKari\u00bb d\u00f8r i 1924, 74 \u00e5r gammel. 54 av disse \u00e5rene forspilt p\u00e5 grunn av \u00abmelancholi\u00bb i sorg over kj\u00e6resten som forlot henne.", "Sjekker gamle hustegninger", "Arkivsenteret har sin egen lesesal. Glem d\u00e5rlig luft og trange b\u00e5ser. Her er det lys, luft og god plass. Europas flotteste lesesal, tror personalet. Dit kommer advokater og eiendomsmeglere og sjekker detaljer og setter seg inn i saker som de m\u00e5 til offentlige arkiver for \u00e5 finne. Dit kommer forskere fra en rekke fagomr\u00e5der. Og dit kommer det vanlige publikum som vil ha innsyn i saker som ang\u00e5r dem selv, eller kanskje boligen. Mange bes\u00f8kende driver med slektsgransking.", "I dag er det ganske \u00f8de p\u00e5 lesesalen. Heidi Heggernes sitter der nesten alene og blar i en bunke papirer og tegninger.", "Som kontorsjef i treningskjeden 3T bes\u00f8ker hun Arkivsenteret for \u00e5 sjekke tegningene til et bygg der det skal innredes treningssenter. \u2013Et gammelt bygg er gjerne brukt til mye rart, og i dette bygget har det v\u00e6rt verksted. I bygningen finnes det sandkummer og tanker med ymse innhold, og n\u00e5 vil jeg sjekke dem mot tegningene, sier Heggernes. \u2013Vi skal strekke vannledninger og str\u00f8mledninger og trenger \u00e5 vite hva vi gj\u00f8r.", "Trenger du kilder fra arkivhyllene, f\u00e5r du hjelp i publikumsskranken. Etter en halvtimes tid f\u00e5r du materialet utlevert og kan finne deg en lesesalsplass og sette i gang.", "Slektsgransking", "Ved skranken st\u00e5r ekteparet LeRoy og Jeanette Anderson fra Green Valley, Arizona. De har begge norske r\u00f8tter.", "Ekteparet er p\u00e5 seks ukers tur til Norge, og de har v\u00e6rt her flere ganger f\u00f8r. Slekt har de begge to i Norge. Hun b\u00e5de i Sandane, Innvik og p\u00e5 Eina i Vestre Toten, og han i Roan og Oslo. De har kontakt med mange slektninger og setter stor pris p\u00e5 det. Statsarkivet opps\u00f8ker de for \u00e5 finne ut mer om oldefaren til Jeanette Andersons \u00abcousin\u00bb. Og jamen ser det ut til at de f\u00e5r napp: Emigrantprotokollen forteller om en viss O.T. Moe, 54 \u00e5r gammel, som forlot Trondheim sommeren 1882 med dampskipet \u00abHero\u00bb for \u00e5 dra til Chicago. Barna hans hadde emigrert tidligere.", "\u2013Dette kan v\u00e6re rette person, sier ekteparet Anderson opplivet. \u2013Vi kjenner d\u00f8ds\u00e5ret hans. N\u00e5 m\u00e5 vi opps\u00f8ke graven hans i S\u00f8r-Dakota og sjekke f\u00f8dsels\u00e5ret for \u00e5 v\u00e6re sikre p\u00e5 at det er samme person!", "Ekteparet Anderson fra Green Valley er representative for en stor gruppe nordamerikanere som kommer til Arkivsenteret for \u00e5 finne ut mer om slekten sin i Norge. Slektsgransking er ogs\u00e5 noe mange tr\u00f8ndere interesserer seg for, og Statsarkivet har materialet de trenger for \u00e5 komme i gang. Litt assistanse fra personalet i skranken i starten, og de fleste tar seg fram i materialet p\u00e5 egen h\u00e5nd.", "Data om deg selv", "Alt som har v\u00e6rt gjenstand for offentlig behandling i det geografiske omr\u00e5det Arkivsenteret dekker, skal finnes p\u00e5 Dora. Hvis arkivene har g\u00e5tt ut av administrativ bruk eller er mer enn 25 \u00e5r gamle, er Arkivsenteret det rette sted. Her oppbevares arkiver fra prester, amtmenn/fylkesmenn, sorenskrivere, politi, lensmenn og mye mer. Sentrale folketellinger tilbake til 1801 er digitalisert og s\u00f8kbart p\u00e5 internett, digitalarkivet.no. Her finner man ogs\u00e5 kirkeb\u00f8ker, emigrantregistre og tinglysingsmateriale.", "\u2013S\u00f8r-Tr\u00f8ndelag fylkeskommune har sine daglige arkiver her, og det samme har Trondheim kommune. Kommunen har n\u00e6rmere 40 ansatte ved Interkommunalt arkiv Tr\u00f8ndelag. Her journalf\u00f8res ogs\u00e5 den kommunale posten. Faktisk kan du si at i Arkivsenteret p\u00e5 Dora starter mang en kommunal sak, og her slutter den, forklarer Kari Remseth, daglig leder for IKA, Interkommunalt arkiv Tr\u00f8ndelag.", "De elektroniske arkivene representerer en annerledes utfordring enn de papirbaserte arkivene. Elektroniske arkiver er lagret i ulike systemer. Arkivsenteret m\u00e5 gj\u00f8re arkivet tilgjengelig for systemuavhengige s\u00f8k, dvs. fjerne programmene, men ta vare p\u00e5 dataene.", "Store arkivmengder er viktige for folks rettigheter i samfunnet, og derfor m\u00e5 arkivene v\u00e6re lett tilgjengelige. For eksempel gjelder det pedagogisk-psykologisk tjeneste, barnevern, pasient-journaler, eksamensprotokoller og lignende fra skoler osv.", "Personopplysninger av nyere dato finner du ikke p\u00e5 internett, materialet m\u00e5 v\u00e6re minst 60 \u00e5r gammelt enten det er p\u00e5 papir eller internett, og for noe gjelder 80-\u00e5rsgrense. Du har som regel rett til \u00e5 se hvilken informasjon som er lagret om deg selv i offentlige arkiver. Men du kan ikke lese om naboen.", "Redd arkivet til RBK", "Av privatarkiver er det mer tilfeldig hva som leveres inn. I Tr\u00f8ndelag arbeides det flere steder med \u00e5 registrere hva som finnes av privatarkiver. Halvparten av landets privatarkiver som er levert inn for oppbevaring befinner seg p\u00e5 museene. Men ogs\u00e5 arkivene i Arkivsenteret tar imot og har et betydelig antall privat-arkiver.", "Abm-utvikling under Kulturdepartementet har tatt initiativ til \u00e5 styrke privatarkivarbeidet i Norge, og IKA Tr\u00f8ndelag har en koordinerende funksjon for privatarkiv i S\u00f8r-Tr\u00f8ndelag.", "Kari Remseth hadde \u00f8nsket seg at nettopp bevaringen av privatarkivene kunne blitt et tydeligere offentlig satsingsomr\u00e5de.", "\u2013Oppgaven v\u00e5r er \u00e5 f\u00e5 institusjoner av alle slag ogs\u00e5 utenom det offentlige til \u00e5 ta vare p\u00e5 sine arkiver og gi r\u00e5d om hvordan de kan gj\u00f8re det. Ikke alle er klar over at de sitter p\u00e5 verdifullt materiale, og det skorter p\u00e5 tid og ressurser i hverdagen til \u00e5 ta vare p\u00e5 det. Derfor kan arkivsaker som burde v\u00e6rt bevart for ettertiden lett bli kastet n\u00e5r det er travelt og lagringsplassen er knapp.", "\u2013Har dere eksempler p\u00e5 privatarkiver i Trondheim som burde v\u00e6rt tatt vare p\u00e5?", "\u2013Ja, det er mange, istemmer b\u00e5de Kari Remseth ved Interkommunalt arkiv og Maria Press ved Statsarkivet. \u2013Vi skulle \u00f8nske at Trondheim kommune kunne tatt ansvar for \u00e5 sikre arkivene til Rosenborg ballklubb, Ranheim papirfabrikk, E.C. Dahls bryggeri og andre bedriftsarkiver av stor betydning for byen.", "- Det haster", "Arkiver fra det frivillige foreningslivet, idrettslag, private skoler og barnehager, arbeidsliv og fagforeninger, n\u00e6ringsliv, g\u00e5rdsarkiver, slektsarkiver og arkiver etter privatpersoner er alt sammen eksempler p\u00e5 privatarkiver. De har stor kulturhistorisk verdi.", "\u2013Dette er viktige kilder til kunnskap om samfunnsutviklingen, fremholder Kari Remseth, som er bekymret p\u00e5 publikums og fremtidens vegne.", "\u2013Det haster med \u00e5 f\u00e5 h\u00e5nd om mye av dette. Jeg har opplevd \u00e5 komme over glemte arkivbokser med verdifull informasjon stuet bort p\u00e5 et loft. Tilfeldigvis fikk jeg et tips fra en eldre mann som viste seg \u00e5 ha v\u00e6rt vaktmester p\u00e5 institusjonen. Den hadde v\u00e6rt nedlagt noen \u00e5r, og hadde det ikke v\u00e6rt for den tidligere vaktmesteren, hadde alle spor etter institusjonen g\u00e5tt tapt. Dette viser at vi m\u00e5 komme inn i en tidlig fase, ikke vente ett, to eller fem \u00e5r. Da kan alle spor v\u00e6re borte.", "\u2013Hvorfor er disse arkivene s\u00e5 viktige?", "\u2013Foruten den store egenverdien ved slike arkiver kan tilgang til arkivsaker av denne typen v\u00e6re helt avgj\u00f8rende for mennesker som trenger \u00e5 f\u00e5 dokumentert en urett eller fors\u00f8mmelse som er beg\u00e5tt mot dem. Arkiver ogs\u00e5 fra private skoler, barnehager, barnehjem osv. er viktige for personer som vil dokumentere manglende undervisning og skolegang, eller tilfeller der det har v\u00e6rt beg\u00e5tt direkte overgrep.", "Historiske fotografier", "Innen arkiv-, bibliotek- og museumsvesenet foreg\u00e5r for tiden en storstilt digitalisering av eldre materiale. Et eksempel er gamle bilder. Ved Universitetsbiblioteket arbeides det intenst med digitalisering av gamle fotografier. Det er ledd i et bilderegistreringsprosjekt der m\u00e5let nettopp er \u00e5 gj\u00f8re gamle fotografier s\u00f8kbare p\u00e5 internett. \u2013Det er et arbeid som tar tid, medgir Inger Johanne R\u00f8kke, faglig koordinator for digitaliseringsprosjektet.", "\u2013Bysamlingen av fotografier er fra Trondheim i perioden fra 1880 og helt fram til 1975. Hovedtyngden av bildene er fra 1880 til andre verdenskrig. Faktisk kan vi ved hjelp av fotografiene dokumentere Trondheim by gate for gate, forteller Inger Johanne R\u00f8kke, faglig koordinator for digitaliseringsprosjektet.", "Vi blar igjennom et tyvetall bilder: Hjortens have 1905. Bandagist St\u00fcckraths dagligstue rundt fem \u00e5r senere. Parti fra Fjordgata i 1869. Den kommunale skoletannlegen i Kj\u00f8pmannsgata, 1920. En viktig kilde er fotograf Hilfling-Rasmussens samlinger, hans fotografforretning var aktiv i byen fra 1910 til 1960.", "Inger Johanne R\u00f8kke peker p\u00e5 et bilde av et hus i Sandgata. \u2013Bildene er skarpe. Bruker vi lupe, kan vi se detaljer i vinduskledningen. Slike detaljer kan v\u00e6re til stor nytte ved husrestaurering.", "Hverdagsminner p\u00e5 utstilling", "Publikumsavdelingen i Arkivsenteret sitter ikke bare ved skranken og venter p\u00e5 at folk skal komme og be om hjelp.", "\u2013En del av tiden g\u00e5r med til \u00e5 svare p\u00e5 brev som gjelder fast eiendom, rettsdokumentasjon av forskjellig slag eller historiske sp\u00f8rsm\u00e5l folk vil ha svar p\u00e5. Snart legges tinglysingsprotokollene ut p\u00e5 internett, en kildegruppe som h\u00f8rer med til de mest etterspurte, forteller Elin Jacobsen ved publikumsavdelingen.", "Sammen har Elin Jacobsen og Maria Press laget \u00abTr\u00f8ndelag i krigstid\u00bb, en samling arkivkilder tematisk ordnet til bruk for ungdomsskolen. De kunne godt tenke seg \u00e5 lage flere lignende undervisningsopplegg og h\u00e5per p\u00e5 ressurser til \u00e5 f\u00e5 det gjort.", "Temal\u00f8rdager, omvisninger og utstillinger h\u00f8rer ogs\u00e5 med til kjerneverksomheten overfor publikum. N\u00e5 arbeides det med utstillingen \u00abHusker du?\u00bb, om hverdagsminner fra Tr\u00f8ndelag.", "\u2013Det dreier seg om 1900-tallets kulturminner. Vi bruker fotografier, arkivdokumenter og noen gjenstander for \u00e5 fortelle om hverdagslivets kulturminner gjennom rasjonering og krisetid, og under etterkrigstidens stigende optimisme. Leker, karakteristiske ting i hjemmet, utedoen i byene, fryseboksene man kunne leie p\u00e5 butikken, hushjelpene som var utbredt f\u00f8r industrien fra ca. 1960 begynte \u00e5 kunne konkurrere l\u00f8nnsmessig. Utstillingen er et ledd i kulturminne\u00e5ret og vises i vestibylen p\u00e5 Arkivsenteret fra n\u00e5 i september.", "TONE M\u00d8RKVED 951 98 729", "tone.morkved@adresseavisen.no"]}, {"field": "category0", "value": "nyheter"}, {"field": "contenthash", "value": "8ea8f0440f92084e5986a4c35d05001b074b53d40e31cf5462e2ca3284743b32"}, {"field": "createtime", "value": "2015-07-12T00:14:20.000Z"}, {"field": "description", "value": "Det meste av verdens kunnskap kommer aldri p\u00e5 internett. Det forst\u00e5r du n\u00e5r du g\u00e5r rundt mellom tusenvis av hyllemeter hos Statsarkivet i Trondheim."}, {"field": "dominantimage", "value": "http://www.adressa.no/incoming/article1327838.ece5/ALTERNATES/w980-default/statsarkivet32"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0c2781d59b5864353711bbebabc7880bcf8a41d1.jpg?5931407e"}, {"field": "dominantthumbnaildimensions", "value": "300x169"}, {"field": "heading", "value": "Ub\u00e5tbasen skjuler en kunnskapsbunker -adressa.no"}, {"field": "id", "value": "0c2781d59b5864353711bbebabc7880bcf8a41d1"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["offentlige arkiver", "arkiv"]}, {"field": "kw-entity", "value": ["sandgata", "hilfling-rasmussens", "e.c. dahls", "interkommunalt", "hero", "ranheim", "husker", "roan og oslo", "foranledning", "st\u00fcckraths", "leroy og jeanette anderson", "tr\u00f8ndelag teater", "\u00e6gtefolk", "rosenborg", "elin jacobsen og maria press", "innvik", "fjordgata", "magnus og anne", "arbeide", "universitetsbiblioteket", "statsarkivet", "kj\u00f8pmannsgata", "eina", "adresseavisen", "arkivsenteret", "kulturdepartementet"]}, {"field": "kw-location", "value": ["s\u00f8r-tr\u00f8ndelag", "green valley", "arizona", "dora", "tynset", "trondheim", "s\u00f8r-dakota", "stj\u00f8rdal", "sandane", "chicago", "norge", "vestre toten"]}, {"field": "kw-pageclass", "value": "article"}, {"field": "kw-person", "value": ["willy ustads", "elin jacobsen", "jeanette anderson", "kari remseth", "maria press", "o.t. moe", "jeanette andersons", "heidi heggernes", "inger johanne r\u00f8kke"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1327838.ece5/ALTERNATES/w980-default/statsarkivet32"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ub\u00e5tbasen skjuler en kunnskapsbunker"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1389520.ece"}, {"field": "pageclass", "value": ["article"]}, {"field": "publishtime", "value": "2009-09-25T08:53:54.000Z"}, {"field": "recs-articleid", "value": "1313327"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2009-09-25T08:53:54.000Z"}, {"field": "recs-rawtitle", "value": "Ub\u00e5tbasen skjuler en kunnskapsbunker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Det meste av verdens kunnskap kommer aldri p\u00e5 internett. Det forst\u00e5r du n\u00e5r du g\u00e5r rundt mellom tusenvis av hyllemeter hos Statsarkivet i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/0c2781d59b5864353711bbebabc7880bcf8a41d1.jpg?5931407e"}, {"field": "thumbnailfullheightdimensions", "value": "200x3144"}, {"field": "timestamp", "value": "2017-06-02T10:39:58.000Z"}, {"field": "title", "value": "Ub\u00e5tbasen skjuler en kunnskapsbunker"}, {"field": "url", "value": "http://www.adressa.no/nyheter/article1389520.ece"}, {"field": "urlhash", "value": "0c2781d59b5864353711bbebabc7880bcf8a41d1"}], "score": 0.5286506, "siteId": "9222270286501375973", "id": "0c2781d59b5864353711bbebabc7880bcf8a41d1"}

