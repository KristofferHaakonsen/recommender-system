{"fields": [{"field": "modifiedtime", "type": "time", "value": "2015-02-10T16:40:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ntb", "kai kristiansen"]}, {"field": "body", "value": ["Saken oppdateres.", "Allerede er det kjent at Kaizers Orchestra og den nye DJ-generasjonen f\u00e5r sine dokumentarfilmer denne filmv\u00e5ren. N\u00e5 kommer ogs\u00e5 en s\u00e6regen musikkfilmtrilogi \u2013 med Highasakite.", "Regiss\u00f8r Ellen Ugelstad er klar for den kommende europeiske dokumentarfilmfestivalen Eurodok i Oslo i mars. Der skal hun vise to av de tre bebudede filmene i musikkvideotrioen \u00ab Silent Trilogy\u00bb .", "LES OGS\u00c5: Highasakite og R\u00f6yksopp til Sverresborg", "Allerede er musikkvideoen \u00ab Leaving No Traces\u00bb \u00e5 se, etter at den hadde premiere f\u00f8r jul i fjor. Den kretset rundt forholdet mellom natur og kultur, om drifter som forandrer oss og om menneskers s\u00e5rbarhet i forhold til hverandre.", "Og til Eurodok vil kortfilm nummer to v\u00e6re klar: \u00abEverything Sank In You\u00bb, med sin skildring av kontrasten mellom \u00e5 v\u00e6re innestengt p\u00e5 institusjon og det \u00e5 leve n\u00e6r naturen, til Highasakites l\u00e5t.", "\u2013 Det er et spennende prosjekt og konsept, sier Kaia H\u00f8idalen i programkomiteen for Eurodok p\u00e5 Norsk filminstitutt, om samarbeidet mellom Ugelstad og Highasakite-l\u00e5tskriver og komponist Ingrid Helene H\u00e5vik.", "Da \u00abEverything Sank In You\u00bb fikk st\u00f8tte, skrev Norsk filminstitutt: \u00abEllen Ugelstads prosjekt er abstrakt og meget fascinerende. Musikk og bilde er relativt utstudert i fiksjonen, men i dokumentaren er dette fremdeles ganske nytt. Derfor er det fint \u00e5 kunne st\u00f8tte et prosjekt som har som m\u00e5l \u00e5 skape atmosf\u00e6re og uttrykk gjennom form og musikk\u00bb.", "\u2013 I en sjanger der mange bidrag er lange, er det \u00e5 lage kortformat og si s\u00e5 mye sv\u00e6rt spennende, sier H\u00f8idalen og p\u00e5peker det interessante i hvordan dokumentarfilmformatet inspirerte Highasakites musikk:", "Ugelstads prisnominerte, forrige dokumentar \u00abIndian Summer\u00bb, der hun skildret sin psykisk syke bror, hadde premiere nettopp p\u00e5 Eurodok i 2011 \u2013 \u00e5ret f\u00f8r Highasakite slapp debutalbumet. Filmen gjorde inntrykk p\u00e5 Ingrid Helene H\u00e5vik, som da sa til Adresseavisen:", "\u2013 Det er den fineste filmen jeg noen gang har sett. Den handler om \u00e5 ikke sette merkelapper p\u00e5 folk.", "Ellen Ugelstads schizofrene bror Torstein er sterkt knyttet til naturen, og n\u00e5r dr\u00f8mmer og virkelighet blander seg identifiserer han seg med \u00e5 v\u00e6re indianer. If\u00f8lge omtalen av \u00abEverything Sank In You\u00bb vakte filmens univers gjenklang hos H\u00e5vik: For henne st\u00e5r indianeren som et symbol p\u00e5 sjelen, og da hun var liten kledde hun seg ut som indianer.", "Hun tok kontakt med regiss\u00f8ren med \u00f8nske om \u00e5 bruke dialogbiter fra filmen i sangtekstene til debutalbumet \u2013 som har en l\u00e5t som heter nettopp \u00abIndian Summer\u00bb, i tillegg til \u00abEverything Sank In You\u00bb. Samarbeidet utviklet seg:", "Ugelstad st\u00e5r ogs\u00e5 for fotografiene p\u00e5 flere covere og pressebilder for bandet og beskriver trilogien som \u00abet kunstnerisk samarbeid\u00bb mellom bandet og henne.", "Siste film ut er under utvikling, og heter \u00abScience and Blood Tests\u00bb. Der lar filmskaperen og bildekunstneren seg inspirere av Frida Kahlos univers og portrettbilder hun tok av Ingrid Helene H\u00e5vik. Tittelen er etter siste l\u00e5t ut p\u00e5 Highasakites andrealbum, der H\u00e5vik synger:", "\u2013 Science and blood tests doesn't say anything about how I feel.", "Ellen Ugelstads to filmer er blant de 14 norske dokumentarene som ble valgt ut \u2013 av rekordinnmeldte 50 \u2013 til \u00e5 vises under Eurodok, som i \u00e5r arrangeres for 14. gang p\u00e5 Cinemateket i Oslo i tiden 18. til 22. mars.", "\u2013 Etter visningene av alle de norske filmene \u00e5pner vi for at regiss\u00f8rene skal snakke eller delta i en sp\u00f8rsm\u00e5lsrunde i etterkant, sier Kaia H\u00f8idalen. Hun r\u00f8per at ogs\u00e5 filmen om Kaizers Orchestra, \u00abDen tilfeldige rockestjernen\u00bb med mannen med gassmasken i hovedrollen, var innmeldt.", "\u2013 Men den har ordin\u00e6r kinopremiere f\u00f8r festivalen, derfor falt den ut.", "Fullt Eurodok-program og billetter legges ut senere i februar. Da blir ogs\u00e5 de \u00f8vrige, europeiske dokumentarbidragene gjort kjent, men festivalen lover \u00abdet beste av ny, europeisk dokumentarfilm\u00bb.", "Mandag ble det kjent at Highasakite har v\u00e6rt ett \u00e5r sammenhengende p\u00e5 Norges offisielle albumliste, VG-lista.", "Det siste norske albumet som greide det, var Odd B\u00f8rretzen og Lars Martin Myhres \u00abNoen ganger er det all right\u00bb fra 1995.", "\u2013 Dette er utrolig stort for oss, nesten uvirkelig! Vi m\u00e5 takke alle som h\u00f8rer p\u00e5 oss der ute. Forh\u00e5pentlig blir det 52 uker til, sier \u00d8ystein Skar, keyboardist i Highasakite, til VG.", "P\u00e5 den sist publiserte VG-lista ligger Highasakites \u00abSilent Treatment\u00bb p\u00e5 en 14. plass.", "* Indiepopband som slapp debutalbumet \u00abAll That Floats Will Rain\u00bb i 2012, fulgt av \u00abSilent Treatment\u00bb i 2014, som har ligget i ett \u00e5r sammenhengende p\u00e5 VG-listen.", "* Medlemmer: Ingrid Helene H\u00e5vik, Trond Bersu, \u00d8ystein Skar, Marte Maaland Eberson, Kristoffer Lo.", "* Vant Spellemann i popgruppeklassen for 2014, mens H\u00e5vik fikk Spellemann i komponistklassen og var nominert i tekstforfatterklassen. De var ogs\u00e5 nominert som \u00e5rets nykommere i 2013.", "* Mottok Bendiksenprisen i 2014.", "* Mest spilte norske band p\u00e5 WiMP og Spotify.", "* Er nominert til Impalaprisen, en europeisk indiebandpris som deles ut i februar.", "* Regnes som et av de store norske h\u00e5pene i utlandet, og turnerte i fjor i Europa, USA, Asia og Australia.", "* Klar for 15 norske konserter denne v\u00e5ren og sommeren, deriblant bandets f\u00f8rste arenakonsert \u2013 p\u00e5 Sverresborg i Trondheim ."]}, {"field": "category0", "value": "kultur"}, {"field": "contenthash", "value": "68d79394b71f2308f2aca77e7d5ab6a7159ed91c64d3f9509e059b4306377ada"}, {"field": "createtime", "value": "2015-02-10T21:44:45.229Z"}, {"field": "description", "value": "Highasakite med i musikkfilmtrilogi."}, {"field": "dominantimage", "value": "http://www.adressa.no/incoming/article10635524.ece/3212w0/ALTERNATES/w980-default/HAAK1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8fd51629f44b9c784bb0c05ebe9390e3afd4efe.jpg?597385a7"}, {"field": "dominantthumbnaildimensions", "value": "300x169"}, {"field": "heading", "value": ["Highasakite g\u00e5r til filmen -adressa.no", "\u2013 Abstrakt og fascinerende", "Indianergjenkjenning", "Rekordantall", "Lengst p\u00e5 VG-lista siden 1997", "Fakta / Highasakite"]}, {"field": "id", "value": "d8fd51629f44b9c784bb0c05ebe9390e3afd4efe"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["and blood", "and blood tests", "blood tests", "norsk", "film", "norsk filminstitutt", "slapp debutalbumet"]}, {"field": "kw-entity", "value": ["impalaprisen", "silent trilogy", "eurodok", "indian summer", "blood tests", "silent treatment", "science and blood tests", "wimp og spotify", "kaia h\u00f8idalen", "highasakite", "cinemateket", "odd b\u00f8rretzen og lars martin myhres", "asia og australia", "norges", "spellemann", "r\u00f6yksopp", "everything sank in you", "kaizers orchestra", "norsk", "sverresborg", "leaving no traces", "ugelstad og highasakite", "all that floats will rain", "adresseavisen", "torstein", "bendiksenprisen"]}, {"field": "kw-location", "value": ["europa", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["\u00f8ystein skar", "ingrid helene h\u00e5vik", "lars martin myhres", "ellen ugelstad", "odd b\u00f8rretzen", "frida kahlos"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10635524.ece/3212w0/ALTERNATES/w980-default/HAAK1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Highasakite g\u00e5r til filmen"}, {"field": "og-type", "value": "article"}, {"field": "og-url", "value": "http://www.adressa.no/kultur/article10635587.ece"}, {"field": "pageclass", "value": ["article"]}, {"field": "publishtime", "value": "2015-02-10T16:40:43.000Z"}, {"field": "recs-articleid", "value": "10635587"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-02-10T16:40:43.000Z"}, {"field": "recs-rawtitle", "value": "Highasakite g\u00e5r til filmen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Highasakite med i musikkfilmtrilogi."}, {"field": "thumbnail", "value": "http://content-thumbnail.cxpublic.com/content/thumbnail200x150/d8fd51629f44b9c784bb0c05ebe9390e3afd4efe.jpg?597385a7"}, {"field": "thumbnailfullheightdimensions", "value": "200x1864"}, {"field": "timestamp", "value": "2017-07-22T17:04:39.000Z"}, {"field": "title", "value": "Highasakite g\u00e5r til filmen"}, {"field": "url", "value": "http://www.adressa.no/kultur/article10635587.ece"}, {"field": "urlhash", "value": "d8fd51629f44b9c784bb0c05ebe9390e3afd4efe"}], "score": 0.7006469, "siteId": "9222270286501375973", "id": "d8fd51629f44b9c784bb0c05ebe9390e3afd4efe"}

