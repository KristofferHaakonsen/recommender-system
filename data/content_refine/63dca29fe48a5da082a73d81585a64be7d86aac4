{"fields": [{"field": "modifiedtime", "type": "time", "value": "2016-05-09T10:17:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Minneord"}, {"field": "body", "value": ["Saken oppdateres.", "THORALF BERG", "Mai kom endeleg. Med v\u00e5rsol og song i skogen, solstr\u00e5lene dansa p\u00e5 Trondheimsfjorden, kvitveisen vov kvite teppe. Men s\u00e5 kom den m\u00f8rke bodskapen: Thoralf Berg d\u00f8ydde den 3. mai, 69 \u00e5r gammal. Dette vennlege mennesket, kollega gjennom mange \u00e5r, god venn gjennom enda fleire \u00e5r, er borte. Songen tagna, kvitveisen lukka seg.", "Vi var kollegaer p\u00e5 Gerhard Sch\u00f8nings skole og knytta tette faglege og kollegiale band gjennom norskfag og norskundervisning. Etter ein del \u00e5r skildest vegane v\u00e5re. Thoralf flytta over til H\u00f8gskolen i S\u00f8r-Tr\u00f8ndelag, eg til NTNU.", "Teaterhistorie var det omr\u00e5det Thoralf kom til \u00e5 arbeide mest med, og han var ein framst\u00e5ande Ibsenforskar. I diktet \u00abBergmanden\u00bb legg Henrik Ibsen ordet i munnen p\u00e5 bergmannen som hamrar i berg p\u00e5 leiting etter malm: \u00abNedad m\u00e5 jeg veien bryde til jeg h\u00f8rer malmen lyde.\u00bb Thoralf var forskaren og vitskapsmannen som stadig grov og leita for \u00e5 finne og skape ny kunnskap. Han var driven av ekte forskartrang, nysgjerrigheit og spenning over kva ein kunne finne. Men han var ogs\u00e5 ein eminent formidlar av kunnskap.", "Vitskapleg tilsette ved universitet og h\u00f8gskolar har plikt til \u00e5 forske og til \u00e5 formidle forskinga si vidare til andre forskarar og til samfunnet i vidaste forstand. Ikkje alle ser p\u00e5 den siste oppg\u00e5va som s\u00e6rleg viktig, den blir heller ikkje alltid honorert i systemet. For Thoralf var det sj\u00f8lvsagt \u00e5 bringe kunnskapen vidare til det ein kan kalle vanlege folk. Folkeopplysningstanken var levande i han. Det beste eksemplet p\u00e5 dette finn ein kanskje i alle kronikkane han skreiv i Adresseavisen. Imponerande er ogs\u00e5 mengda av foredrag som han bidrog med. Som foredragshaldar hadde han ei sjeldan evne til \u00e5 fange publikum. Han hadde ei enkel, nesten samtalande form, heile tida boren oppe av ei forteljeglede som forplanta seg over p\u00e5 publikum i form av lytteglede. Thoralf forska p\u00e5 andres ord, og han var ein meister med eigne ord.", "Thoralf la aldri vekt p\u00e5 \u00e5 briljere. Han held ofte seg sj\u00f8lv i bakgrunnen, lytta, la fram sitt syn p\u00e5 ein stillferdig, nesten beskjeden m\u00e5te, alltid gjennomtenkt og med stor respekt for andres syn. Han kunne vere kritisk, men hadde ei s\u00e6rskilt evne til \u00e5 finne fram til kompromiss der det var n\u00f8dvendig. Han var beskjeden p\u00e5 eigne vegner, raus p\u00e5 andres. Det var hans m\u00e5te \u00e5 m\u00f8te menneske p\u00e5.", "Maidagen vart fylt med sakn, men ogs\u00e5 med takksemd. Takksemd for at eg fekk lov \u00e5 rekne det fine og vennlege mennesket Thoralf Berg som min ven. Han gav rikdom til livet mitt. Tankane g\u00e5r til dei han hadde n\u00e6r seg og som n\u00e5 sit med sitt sakn og si sorg: Wenche, Trine og svigerson, barnebarn og s\u00f8ster.", "Torlaug L\u00f8kensgard Hoel"]}, {"field": "category0", "value": "folk"}, {"field": "contenthash", "value": "7d1bbe0aaebb32a411c5e14da3062115c2484e79829766e88a935c89801ef514"}, {"field": "createtime", "value": "2016-05-09T09:18:32.000Z"}, {"field": "dominantimage", "value": "http://www.adressa.no/folk/article12708442.ece/f7jv11/ALTERNATES/w980-default/IMG_Thoralf_Berg.jpg_1_1_5U5UJT9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63dca29fe48a5da082a73d81585a64be7d86aac4.jpg?597f0239"}, {"field": "dominantthumbnaildimensions", "value": "300x169"}, {"field": "heading", "value": "Minneord: Thoralf Berg -adressa.no"}, {"field": "id", "value": "63dca29fe48a5da082a73d81585a64be7d86aac4"}, {"field": "keyword", "value": "Minneord"}, {"field": "keywords", "value": "Minneord"}, {"field": "kw-category", "value": "folk"}, {"field": "kw-classification", "value": "education"}, {"field": "kw-concept", "value": ["forska", "vennlege mennesket", "berg"]}, {"field": "kw-entity", "value": ["h\u00f8gskolen", "wenche", "mai", "bergmanden", "ibsenforskar", "trine", "adresseavisen"]}, {"field": "kw-location", "value": ["s\u00f8r-tr\u00f8ndelag", "trondheimsfjorden"]}, {"field": "kw-pageclass", "value": "article"}, {"field": "kw-person", "value": ["henrik ibsen", "gerhard sch\u00f8nings", "thoralf berg"]}, {"field": "kw-taxonomy", "value": "folk"}, {"field": "og-image", "value": "http://www.adressa.no/folk/article12708442.ece/f7jv11/ALTERNATES/w980-default/IMG_Thoralf_Berg.jpg_1_1_5U5UJT9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minneord: Thoralf Berg"}, {"field": "og-type", "value": "article"}, {"field": "og-url", "value": "http://www.adressa.no/folk/2016/05/09/Minneord-Thoralf-Berg-12708443.ece"}, {"field": "pageclass", "value": ["article"]}, {"field": "publishtime", "value": "2016-05-09T10:12:22.000Z"}, {"field": "recs-articleid", "value": "12708443"}, {"field": "recs-category-type", "value": "taxonomy"}, {"field": "recs-category0", "value": "taxonomy|folk"}, {"field": "recs-publishtime", "value": "2016-05-09T10:12:22.000Z"}, {"field": "recs-rawtitle", "value": "Minneord: Thoralf Berg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "folk"}, {"field": "teaser", "value": "Saken oppdateres. THORALF BERG Mai kom endeleg. Med v\u00e5rsol og song i skogen, solstr\u00e5lene dansa p\u00e5 Trondheimsfjorden, kvitveisen vov kvite teppe. Men s\u00e5 kom den "}, {"field": "thumbnail", "value": "http://content-thumbnail.cxpublic.com/content/thumbnail200x150/63dca29fe48a5da082a73d81585a64be7d86aac4.jpg?597f0239"}, {"field": "thumbnailfullheightdimensions", "value": "200x1029"}, {"field": "timestamp", "value": "2017-07-31T10:11:05.000Z"}, {"field": "title", "value": "Minneord: Thoralf Berg"}, {"field": "url", "value": "http://www.adressa.no/folk/2016/05/09/Minneord-Thoralf-Berg-12708443.ece"}, {"field": "urlhash", "value": "63dca29fe48a5da082a73d81585a64be7d86aac4"}], "score": 1.7408682, "siteId": "9222270286501375973", "id": "63dca29fe48a5da082a73d81585a64be7d86aac4"}

