{"fields": [{"field": "modifiedtime", "type": "time", "value": "2015-06-19T07:57:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00d8konomi", "Trondheim"]}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "\u00abEnabling unlimeted possibilities\u00bb (Gj\u00f8r ubegrensede muligheter mulig). Teknologibedriften Atmels slagord er ikke av det beskjedne slaget. Men det er det heller ingen grunn til.", "Teknologiselskapet p\u00e5 Rosten i Trondheim leder an i den knallharde innovasjonskampen innen ber\u00f8ringsteknologi. N\u00e5 har de ogs\u00e5 for alvor inntatt et av verdens st\u00f8rste markeder: Kina.", "De har ogs\u00e5 utviklet en ny teknologi som kalles hover and proximity (sveve og n\u00e6rhet) der man ikke lenger trenger \u00e5 r\u00f8re skjermen, men utl\u00f8ser ulike funksjoner ved \u00e5 holde fingeren like over ber\u00f8ringsskjermen.", "Les ogs\u00e5: Nyskaping som livsstil", "Les ogs\u00e5: Disse tjener mest i Midt-Norge", "Torsdag kveld samlet selskapet sine ansatte p\u00e5 Bl\u00e6st p\u00e5 Solsiden for \u00e5 feire. For klokken 20.02, passerte Atmel Norge en litt spesiell milep\u00e6l, nemlig 7 338 088 583 databrikker som var det offisielle anslaget for verdens befolkning p\u00e5 samme tidspunkt. Men med 30 nye brikker i sekundet, drar n\u00e5 Atmel ifra.", "\u2013 Det er vanvittig! smiler administrerende direkt\u00f8r Vegard Wollan i Atmel Norge.", "\u2013 Vi har stadig evnen til \u00e5 toppe det vi har gjort tidligere. Vi har holdt p\u00e5 i 20 \u00e5r og vi har aldri hatt s\u00e5 h\u00f8y produksjon som n\u00e5. I 1999 syntes vi det var gigantstort \u00e5 passere ti millioner. N\u00e5 har vi produsert 7,3 milliarder og lager om lag en milliard enheter i \u00e5ret, sier en tydelig stolt Wollan da vi treffer ham dagen f\u00f8r festen.", "Tallet er nesten like imponerende som kundelisten til \u00ablille\u00bb Atmel Norge med 190 ansatte i beskjedne lokaler p\u00e5 Vestre Rosten. Wollan viser oss en kundeoversikt med 50 logoer. 50 av verdens st\u00f8rste og/eller mest kjente merker. Her st\u00e5r Google, Microsoft, Bosch, Sony, Samsung, LG, General Motors, Ford, Jaguar og Tesla, for \u00e5 nevne et par h\u00e5ndfuller.", "- Og dette er bare et utdrag. Da vi startet selskapet i 1995, dr\u00f8mte vi om \u00e5 f\u00e5 noen store kunder som LG eller Sony eller Mercedes eller noen slike. Og n\u00e5 har vi denne lista! S\u00e5 det er egentlig dette vi feirer og vi er vanvittig stolte av, sier Wollan.", "N\u00e5 har Atmel for alvor ogs\u00e5 inntatt Kina. Det store kinesiske mobilselskapet ZTE og enda st\u00f8rre Xiaomi er ikke er kjente merker i v\u00e5r del av verden, er hjemmemarkedet i Kina stort nok til at selskapene er blitt en av Atmels st\u00f8rste kunder. Sistnevnte produserte om lag 60 millioner mobiltelefoner i fjor og Atmel leverte til om lag tre firedeler av deres modeller.", "- V\u00e5re kunder i Kina har n\u00e5 lansering av nye telefoner med ny teknologi fra oss. Vi har utviklet et helt nytt kantfritt design for smarttelefoner, s\u00e5 man f\u00e5r st\u00f8rre skjerm uten at telefonen blir st\u00f8rre. Skjermen g\u00e5r absolutt helt ut til kanten med virtuelle kantknapper uten at det er knapper der. Du holder for eksempel telefonen som et kamera, og telefonen sl\u00e5r p\u00e5 kameraet. Og du trykker med pekefingeren i \u00f8verste h\u00f8yre hj\u00f8re, og du tar bilde, forteller Wollan.", "I tillegg lanserer Atmel en ny familie generelle mikrokontrollere som bruker halvparten s\u00e5 mye str\u00f8m som n\u00e6rmeste konkurrent.", "- Da tar vi tilbake lederplassen p\u00e5 str\u00f8mforbruk med sv\u00e6rt god margin, sier Wollan.", "Les ogs\u00e5: Prestisjefylt bransjepris til \u00c5rets tr\u00f8nder", "Vegard Wollan har brukt \u00e5 figurere i media med medgr\u00fcnder av Atmel Norge, Alf-Egil Bogen. De to reiste i 1995 til det internasjonale teknologikonsernet Atmel i Silicon Valley i California og overbeviste sjefene om at deres mikrobrikke, eller mikrokontroller, var fremtiden.", "Duoen ble i k\u00e5ret til \u00c5rets Tr\u00f8nder 2012 av Adresseavisen og NRK Tr\u00f8ndelag for sine formidable suksess. For tre \u00e5r siden gikk Alf-Egil Bogen fra Atmel til energy Micro og er n\u00e5 konserndirekt\u00f8r Novelda, samt styreleder i Atlas Invest og Trondheim Makers.", "Atmel Corporation hadde i 2014 en omsetning p\u00e5 1,413 milliarder dollar (rundt elleve milliarder norske kroner). Om lag 70 prosent av dette omsetningen er mikrokontrollere og ber\u00f8ringsbrikker utviklet eller ledet fra Atmel Norge i Trondheim.", "Wollan forklarer selskapets Norges-suksess med et velfungerende utviklingsmilj\u00f8. og en slags norsk modell i hvordan \u00e5 samarbeide.", "- Denne kundelista, denne suksessen har vi ikke f\u00e5tt til bare med god markedsf\u00f8ring og gode selgere. Vi f\u00e5r det til fordi vi har produkter som er bedre enn det konkurrentene v\u00e5re har. Vi fokuserer enormt p\u00e5 innovasjon, og innovasjonskultur er vi gode p\u00e5, sier Wollan.", "\u2013 Innovasjon og teamwork har vi et unikt fingeravtrykk p\u00e5 her i Norge. Det \u00e5 f\u00e5 innovasjonen til \u00e5 bli teamwork: Istedenfor at enkeltpersoner hegner om sine ideer, med \u00f8nske om personlig anerkjennelse og suksess, s\u00e5 deler man ideene for \u00e5 sammen gj\u00f8re dem best mulig. N\u00e5r \u00e9n kommer med en id\u00e9 jobber vi mye med \u00e5 forbedre den ideen, sier Wollan.", "\u2013 Hva f\u00e5r man igjen for \u00e5 ikke holde p\u00e5 de beste ideene selv, som man kanskje kunne starte egen business av?", "\u2013 Det er fordi vi premierer det. Vi er n\u00f8ye med \u00e5 gi ris, ros og \u00f8konomisk og karrieremessig bel\u00f8nning til de beste teamarbeiderne og innovat\u00f8rene v\u00e5re. Det er helt essensielt \u00e5 f\u00e5 til innovativt teamwork, og det skiller seg fra hvordan man jobber i mange andre land, sier Wollan.", "Da det britiske storbandet Coldplay ville inkludere publikum i sine show, kom de til Atmel Norge.", "\u2013Det er jo litt artig at en av v\u00e5re ingeni\u00f8rer har v\u00e6rt p\u00e5 \u00f8vingsrommet med Coldplay for \u00e5 teste ut v\u00e5r teknologi, ler Vegard Wollan.", "En relativt enkel innretning, for Atmel i alle fall, gj\u00f8r at Coldplays publikum blir en del av bandets arenashow p\u00e5 en unik m\u00e5te. P\u00e5 vei inn til konsert f\u00e5r publikum utdelt blinkende armb\u00e5nd som blir fjernstyrt fra pc og av rytmen i musikken.", "I en Youtube-video fra en av bandets storkonsert i Paris beskrives og vises interaksjonen.", "\u2013Hele stedet lyste opp i blinkende multifargede armb\u00e5nd og da vi s\u00e5 det fra scenen, kunne vi nesten ikke tro at vi hadde klart \u00e5 f\u00e5 til dette. Det handler om alle, ikke bare om bandet og de fanatiske folkene ved scenekanten. Men alle blir del av showet ved \u00e5 ha et lite lysarmb\u00e5nd, sier bandet selv om opplevelsen fra Paris.", "Vegard Wollan forteller at Atmel fortsetter samarbeidet med Coldplay for \u00e5 videreutvikle armb\u00e5ndet, men mye mer kan han enn\u00e5 ikke si.", "\u2013Blir dette stort p\u00e5 arenashow for flere artister n\u00e5?", "\u2013Coldplay har etablert et datterselskap for \u00e5 administrere armb\u00e5ndene. De tar det stort, men s\u00e5 er det litt s\u00e5nn i den bransjen at artistene og bandene ikke vil kopiere hverandre. S\u00e5 de f\u00e5rsikkert ha det ganske mye for seg selv, sier Wollan.", "Under feiringen p\u00e5 Brukbar/Bl\u00e6st i g\u00e5r, fikk imidlertid Atmel-ansatte selv lage et lite publikumsshow med de blinkende armb\u00e5ndene."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "6d84ae6175ea798d3f004290c9d67c7e6dfa05af8f7cd6198891a8a8a9cdb4b5"}, {"field": "createtime", "value": "2015-06-19T07:08:16.000Z"}, {"field": "description", "value": "Atmel feirer 20 \u00e5r med \u00e5 produsere flere databrikker enn det finnes mennesker i verden."}, {"field": "dominantimage", "value": "http://www.adressa.no/pluss/okonomi/article11218882.ece/pshdk0/ALTERNATES/w980-default/JPS_atmel15.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aca1b74f465b7dc6f0e56261d59f8d0f2bd7d282.jpg?5943d0af"}, {"field": "dominantthumbnaildimensions", "value": "300x169"}, {"field": "heading", "value": ["Ber\u00f8ring til nye h\u00f8yder for Atmel -adressa.no", "Feiret p\u00e5 Solsiden", "En sterk kundeliste", "Nylanseringer", "Startet i 1995", "Dyrker samarbeid", "Norske kvaliteter", "Skapte Coldplays publikumsshow", "Blinkende armb\u00e5nd til alle"]}, {"field": "id", "value": "aca1b74f465b7dc6f0e56261d59f8d0f2bd7d282"}, {"field": "keyword", "value": ["\u00d8konomi", "Trondheim"]}, {"field": "keywords", "value": "\u00d8konomi,Trondheim"}, {"field": "kw-category", "value": ["pluss", "okonomi"]}, {"field": "kw-classification", "value": "technology-and-computing"}, {"field": "kw-company", "value": ["sony", "bosch", "samsung", "atmel corporation", "google", "ford", "microsoft", "atmel", "general motors"]}, {"field": "kw-concept", "value": ["telefonen", "armb\u00e5nd", "bandet", "innovasjon", "blinkende", "id\u00e9", "utviklet", "publikum", "selskapet", "suksess", "teknologi", "kunder", "feirer", "milliard", "stort", "skjerm", "blinkende armb\u00e5nd"]}, {"field": "kw-entity", "value": ["youtube", "xiaomi", "brukbar", "bl\u00e6st", "trondheim makers", "atlas invest og trondheim makers", "solsiden", "silicon valley", "atlas invest", "coldplay", "vestre rosten", "micro", "atmel norge", "\u00e5rets tr\u00f8nder 2012", "adresseavisen", "jaguar og tesla"]}, {"field": "kw-location", "value": ["kina", "paris", "midt-norge", "mercedes", "california", "tr\u00f8ndelag", "trondheim", "novelda"]}, {"field": "kw-pageclass", "value": "article"}, {"field": "kw-person", "value": ["alf-egil bogen", "vegard wollan"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article11218882.ece/pshdk0/ALTERNATES/w980-default/JPS_atmel15.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ber\u00f8ring til nye h\u00f8yder for Atmel"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article11218887.ece"}, {"field": "pageclass", "value": ["article"]}, {"field": "publishtime", "value": "2015-06-19T07:57:15.000Z"}, {"field": "recs-articleid", "value": "11218887"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-06-19T07:57:15.000Z"}, {"field": "recs-rawtitle", "value": "Ber\u00f8ring til nye h\u00f8yder for Atmel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Atmel feirer 20 \u00e5r med \u00e5 produsere flere databrikker enn det finnes mennesker i verden."}, {"field": "thumbnail", "value": "http://content-thumbnail.cxpublic.com/content/thumbnail200x150/aca1b74f465b7dc6f0e56261d59f8d0f2bd7d282.jpg?5943d0af"}, {"field": "thumbnailfullheightdimensions", "value": "200x2378"}, {"field": "timestamp", "value": "2017-06-16T12:35:59.000Z"}, {"field": "title", "value": "Derfor er tallet 7 338 088 583 spesielt for suksessgr\u00fcnderne"}, {"field": "url", "value": "http://www.adressa.no/pluss/okonomi/article11218887.ece"}, {"field": "urlhash", "value": "aca1b74f465b7dc6f0e56261d59f8d0f2bd7d282"}], "score": 0.66579413, "siteId": "9222270286501375973", "id": "aca1b74f465b7dc6f0e56261d59f8d0f2bd7d282"}

