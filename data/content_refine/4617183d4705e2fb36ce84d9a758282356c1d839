{"fields": [{"field": "modifiedtime", "type": "time", "value": "2015-06-29T08:40:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["daniel johansen", "kunsthistoriker"]}, {"field": "body", "value": ["De fleste politikerne i bygningsr\u00e5det har n\u00e5 blitt enige om at Gjensidigebygget p\u00e5 Solsiden aldri burde ha blitt reist. Mange av de samme sier ogs\u00e5 offentlig at Petter Stordalens kongresshotell p\u00e5 Bratt\u00f8ra ikke burde v\u00e6rt der. Noen mener at P-Hotels ved Jernbanestasjonen aldri skulle ha blitt bygd og det samme antydes om Sparebank 1s nybygg i S\u00f8ndre gate.", "De aktuelle politikerne hevder at tegningene og modellene av prosjektene ikke klarte \u00e5 tydeliggj\u00f8re hvor brede, h\u00f8ye, eller ganske enkelt hvor d\u00e5rlig de omtalte byggene passet inn i sine omgivelser. Disse ytringene kommer ikke fra de av bygningsr\u00e5dets medlemmer som stemte imot disse utbyggingsprosjektene, men fra dem som stemte og argumenterte ivrigst for .", "Det verste er kanskje at de samme som klager over at de ikke forsto hvor store de aktuelle bygningene ble, er de samme som argumenterer hardest for \u00e5 liberalisere byggeh\u00f8yder og arealutnyttelse i sentrum.", "En \u00f8kende tendens er ogs\u00e5 at bygningsr\u00e5det gir signaler til utbyggerne om at de kan omg\u00e5 alle gjeldende planer, og med det alle faglige r\u00e5d, og overlate vurderingene til den enkelte politikers skj\u00f8nn i bygningsr\u00e5det. De samme politikerne som de siste ukene gikk ut i avisene og hevdet at de ikke skj\u00f8nner forholdet mellom planer og virkelighet.", "Sentrumsutviklingen er i ferd med \u00e5 reduseres til et samarbeid mellom en h\u00e5ndfull utbyggere og noen folkevalgte som gang etter gang fatter vedtak mot bedre vitende. Den faglige kvalitetssikringen som skal s\u00f8rge for at de bygningene som reises er til \u00e5 leve med for menneskene i byen, svekkes mer og mer. Politikerne g\u00e5r ut i media og innr\u00f8mmer det selv. Er dette en utvikling som befolkningen er tjent med?", "Bakklandsaktivisten og ildsjelen Bj\u00f8rn Eklo satte i forrige uke navn p\u00e5 den praksisen som h\u00e5ndheves av bygningsr\u00e5det. \u00abTrondheim er en kinderegg-kommune. To nei og s\u00e5 en ja\u00bb.", "Moralen er enkel: Vi vet at Powerhouse p\u00e5 Bratt\u00f8ra kommer fordi det har blitt s\u00f8kt om \u00e5 bygge det. Det skal \u00e5penbart ikke mer til i Trondheim for tiden. Og Powerhouse er enda st\u00f8rre enn de bygningene som i de siste dagene har blitt beskrevet som for store, av dem som vedtok dem i bygningsr\u00e5det. Vil de samme politikerne n\u00e5 f\u00f8lge sitt vante m\u00f8nster ved \u00e5 vedta Powerhouse og spille rystet over resultatet etterp\u00e5?", "Hvem styrer egentlig byutviklingen i Trondheim? Ingen lobber hardere og med st\u00f8rre intensitet mot bystyrets medlemmer enn utbyggerstanden og deres interesseorganisasjoner. Det denne gruppen skal ha som sitt hovedfokus, er \u00e5 drive sine selskaper med h\u00f8yest mulig overskudd. Med bakgrunn i dette har de klart \u00e5 etablere en forestilling blant flertallet i bystyret om at den eneste oppskriften p\u00e5 suksess for sentrum er h\u00f8ye tomtepriser og h\u00f8yest mulig leie.", "Interessant nok er det nettopp de h\u00f8ye leieprisene som driver nisjeforretning etter nisjeforretning ut av sine gamle lokaler og ut av tiden. De h\u00f8ye tomteprisene og utsiktene til \u00e5 kunne forhandle opp byggeh\u00f8ydene er ogs\u00e5 den viktigste \u00e5rsaken til at historiske bygninger i v\u00e5rt sentrum forfaller. Det er opp til politikerne \u00e5 vurdere n\u00e5r utviklernes modeller er gode for, eller g\u00e5r p\u00e5 tvers av, fellesskapets interesser. Noen av byens mest fremtredende politikere har n\u00e5 innr\u00f8mt at de ikke klarer denne balansegangen i utbyggingssaker.", "Gode ledere s\u00f8ker r\u00e5d fra dem som vet mer enn dem selv n\u00e5r de skal ta beslutninger om saker de ikke kan. Hvor s\u00f8ker de som vedtar byutviklingen for Trondheim sine r\u00e5d? Var utspillene om uheldige utbyggingssaker bare enda flere krokodillet\u00e5rer eller faktisk selvransakelse? F\u00f8lg med p\u00e5 bystyrets behandling av de neste utbyggings- og rivningssakene, og svaret vil trolig \u00e5penbare seg.", "Stay tuned!"]}, {"field": "category0", "value": "pluss"}, {"field": "contenthash", "value": "e0b954971a2ec7a2699de02f641d5938750aba7f9cafe0ddcb0657efad018450"}, {"field": "createtime", "value": "2017-04-30T16:09:41.000Z"}, {"field": "description", "value": "N\u00e5r s\u00e5 mange medlemmer av bygningsr\u00e5det \u00e5pent sier at de ikke forst\u00e5r rekkevidden av sine egne vedtak, da ligger byen tynt an."}, {"field": "dominantimage", "value": "http://www.adressa.no/pluss/article11256449.ece/kdgrm7/ALTERNATES/w980-default/IMG_JPS-Clarion41.JPG_1_1_G44QADJ.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4617183d4705e2fb36ce84d9a758282356c1d839.jpg?59060c45"}, {"field": "dominantthumbnaildimensions", "value": "300x169"}, {"field": "heading", "value": "Bygningsr\u00e5d mot bedre vitende -adressa.no"}, {"field": "id", "value": "4617183d4705e2fb36ce84d9a758282356c1d839"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-concept", "value": ["politikere", "bygninger", "bygningsr\u00e5d", "h\u00f8ye tomtepriser", "h\u00f8ye"]}, {"field": "kw-entity", "value": ["jernbanestasjonen", "sparebank 1s", "s\u00f8ndre", "solsiden", "bratt\u00f8ra", "gjensidigebygget", "powerhouse"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["bj\u00f8rn eklo", "petter stordalens"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11256449.ece/kdgrm7/ALTERNATES/w980-default/IMG_JPS-Clarion41.JPG_1_1_G44QADJ.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bygningsr\u00e5d mot bedre vitende"}, {"field": "og-type", "value": "article"}, {"field": "og-url", "value": "http://www.adressa.no/pluss/article11256450.ece"}, {"field": "pageclass", "value": ["article"]}, {"field": "publishtime", "value": "2015-06-30T05:00:00.000Z"}, {"field": "recs-articleid", "value": "11256450"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-06-30T05:00:00.000Z"}, {"field": "recs-rawtitle", "value": "Bygningsr\u00e5d mot bedre vitende -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "N\u00e5r s\u00e5 mange medlemmer av bygningsr\u00e5det \u00e5pent sier at de ikke forst\u00e5r rekkevidden av sine egne vedtak, da ligger byen tynt an."}, {"field": "thumbnail", "value": "http://content-thumbnail.cxpublic.com/content/thumbnail200x150/4617183d4705e2fb36ce84d9a758282356c1d839.jpg?59060c45"}, {"field": "thumbnailfullheightdimensions", "value": "200x1086"}, {"field": "timestamp", "value": "2017-04-30T16:09:41.000Z"}, {"field": "title", "value": "Bygningsr\u00e5d mot bedre vitende"}, {"field": "url", "value": "http://www.adressa.no/pluss/article11256450.ece"}, {"field": "urlhash", "value": "4617183d4705e2fb36ce84d9a758282356c1d839"}], "score": 0.7958142, "siteId": "9222270286501375973", "id": "4617183d4705e2fb36ce84d9a758282356c1d839"}

