{"fields": [{"field": "modifiedtime", "type": "time", "value": "2016-10-04T09:09:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "morten antonsen"}, {"field": "body", "value": ["Mondial de l\u2019Automobile Paris er det offisielle navnet p\u00e5 messen som arrangeres annethvert \u00e5r. Ogs\u00e5 p\u00e5 denne messen fikk vi med Olav Skarsem, best kjent som ekstremt bilinteressert politimann i Trondheim.", "M\u00e5let med turen var \u00e5 se hvilke hydrogenbiler som ble vist frem og hva man kan forvente av hybrid - og elbiler.", "Men hvor var hydrogenbilene? Etter \u00e5 ha trasket rundt i de gedigne utstillingshallene i flere timer, hadde vi sett bare Toyotas Mirai som kunne tankes opp med hydrogen. Flere av bilprodusentene kunne fortelle at hydrogenbilene er i bruk i Japan og flere andre land. Men Europa m\u00e5 nok vente p\u00e5 utbygging av tankstasjonene f\u00f8r bilprodusentene vil bruke tid og penger p\u00e5 \u00e5 sende biler hit.", "Her kan du se flere av bilnyhetene fra Paris.", "P\u00e5 Opels stand sto folkene som trolig hadde de bredeste glisene. For snart m\u00e5 Opel virkelig vises p\u00e5 toppen av salgstabellene.", "- Opel Ampera-e vil koste under 330 000 kroner, og bilen kan kj\u00f8re hele 500 kilometer p\u00e5 \u00e9n lading, sier en stolt Stein Pettersen i Opel Norge.", "Vi har ikke regnet p\u00e5 prisen selv, den stammer fra elbilentusiaster som kjenner bilprisene hjemme i Norge, legger han til.", "Batteriet p\u00e5 Ampera-e er ganske likt den minste batteripakken hos Tesla, og da forst\u00e5r man at kj\u00f8relengden blir s\u00e5 lang.", "N\u00e5 har ogs\u00e5 Bernt G. Jessen, administrerende direkt\u00f8r hos Opel Norge, dukket opp. Ogs\u00e5 han med et bredt smil om munnen.", "- De siste 14 dagene har vi godt over 1000 sikre kj\u00f8pere p\u00e5 Ampera-e, og utrolig nok har et tresifret antall signert kj\u00f8pekontrakt. Og det p\u00e5 en bil som vi f\u00f8rst kan levere etter neste sommer, sier Jessen.", "Bilen har 204 hestekrefter, og 0\u2013100 kilometer i timen g\u00e5r p\u00e5 7,3 sekunder.", "- Ampera-e leveres med OnStar, et navigasjons- og kommunikasjonssystem som gj\u00f8r at de i bilen kan kommunisere med en norsktalende person og f\u00e5 hjelp til n\u00e6rmest hva det m\u00e5tte v\u00e6re.", "- Greier noen \u00e5 stjele en Opel Ampera-e, ja, da skal tyven f\u00e5 seg en overraskelse takket v\u00e6re OnStar-systemet, sier Jessen.", "I en av nabohallene i Paris st\u00e5r Hyundais Morten Brusletto. Ogs\u00e5 han i sv\u00e6rt godt hum\u00f8r.", "Heller ikke Hyundai kan vise sin kommende hydrogenbil. Brusletto peker derfor p\u00e5 de tre Ioniq-modellene som st\u00e5r p\u00e5 podiet.", "- Ioniq leveres enten som ren elbil, hybrid eller ladbar hybrid. Elbilen kan kj\u00f8re 280 kilometer p\u00e5 \u00e9n lading, forteller han. Startpris p\u00e5 bilen er satt til", "232 000 kroner.", "De f\u00f8rste Ioniq-bilene transporteres til Norge n\u00e5, og du vil se de f\u00f8rste bilene p\u00e5 veien i slutten av oktober.", "- Vi har 800 forh\u00e5ndsbestillinger p\u00e5 disse bilene, og vi i Hyundai selger 20 slike hver dag.", "Er det rart Brusletto smiler?", "Som flere av de andre bilprodusentene har Hyundai sitt eget premiummerke \u2013 Genesis. I en egen del av utstillingen vises New York consept 2.0T GDI hybrid. Bilen er utstyrt med en dieselmotor som yter 245 hestekrefter.", "- Spenstig design, men neppe noen gunstig bil \u00e5 vaske for h\u00e5nd, sier Olav Skarsem.", "- Hva med denne bilen over fartsputene i Trondheim, for eksempel de i Strindveien, rett overfor krysset med H\u00f8gskoleringen?", "- Jo, den er lav foran og p\u00e5 midten, men dette er jo en konseptbil. Kommer den p\u00e5 veien, vil den nok ikke se helt slik ut, svarer Skarsem.", "- Se her, her har vi den nye VW e-Golf. Skarsem peker p\u00e5 en hvit Golf noen meter unna der vi st\u00e5r.", "- Karosseriet er som p\u00e5 andre Golf, men batteripakken er st\u00f8rre, noe som gj\u00f8r at den kan kj\u00f8re 300 kilometer, og her hadde jeg h\u00e5pet p\u00e5 en face-lift. Interi\u00f8ret er nytt og bedre, spesielt har setene f\u00e5tt mer sidest\u00f8tte. Tr\u00e5dl\u00f8s mobiltelefonlader og stemmestyring av det meste elektroniske utstyret i bilen, sier Skarsem. Bilen kan leveres i mars 2017.", "En annen bil som stikker seg litt ut, er Renault Zoe.", "- Denne har 400 kilometers rekkevidde, noe som er fire ganger lengre enn forgjengeren, forteller Olav Skarsem.", "N\u00e5 har Skarsem satt \u00f8ynene p\u00e5 en BMW 740 Le xDrive. Plug-in-hybriden fra Bayern kan kj\u00f8res 48 kilometer p\u00e5 str\u00f8m, f\u00f8r den vil ha litt bensin. 113 el-hestekrefter og 258 hestekrefter fra bensinmotoren gir et greit fraspark.", "- Dette er nok bilen for direkt\u00f8rene som \u00f8nsker \u00e5 fremst\u00e5 milj\u00f8vennlige, men likevel ikke vil gi slipp p\u00e5 komfort og kvalitet.", "Volvo og Ford er ikke til stede p\u00e5 bilmessen. Ved v\u00e5rens messe i Gen\u00e8ve hadde Volvo flere nyheter p\u00e5 sin stand. Men n\u00e5, i Paris, har de valgt \u00e5 ikke delta.", "Men Mercedes er til stede, selv om deres utstilling ikke er av de st\u00f8rste.", "Utstillingen preges imidlertid av hybridbiler, hvor flere av bilene ble avduket i Gen\u00e8ve tidligere i \u00e5r.", "\u00c9n nyhet har vi, opplyser Joerg Weinhold hos Mercedes og viser frem en E350e.", "Bilen er en plug-in-hybrid og leveres f\u00f8rst som sedan.", "V\u00e5r interesse for 350-n varer ikke lenge, for n\u00e5 f\u00e5r vi \u00f8ye p\u00e5 en mindre Mercedes ikke langt unna.", "- Dette er en A-klasse, som skal v\u00e6re med p\u00e5 et bildelingsprogram som vi i Mercedes er med p\u00e5.", "N\u00e5 drar Joerg Weinhold opp telefonen sin og starter en app.", "- Trenger man \u00e5 l\u00e5ne bil i en av byene i Europa, finner man en ledig bil med telefonen. S\u00e5 er det \u00e5 lese av en kode i frontruten p\u00e5 bilen, taste inn koden p\u00e5 telefonen og vips, der l\u00e5ser bilen seg opp selv og er klart til bruk, sier Weinhold. Man betaler for tiden man bruker, og den som l\u00e5ner bilen kan parkere den der det passer seg.", "- Dessverre, Car2go.com har enn\u00e5 ingen biler i Norge, sier Weinhold.", "N\u00e5 f\u00e5r vi endelig se en avdeling av utstillingen som vi neppe har sett tidligere. Midt inne i en av hallene har produsenter av drivstoffpumper en egen utstilling. Og endelig snakker man om hydrogen.", "Aliette Quint hos franske Air Liquide viser stolt frem det som trolig vil bli et fremtidig pumpesystem. De minste stasjonene kan f\u00e5 plass i en container, og pris for et slikt system ligger i dag mellom tre og fire millioner kroner.", "- Bor man langt unna en pumpestasjon, kan man jo g\u00e5 sammen med naboene om \u00e5 produsere hydrogengassen selv, foresl\u00e5r Aliette Quint.", "Etter flere timer med bilutstilling i Paris er det bare \u00e5 innse at bilgale Olav Skarsem m\u00e5 f\u00e5 bes\u00f8ke \u00absin\u00bb stand. I godt tempo legger han av g\u00e5rde, rett til Ferrari-land.", "- Se da, Morten, se her da - en Ferrari LaFerrari Aperta. Det er en hybridbil, den ogs\u00e5, kanskje i andre enden av skalaen for de \u00abgr\u00f8nne\u00bb hybridbilene, sier Skarsem.", "Bilen ble avduket ved parisutstillingen, og det skal lages kun 209 av disse bilene.", "Vel plassert bak rattet p\u00e5 Aperta-en, innser Skarsem at han neppe blir eier av en slik bil.", "200 av bilene er for lengst solgt, og de resterende ni skal fabrikken beholde selv.", "En V12-motor gir sammen med elmotoren et heftig fraspark, 0\u2013100 kilometer i timen g\u00e5r p\u00e5 under tre sekunder. Totalt leverer bilen 949 heste-krefter.", "Pris? Ryktene vil ha det til at bilen koster 26 millioner norske kroner, f\u00f8r norske avgifter. Men selv med avgiftslette p\u00e5 hybriddelen, kommer denne bilen neppe til Norge.", "LaFerrari Aperta er ikke den eneste nyheten hos den italienske produsenten.", "- Her er Ferrari GTC4 Lusso T med V8 turbo som gir 610 hestekrefter. Bilen er en fireseter og har uvanlig nok styring ogs\u00e5 p\u00e5 bakhjulene. Rask bil denne ogs\u00e5, 0\u2013100 kilometer i timen gj\u00f8res unna p\u00e5 3,5 sekunder.", "- Hva er inntrykket ditt av denne bilmessen?", "- Hybrid er i vinden, veldig mange her som har satset p\u00e5 hybrid. Bare se p\u00e5 standen til Mercedes, hvor fire av de fem f\u00f8rste bilene vi ser er hybrid, svarer Olav Skarsem.", "Og rekkevidden p\u00e5 elbilene har \u00f8kt merkbart.", "- Men jeg ser ogs\u00e5 at standene er blitt mindre enn de vi s\u00e5 i Frankfurt i fjor og her i Paris for to \u00e5r siden."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5fbe0df2ab5a1199694f91a3b591b322db7b9ede977224d67b8e7a214a3db4b4"}, {"field": "createtime", "value": "2016-10-04T08:13:12.000Z"}, {"field": "description", "value": "Hybridbiler og elbiler i ulike varianter preget store deler av den gigantiske bilmessen som \u00e5pnet i Paris forrige uke. Vi fant imidlertid kun \u00e9n hydrogenbil."}, {"field": "dominantimage", "value": "http://www.adressa.no/incoming/article13593845.ece/vhwfbx/ALTERNATES/w980-default/Paris_Toyota_Hydrogen_2147.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f572d4ebacc3adfdc968c3e3d57a4ba156f8fc03.jpg?58c2538a"}, {"field": "dominantthumbnaildimensions", "value": "300x169"}, {"field": "heading", "value": ["El og hybrid i Paris -adressa.no", "Kj\u00f8pere i k\u00f8", "Ioniq", "Premium", "St\u00f8rre batteripakke", "Milj\u00f8vennlig sjefsbil", "Bildeling", "Hydrogenpumpe", "Skarsem i Paradis"]}, {"field": "id", "value": "f572d4ebacc3adfdc968c3e3d57a4ba156f8fc03"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": ["ferrari", "opel", "tesla", "volvo"]}, {"field": "kw-concept", "value": ["bil", "l\u00e5ne bil"]}, {"field": "kw-entity", "value": ["le xdrive", "aliette quint", "opel ampera", "renault zoe", "h\u00f8gskoleringen", "joerg weinhold", "lusso t", "opel norge", "ioniq", "frankfurt", "ferrari gtc4", "strindveien", "e-golf", "toyotas mirai", "air liquide", "a-klasse", "ferrari laferrari aperta", "golf", "volvo og ford", "hyundais morten brusletto", "onstar"]}, {"field": "kw-location", "value": ["gen\u00e8ve", "europa", "japan", "mercedes", "paradis", "trondheim", "bayern", "new york"]}, {"field": "kw-pageclass", "value": "article"}, {"field": "kw-person", "value": ["stein pettersen", "olav skarsem", "automobile paris", "bernt g. jessen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13593845.ece/vhwfbx/ALTERNATES/w980-default/Paris_Toyota_Hydrogen_2147.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "El og hybrid i Paris"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/04/El-og-hybrid-i-Paris-13593849.ece"}, {"field": "pageclass", "value": ["article"]}, {"field": "publishtime", "value": "2016-10-04T09:09:54.000Z"}, {"field": "recs-articleid", "value": "13593849"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-04T09:09:54.000Z"}, {"field": "recs-rawtitle", "value": "El og hybrid i Paris -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hybridbiler og elbiler i ulike varianter preget store deler av den gigantiske bilmessen som \u00e5pnet i Paris forrige uke. Vi fant imidlertid kun \u00e9n hydrogenbil."}, {"field": "thumbnail", "value": "http://content-thumbnail.cxpublic.com/content/thumbnail200x150/f572d4ebacc3adfdc968c3e3d57a4ba156f8fc03.jpg?58c2538a"}, {"field": "thumbnailfullheightdimensions", "value": "200x2749"}, {"field": "timestamp", "value": "2017-03-10T07:19:38.000Z"}, {"field": "title", "value": "Det lages kun 209 av denne hybridbilen"}, {"field": "url", "value": "http://www.adressa.no/pluss/magasin/2016/10/04/El-og-hybrid-i-Paris-13593849.ece"}, {"field": "urlhash", "value": "f572d4ebacc3adfdc968c3e3d57a4ba156f8fc03"}], "score": 0.46874145, "siteId": "9222270286501375973", "id": "f572d4ebacc3adfdc968c3e3d57a4ba156f8fc03"}

