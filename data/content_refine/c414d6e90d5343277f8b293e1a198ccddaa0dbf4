{"fields": [{"field": "modifiedtime", "type": "time", "value": "2014-12-30T07:18:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["terje finstad", "forsker institutt for tverrfaglige kulturstudier", "ntnu", "tomas moe skj\u00f8lsvold", "ntnu"]}, {"field": "body", "value": ["Saken oppdateres.", "Deres suksess er en inspirasjon for oss og andre unge forskere. Seiersrusen som har dominert ordskiftet rundt nobelprisutdelingen har imidlertid forsterket noen bekymringsfulle tendenser som det er verdt \u00e5 dvele ved.", "Det har vokst frem en akademisk retorikk basert p\u00e5 metaforer fra idrettsverdenen. Ved NTNU dyrkes \u00abspydspisser\u00bb og \u00abstjerneforskere\u00bb. Det s\u00f8kes toppforskning, som helst b\u00f8r foreg\u00e5 i \u00abcentres of excellence\u00bb. Det er viktig \u00e5 \u00abvinne konkurransen\u00bb, ligge \u00abi front\u00bb, og \u00e5 v\u00e6re \u00abinternasjonalt ledende\u00bb. Ogs\u00e5 som forelesere b\u00f8r vi v\u00e6re \u00abfremragende stjerneundervisere p\u00e5 toppniv\u00e5\u00bb.", "Vi applauderer ambisjonsniv\u00e5et og det vi tolker som m\u00e5let: \u00c5 levere god forskning og undervisning. Samtidig undres vi om toppidrettsbegrepene er egnet til \u00e5 beskrive forskningsaktiviteten, eller for \u00e5 stake ut en fremtidig kurs.", "Mosernes egen fortelling om veien til nobelpris er egnet som illustrasjon. De understreker at konkurranse om flest tellekanter er uviktig for forskningskvaliteten. De peker p\u00e5 betydningen av barnepass, og av at deres ansatte er hyggelige mennesker. De deler \u00e6ren med forskere og rotter som har hjulpet dem frem mot \u00e5rets pris. Deres fortelling handler om samarbeid, kollektiv innsats og gode hjelpere. Samtidig forteller de om dedikasjon, slit, terping, hardt arbeid og fokus. Litt kjedelig og neppe sexy, men sannsynligvis sant.", "Forskning m\u00e5 ikke n\u00f8dvendigvis beskrives som en ren konkurranseaktivitet. Vi m\u00f8ter daglig konkurransemennesker i laboratorier og p\u00e5 universitetskontorer, men disse kommer til kort uten samarbeidsvilje. Hvorfor ikke fokusere p\u00e5 undringens plass i forskningen i stedet for konkurransen? Eller p\u00e5 samarbeidet? P\u00e5 de sm\u00e5 frustrasjonene? P\u00e5 gleden ved \u00e5 lykkes? Eller p\u00e5 \u00e5 l\u00f8se de enorme arbeidsmilj\u00f8utfordringene i bransjen? Slike fortellinger krever innsikt i forskningens dynamikk og egenart. Her dyrkes sp\u00f8rsm\u00e5l formulert i dialog og gjennom samarbeid, men ogs\u00e5 i kontroverser og strid. Poenget er at forskning er en mangfoldig aktivitet og at et ensidig konkurransefokus blir for banalt.", "I tillegg til troen p\u00e5 konkurranse, har lagidrettens hang til kj\u00f8p og salg av spillere f\u00e5tt fotfeste i fortellingen om hvordan man skaper fremragende forskningsmilj\u00f8er. Internasjonale forskerstjerner skal \u00abhentes\u00bb og supertalent skal \u00ablokkes\u00bb til Norge. Samtidig blir unge forskere (vi under 40) fortalt om viktigheten av at vi er mobile, fleksible og at vi omfavner midlertidige stillinger og de livsbetingelsene en omflakkende tilv\u00e6relse krever.", "Igjen kan Moserparets historie berike fortellingen. De forteller at de etter endt doktorgrad ble tilbudt midlertidige stillinger i Oslo. Da en av dem fikk tilbud om fast stilling i Trondheim var dette interessant, men det var ikke f\u00f8r begge fikk forhandlet seg til fast ansettelsesforhold at de besluttet \u00e5 flytte nordover. Moserne har vektlagt viktigheten av stabile rammer for \u00e5 etablere en solid forskergruppe, og legge vitenskapelige langtidsplaner, men ogs\u00e5 for familielivet.", "Hvis vi skal holde oss til idretten, b\u00f8r vi huske at Nils Arne Eggens Rosenborg p\u00e5 1990-tallet dyrket en stabil f\u00f8rsteellever. N\u00e5r denne \u00e6raen er over, stallen byttes ut mellom sesongene, og Champions League kun er en fjern tr\u00f8nderdr\u00f8m, er det verd \u00e5 merke seg at lederne i ballklubben n\u00e5 s\u00f8ker stabile kontinuitetsb\u00e6rere. Toppforskning, f\u00e5r vi imidlertid h\u00f8re, skapes gjennom hyppige yrkesmessige og sosiale oppbrudd.", "N\u00e5r vi er kritiske til at toppidrettsmetaforer gjennomsyrer forskningsbeskrivelsene, handler det om mer enn et \u00f8nske om \u00e5 gi offentligheten en rikere og mer realistisk fremstilling av veiene til god vitenskapelig kvalitet. Fortellingen om konkurranse, midlertidighet og mobilitet som snarveier til toppforskning og stjerneundervisning \u2013 excellence \u2013 har ogs\u00e5 f\u00e5tt godt fotfeste blant bevilgende myndigheter og i mange av landets forskningsinstitusjoner. Vi frykter at metaforene skal f\u00e5 stadig st\u00f8rre betydning for hvordan forskning og undervisning faktisk organiseres. Vi frykter at kravene om \u00e5 v\u00e6re \u00abp\u00e5 topp\u00bb skal g\u00e5 p\u00e5 bekostning av mulighetene til \u00e5 gjennomf\u00f8re det stabile, nitidige, tidvis kjedelige, og praktiske arbeidet som m\u00e5 leveres daglig om kvaliteten skal bli god.", "Forskning og toppidrett kan l\u00e6re av hverandre, men det er nok klokt \u00e5 bevege seg ned fra de luftige metaforene. Spydkaster Andreas Thorkildsen har nylig begynt opptreningen etter en hofteoperasjon og mange skadesesonger. P\u00e5 sp\u00f8rsm\u00e5l om hvorfor han gidder, nevner han OL-medalje i en bisetning. I stedet er det hverdagen og livsstilen han trekker frem som det viktigste. Til Gemini uttalte Edvard Moser: \u00abJeg tenkte aldri p\u00e5 nobelprisen da jeg var liten, og jeg ville aldri ha f\u00e5tt nobelprisen om m\u00e5let mitt var \u00e5 f\u00e5 den. Jeg har hele tiden \u00f8nsket \u00e5 finne ut hvordan hjernen fungerer\u00bb (6.12).", "Toppidrettsut\u00f8veren og forskeren er kanskje likevel ikke s\u00e5 ulike. De luftige metaforene bommer imidlertid p\u00e5 m\u00e5let."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b1d522aab8adb24a11608e877c4a663c0bf7c23c98a5ed04ce1763f63430d0c0"}, {"field": "createtime", "value": "2015-09-21T11:03:00.000Z"}, {"field": "description", "value": "I vinter har norske skistjerner tapetsert seierspallen. N\u00e5 har to av v\u00e5re fremste forskere gjort det samme. Som NTNU-ansatte er vi stolte av \u00e5 v\u00e6re Moser-parets kolleger."}, {"field": "dominantimage", "value": "http://www.adressa.no/meninger/kronikker/article10496075.ece/iv5su8/ALTERNATES/w980-default/20141028_RichardSagen_FamilienMoser_NOBEL-16717.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c414d6e90d5343277f8b293e1a198ccddaa0dbf4.jpg?5931546f"}, {"field": "dominantthumbnaildimensions", "value": "300x169"}, {"field": "heading", "value": "Forskning og idrettsmetaforene -adressa.no"}, {"field": "id", "value": "c414d6e90d5343277f8b293e1a198ccddaa0dbf4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-company", "value": "gemini"}, {"field": "kw-concept", "value": ["midlertidige stillinger", "forskere", "luftige metaforene", "unge forskere"]}, {"field": "kw-entity", "value": ["champions league", "moserparets"]}, {"field": "kw-location", "value": ["norge", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["andreas thorkildsen", "edvard moser", "nils arne eggens rosenborg"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10496075.ece/iv5su8/ALTERNATES/w980-default/20141028_RichardSagen_FamilienMoser_NOBEL-16717.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forskning og idrettsmetaforene"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10496076.ece"}, {"field": "pageclass", "value": ["article"]}, {"field": "publishtime", "value": "2014-12-30T04:00:00.000Z"}, {"field": "recs-articleid", "value": "10496076"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-12-30T04:00:00.000Z"}, {"field": "recs-rawtitle", "value": "Forskning og idrettsmetaforene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I vinter har norske skistjerner tapetsert seierspallen. N\u00e5 har to av v\u00e5re fremste forskere gjort det samme. Som NTNU-ansatte er vi stolte av \u00e5 v\u00e6re Moser-parets kolleger."}, {"field": "thumbnail", "value": "http://content-thumbnail.cxpublic.com/content/thumbnail200x150/c414d6e90d5343277f8b293e1a198ccddaa0dbf4.jpg?5931546f"}, {"field": "thumbnailfullheightdimensions", "value": "200x1232"}, {"field": "timestamp", "value": "2017-06-02T12:05:03.000Z"}, {"field": "title", "value": "Forskning og idrettsmetaforene"}, {"field": "url", "value": "http://www.adressa.no/meninger/kronikker/article10496076.ece"}, {"field": "urlhash", "value": "c414d6e90d5343277f8b293e1a198ccddaa0dbf4"}], "score": 0.8747507, "siteId": "9222270286501375973", "id": "c414d6e90d5343277f8b293e1a198ccddaa0dbf4"}

