{"fields": [{"field": "modifiedtime", "type": "time", "value": "2015-10-23T18:54:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein vik"}, {"field": "body", "value": ["Saken oppdateres.", "\u2014 Hvilken risiko er vi villige til \u00e5 ta for at barn skal f\u00e5 utfolde seg? Listen for hva vi aksepterer der er i ferd med \u00e5 bli presset nedover, sier Gjelsvik.", "Som en av de fremste coachene i Olympiatoppen har Roger Gjelsvik v\u00e6rt med p\u00e5 \u00e5 trene noen av verdens beste idrettsut\u00f8vere. Som daglig leder i den bergenske idrettsklubben TIF Viking har Gjelsvik sett hvordan treningshverdagen blant Bergens unge har utviklet seg over mange \u00e5r. Og n\u00e5 mener han det er p\u00e5 tide \u00e5 rope et varsku.", "\u2014 Jeg er bekymret. Vi kan ikke fortsette som n\u00e5, sier Gjelsvik og sl\u00e5r ut med armene i sin kontorstol i Vikinghallen i Bergen.", "Turn og idrettsforeningen Viking har mange idretter under sin paraply, som friidrett, h\u00e5ndball og langrenn. Og klubben har flere \u00e5pne idrettstilbud der barn kan komme og drive med uorganisert idrett i Vikinghallen, n\u00e5r det er s\u00e5kalt \"\u00e5pen hall\".", "Gjelsvik mener \u00e5 se en skremmende utvikling.", "\u2014 Vi merker at barna er mindre aktive enn tidligere. F\u00f8r kunne vi p\u00e5 trening i idrettslag fokusere p\u00e5 det som var spesifikt for hver enkelt idrett. Den generelle treningen fikk de gjennom naturlig aktivitet. N\u00e5 m\u00e5 vi bruke mye tid p\u00e5 basistrening og kondisjon, sier Gjelsvik, og forklarer utviklingen:", "\u2014 Jeg deler barn inn i tre niv\u00e5er n\u00e5r det gjelder fysisk niv\u00e5. Du har de kjempeflinke, de som er OK og de som er d\u00e5rlige. F\u00f8r var det flest i midten, og omtrent like mange kjempeflinke og d\u00e5rlige. N\u00e5 er det for mange som er d\u00e5rlige, og det d\u00e5rlige er blitt det normale. Det gj\u00f8r at vi ikke tenker p\u00e5 det d\u00e5rlige som d\u00e5rlig, men som normalt. Det er farlig for samfunnet.Gjelsvik sier han ikke er bekymret for dem som er veldig gode i idrett, men han frykter konsekvensene for samfunnet n\u00e5r flere blir flyttet fra kategorien i midten til de \"d\u00e5rlige\".", "\u2014 Vi f\u00e5r flere overvektige, og flere med sykdommer. Som igjen gj\u00f8r at de ikke kan v\u00e6re med i lek, gymnastikk og idrett. Det blir en selvforsterkende effekt som gj\u00f8r at enda flere faller utenfor.", "\u2014 Det gj\u00f8r ogs\u00e5 at man blir mindre sosial. For hva gj\u00f8r for eksempel en klasse n\u00e5r de skal finne p\u00e5 noe spesielt? Mange av dem g\u00e5r tur eller spiller en fotballkamp.", "Ansvaret for forfallet plasserer Gjelsvik hos foreldrene. Foreldre som han mener er altfor overbeskyttende, og nekter barna alt fra \u00e5 g\u00e5 til skolen, bade uten \u00e5 v\u00e6re 100 prosent sv\u00f8mmedyktige og drive med uorganisert aktivitet som for eksempel klatring i tr\u00e6r.", "\u2014 Jeg mener foreldrene er en begrensning. Vi t\u00f8r ikke la barna slippe til, sier Gjelsvik.", "\u2014 Foreldre har en tendens til \u00e5 skylde p\u00e5 alle andre. Er det en som sl\u00e5r seg, s\u00e5 er det skolen eller idrettslagets feil. Er det en som blir sl\u00e5tt, s\u00e5 er det andre som skal ordne opp. Ikke barna. F\u00f8r var foreldrene mindre til stede, og det hadde sine fordeler.", "\u2014 Jeg er far selv, og kan f\u00e5 dette midt i trynet, men ungene m\u00e5 f\u00e5 utfolde seg. De m\u00e5 f\u00e5 skrubbs\u00e5r, sl\u00e5 seg, f\u00e5 ordne opp i konflikter. Hvis ikke de f\u00e5r gj\u00f8re det, s\u00e5 taper samfunnet noe viktig.", "I januar i \u00e5r ble en ni\u00e5ring skadet under \"\u00e5pen hall\" i Vikinghallen. Han hang i tverrliggeren i h\u00e5ndballm\u00e5let, m\u00e5let veltet og gutten fikk m\u00e5let over seg.", "Ni\u00e5ringen ble ikke alvorlig skadet, men halvannen uke senere omkom en syv \u00e5r gammel gutt i en lignende ulykke et annet sted i Norge.", "\u2014 Er ulykker prisen \u00e5 betale for \u00e5 ha aktive unger?", "\u2014 Jeg er redd for det. Det har skjedd \u00e9n gang p\u00e5 60 \u00e5r. Det er tragisk for det barnet, men det vil skje ulykker. Det skjer ogs\u00e5 ulykker p\u00e5 sykkel og ski, for eksempel. Men ingen mener at vi skal slutte med det.", "\u2014 Vi m\u00e5 ha rom for at barn kan utfordre seg selv n\u00e5r de er i aktivitet., men vi i idretten m\u00e5 har ansvar for \u00e5 stille med skikkelig utstyr som blir brukt riktig.", "Gjelsvik mener det blir umulig for idrett og skole \u00e5 tilby aktivitet hvis man skal v\u00e6re ansvarlig for alt som skjer.", "\u2014 Hvordan skal sikkerheten rundt lek i en gymsal ivaretas? Skal leken reguleres av voksne. Er det OK at ungene f\u00e5r klatre opp i en to-tre meter h\u00f8y ribbevegg, eller et fem meter h\u00f8yt klatretau? De kan jo falle og sl\u00e5 seg. Er det min og Vikings skyld om det g\u00e5r galt? Skal vi ta bort trampolinene fordi noen kan sl\u00e5 seg?", "Det er tragisk for det barnet, men det vil skje ulykker.", "Viking legger opp til fri lek n\u00e5r de har \u00e5pen hall. Da har Gjelsvik hatt episoder der foreldre vil ta barna ut av leken fordi de har opplevd det som for farlig. Noen av dem sier han at han \"klarer \u00e5 n\u00e5 inn til\", men de Gjelsvik kaller for \"de verste foreldrene\" kommer idretten aldri i kontakt med.", "\u2014 Disse vil sikkert si at jeg er gal, og jeg tror ikke jeg n\u00e5r frem til dem. De jeg h\u00e5per \u00e5 p\u00e5virke, er alle de som er i midten, og dermed kan dra med seg resten.", "Gjelsvik sier han fikk klatre i tr\u00e6r da han var liten, men er usikker p\u00e5 om det er OK i dag. En grunn til at barn er mindre aktive, mener han at risikoen for at noe kan g\u00e5 galt er minimert kraftig.", "\u2014 Ser du p\u00e5 en lekeplass i dag, s\u00e5 er det ikke unger der. Jeg tror det er fordi lekeplassen ikke byr p\u00e5 spenning. Ingenting kan g\u00e5 galt der. Det er kanskje ikke rart at mange barn velger data. Der f\u00e5r de pr\u00f8vd ut ting gjennom spill.", "Aktivitet faller med alderenDet er en utbredt oppfatnng at barn er inaktive. En kartlegging publisert av Helsedirektoratet i 2012 viser at niv\u00e5et ikke er d\u00e5rlig for de yngste. Slik er andelen av barn som oppfyller anbefalingen om 60 minutter med moderat aktivitet hver dag fordelt i ulike aldersgrupper.", "Blant 6-\u00e5ringene: 87 prosent av jentene og 96 prosent av guttene.", "Blant 9-\u00e5ringene: 70 prosent av jentene og 86 prosent av guttene.", "Blant 15-\u00e5ringene: 43 prosent av jentene og 58 prosent av guttene.", "Hvor bra dette er sammenlignet med for eksempel 1960\u2014 og 70-tallet er vanskelig \u00e5 si, fordi det ikke finnes gode data \u00e5 sammenligne med.", "\u2014 Seks\u00e5ringene og ni\u00e5ringene er ganske bra aktive i forhold til anbefalingen. Men det skjer noe med \u00f8kende alder. Og fallet i aktivitet fortsetter frem til voksenalderen, sier Sigmund Alfred Andersen, seksjonsleder for idrettsmedisinske fag ved Norges idrettsh\u00f8gskole.", "\u00c5rsaken til at barn er mindre aktive, tror han er sammensatt, men han peker p\u00e5 data, smarttelefoner, nettbrett og sosiale medier som viktige forklaringer.", "Det er kanskje ikke rart at mange barn velger data. Der f\u00e5r de pr\u00f8vd ut ting gjennom spill.", "\u2014 Bruken av ulike dupeditter er sterkt \u00f8kende. Sosiale medier stjeler tid fra den aktivitetet vi kunne ha hatt, sier Andersen.", "\u2014 I tillegg er veldig mye av aktiviteten organisert n\u00e5, og det er mindre fri lek med klatring i tr\u00e6r osv. Et problem igjen er at den organiserte idretten ikke er s\u00e5 mangfoldig som man kunne \u00f8nske. Det g\u00e5r mye i noen f\u00e5 idretter, og det er mange som ikke kjenner seg igjen i dem.", "Yngvar Ommundsen, professor ved Norges idrettsh\u00f8gskole, tror Gjelsvik kan ha et poeng n\u00e5r han snakker om overbeskyttende foreldre.", "\u2014 Jeg kjenner til eksempler fra barnehager der de ansatte opplever press fra foreldre om at det ikke m\u00e5 skje noe galt. Det har f\u00f8rt til at ansatte er engstelige for at barn skal leke for seg selv ute med klatring og slikt. Det ligger en klam h\u00e5nd over de ansatte fra foreldrene om at det for Guds skyld ikke m\u00e5 skje noe med deres barn.", "Ommundsen mener ogs\u00e5 idrettsbevegelsen og gymnastikken p\u00e5 skolen har et for lite fokus p\u00e5 motoriske evner til \u00e5 kunne erstatte fri lek, som det n\u00e5 er mindre av.", "\u2014 Startalderen i idrettslag er mye tidligere enn f\u00f8r, men det er mye idrettsspesifikk trening der, og det er ikke alltid det motoriske som st\u00e5r i fokus. Det samme gjelder kropps\u00f8ving der det har v\u00e6rt et snevert fokus p\u00e5 \u00e5 f\u00e5 opp pulsen, og lite fokus p\u00e5 motorikk.", "D\u00e5rlig motorikk, kan igjen f\u00e5 konsekvenser for det sosiale liv, mener Ommundsen.", "\u2014 Det betyr mye for deltakelse i det sostale feltet at man har motorisk kompetanse. Det kan v\u00e6re s\u00e5 enkle ting som det \u00e5 kunne v\u00e6re med og hoppe tau i friminuttet."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "f4aa0c9528586220d9614c8bc471137c0b687fe1f7db0a5f2783b89c8e2bf8cf"}, {"field": "createtime", "value": "2017-01-19T21:19:26.000Z"}, {"field": "description", "value": "Idrettsleder Roger Gjelsvik mener engstelige foreldre \u00f8delegger for barnas utfoldelse."}, {"field": "heading", "value": ["Roper varsku om hysteriske foreldre:", "\"Kjempeflinke\", \"OK\" og \"d\u00e5rlige\"", "Skylder p\u00e5 foreldrene", "9-\u00e5ring ble skadet", "Farlig lek", "\u2014 Press fra foreldrene"]}, {"field": "id", "value": "5b130afa0ac22763c1d44215ce33535f6a762fd0"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "family-and-parenting"}, {"field": "kw-company", "value": "viking"}, {"field": "kw-concept", "value": ["foreldre", "lek", "fri lek", "barn velger data", "barn", "\u00e5pen hall", "idrett", "aktive"]}, {"field": "kw-entity", "value": ["helsedirektoratet", "olympiatoppen", "vikinghallen", "guds"]}, {"field": "kw-location", "value": ["norge", "bergen"]}, {"field": "kw-pageclass", "value": "article"}, {"field": "kw-person", "value": ["roger gjelsvik", "yngvar ommundsen", "sigmund alfred andersen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/dc9f3008-1050-4d6e-aa7b-d1403e3a87c0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Roper varsku om hysteriske foreldre: - Ulykker er prisen \u00e5 betale for \u00e5 unng\u00e5 mange overvektige og syke"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Roper-varsku-om-hysteriske-foreldre---Ulykker-er-prisen-a-betale-for-a-unnga-mange-overvektige-og-syke-192204b.html"}, {"field": "pageclass", "value": ["article"]}, {"field": "publishtime", "value": "2015-10-23T18:20:42.000Z"}, {"field": "recs-articleid", "value": "192204"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-10-23T18:20:42.000Z"}, {"field": "recs-rawtitle", "value": "Roper varsku om hysteriske foreldre: - Ulykker er prisen \u00e5 betale for \u00e5 unng\u00e5 mange overvektige og syke -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Idrettsleder Roger Gjelsvik mener engstelige foreldre \u00f8delegger for barnas utfoldelse."}, {"field": "thumbnail", "value": "http://content-thumbnail.cxpublic.com/content/thumbnail200x150/5b130afa0ac22763c1d44215ce33535f6a762fd0.jpg?59770238"}, {"field": "thumbnailfullheightdimensions", "value": "200x2044"}, {"field": "timestamp", "value": "2017-07-25T08:32:56.000Z"}, {"field": "title", "value": "Roper varsku om hysteriske foreldre: - Ulykker er prisen \u00e5 betale for \u00e5 unng\u00e5 mange overvektige og syke"}, {"field": "url", "value": "http://www.adressa.no/100Sport/sprek/Roper-varsku-om-hysteriske-foreldre---Ulykker-er-prisen-a-betale-for-a-unnga-mange-overvektige-og-syke-192204b.html"}, {"field": "urlhash", "value": "5b130afa0ac22763c1d44215ce33535f6a762fd0"}], "score": 0.7717038, "siteId": "9222270286501375973", "id": "5b130afa0ac22763c1d44215ce33535f6a762fd0"}

