{"fields": [{"field": "modifiedtime", "type": "time", "value": "2016-02-16T07:30:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["\u00f8rjan greiff johnsen", "jurist"]}, {"field": "body", "value": ["Saken oppdateres.", "Og jeg kjenner p\u00e5 et vemod. Det skal kanskje rives. Ikke uventet, her kan man jo bygge b\u00e5de tettere og i h\u00f8yden, og f\u00e5 plass til nye, funksjonelle, moderne kontorbygninger hvor man kan sitte p\u00e5 h\u00f8ye, ukomfortable barkrakker i \u00e5pne landskap, fordi \u00e5pne landskaper gj\u00f8r at vi utveksler ideer p\u00e5 en mye mer spennende og dynamisk m\u00e5te, og s\u00e5 kan man nippe til macchiatoen (ja, tenk det, jeg kan n\u00e5r jeg vil) og v\u00e6re kreativ.", "N\u00e5 ja. Men det blir ikke det samme. P\u00e5 ingen m\u00e5te. Vinjebygget er en del av min identitet, av min historie. Det ble satt opp p\u00e5 50-tallet, og har, under min oppvekst p\u00e5 Nardo p\u00e5 70-tallet, st\u00e5tt der som et landemerke. Ved siden av l\u00e5 Stallkroa, eller Kroa som vi kalte den; flipperspillene, biljarden, Space Invaders, stemningen, folkene, fotballbanen som l\u00e5 rett bak, kampene, Vest-Tyskland mot Nederland, omr\u00e5det har satt sitt bumerke p\u00e5 mang en nardoramp. Ogs\u00e5 den er borte. Ute av verden. En bygning er ikke alltid bare en bygning. Den er noe mer. Den er en fortelling om mennesker. Om tida som har v\u00e6rt. Om tilh\u00f8righet, om identitet. Gressletta foran Medisinaldepoet, dr\u00f8mmenes teater. N\u00e5? Kiwi og en parkeringsplass.", "Jeg g\u00e5r gjennom en by som er forandret, man legger ikke alltid merke til det, i hvert fall ikke jeg, bygninger rives rundt meg, andre vokser opp, umerkelig, nesten, jeg har blitt s\u00e5 vant til det, det er et eller annet byggeprosjekt p\u00e5 gang, overalt og til enhver tid, et bygg her, et bygg der, men plutselig. Noe er annerledes. Jeg f\u00e5r litt d\u00e5rlig samvittighet. Det blir som \u00e5 komme hjem og ikke se at noen har kj\u00f8pt blomster. Eller v\u00e6rt til fris\u00f8ren. Ikke bra, med andre ord.", "Jeg skal ta meg sammen. Jeg skal det. Legge bedre merke til byen min. Men jeg tenker: Gj\u00f8r byen dette fordi den selv vil, eller fordi alle andre byer gj\u00f8r det, det er liksom dette som er bymoten, slik skal du se ut n\u00e5 hvis du skal v\u00e6re en by \u00e5 regne med. Og jeg griper meg i \u00e5 tenke; n\u00e5 j\u00e5ler du deg til, dette kler deg slett ikke, p\u00e5 ingen m\u00e5te, nei, hvorfor kamuflere og skjule din s\u00e6regne identitet og natur bak en vegg av funklende forretningsbygg og hoteller? Dette ser jo ut som en hvilken som helst by. Hvor har det blitt av alt, og hvor har alle de \u00e5pne plassene tatt veien, der man f\u00f8r kunne spille fotball, \u00e5pne sletter hvor cowboyene og indianerne regjerte, et skogholt, det er borte, en slette med rustne bilvrak man kunne leke i, det er borte, det ogs\u00e5.", "Noen bygg st\u00e5r fortsatt, relativt uforandret utenp\u00e5, men innholdet er ikke hva det en gang var. Jeg st\u00e5r utenfor Nordre gate 8, som f\u00f8r huset Erichsen. Jeg minnes alle l\u00f8rdagsstundene, samlingsstedet p\u00e5 80-tallet, l\u00f8ksuppa, ja. Ikke minst l\u00f8ksuppa. N\u00e5 ligger det en klesbutikk der. Jeg hutrer, takker v\u00e5r herre for at Bristol fortsatt eksisterer og rusler videre, til Bratt\u00f8rgata. Jeg lener meg mot byen min, og ser over mot bygget p\u00e5 den andre sida av gata, fotballpuben Three Lions. F\u00f8r, for lenge siden, skj\u00f8nt hva er lenge siden, men alts\u00e5 f\u00f8r, da LP-plater var for alle, ikke bare hipstere med stort skjegg, god \u00f8konomi og uanstendig dyre stereoanlegg, l\u00e5 det en platebutikk der som het Playtime. Et skattekammer hvis innhold har v\u00e6rt med p\u00e5 \u00e5 forme identiteten til ikke s\u00e5 rent f\u00e5 trondhjemmere. Nick Drake, Television, Mot\u00f6rhead, Joy Division, Talking Heads, Echo & the Bunnymen. Jeg og byen har vandret sammen, h\u00e5nd i h\u00e5nd, jeg har slitt ned sko p\u00e5 byens brosteiner, hvilt meg p\u00e5 dens benker, sett stjernene som et smykke over Gr\u00e5kallens rand mang en trondheimsnatt, ligget under trekronene p\u00e5 Marinen p\u00e5 solfylte sommerdager, vandret gjennom stille gater, hvilt meg mot byen, rygg mot rygg.", "Jeg lukker \u00f8ynene og g\u00e5r gjennom en annen by, en by som ikke lenger er, en annen tid; jeg tar rulletrappen opp p\u00e5 Sundt, til platebaren i andre etasje, kj\u00f8per softis p\u00e5 EPA, den magiske blandingen av jordb\u00e6r og vanilje, som du fortsatt f\u00e5r, bare at n\u00e5 heter det Byhaven, jeg handler p\u00e5 Tempo, ser eventyret \u00e5pne seg foran \u00f8ynene mine p\u00e5 Industrimagasinet; klorlukten, skilpaddene og smellet i \u00f8rene n\u00e5r jeg dykker etter n\u00f8kkelen min i Sentralbadet. Jeg sitter p\u00e5 Verdensteatret, Sverdrupmannen kommer glidende over lerretet, munnen fylles med Knott, de m\u00f8rke er best. Jeg \u00e5pner \u00f8ynene og st\u00e5r igjen foran Vinjebygget. Og jeg tenker: Det svunne er en dr\u00f8m. Evig eies kun det tapte."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "4007b2091e273c44b0838026fc868b595da76dd3301f0e50936cb87ace004ef6"}, {"field": "createtime", "value": "2016-02-16T04:54:59.000Z"}, {"field": "description", "value": "Jeg st\u00e5r foran Trondheims kanskje styggeste bygning. Vinjebygget p\u00e5 Nardo. Men for meg eier det en s\u00e6regen skj\u00f8nnhet."}, {"field": "dominantimage", "value": "http://www.adressa.no/incoming/article12163717.ece/uwsram/ALTERNATES/w980-default/Signert%2016%20feb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f53b7881f505beb72fb8f66879965f35ce46075e.jpg?5983aef6"}, {"field": "dominantthumbnaildimensions", "value": "300x169"}, {"field": "heading", "value": "Det svunne er en dr\u00f8m -adressa.no"}, {"field": "id", "value": "f53b7881f505beb72fb8f66879965f35ce46075e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["meninger", "pluss"]}, {"field": "kw-concept", "value": ["bygg", "\u00e5pne", "byen", "foran"]}, {"field": "kw-entity", "value": ["joy division", "tempo", "echo", "space invaders", "playtime", "byhaven", "kroa", "three lions", "nardo", "vest-tyskland", "verdensteatret", "erichsen", "sundt", "nordre", "bratt\u00f8rgata", "medisinaldepoet", "gr\u00e5kallens", "television", "ute", "marinen", "industrimagasinet", "stallkroa", "vinjebygget", "trondheims", "sentralbadet", "bunnymen", "mot\u00f6rhead", "sverdrupmannen", "knott", "talking heads"]}, {"field": "kw-location", "value": ["nederland", "bristol"]}, {"field": "kw-pageclass", "value": "article"}, {"field": "kw-person", "value": "nick drake"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/incoming/article12163717.ece/uwsram/ALTERNATES/w980-default/Signert%2016%20feb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det svunne er en dr\u00f8m"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/02/16/Det-svunne-er-en-dr%C3%B8m-12160888.ece"}, {"field": "pageclass", "value": ["article"]}, {"field": "publishtime", "value": "2016-02-16T04:00:00.000Z"}, {"field": "recs-articleid", "value": "12160888"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-02-16T04:00:00.000Z"}, {"field": "recs-rawtitle", "value": "Det svunne er en dr\u00f8m -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Jeg st\u00e5r foran Trondheims kanskje styggeste bygning. Vinjebygget p\u00e5 Nardo. Men for meg eier det en s\u00e6regen skj\u00f8nnhet."}, {"field": "thumbnail", "value": "http://content-thumbnail.cxpublic.com/content/thumbnail200x150/f53b7881f505beb72fb8f66879965f35ce46075e.jpg?5983aef6"}, {"field": "thumbnailfullheightdimensions", "value": "200x1163"}, {"field": "timestamp", "value": "2017-08-03T23:17:10.000Z"}, {"field": "title", "value": "Det svunne er en dr\u00f8m"}, {"field": "url", "value": "http://www.adressa.no/pluss/meninger/2016/02/16/Det-svunne-er-en-dr%c3%b8m-12160888.ece"}, {"field": "urlhash", "value": "f53b7881f505beb72fb8f66879965f35ce46075e"}], "score": 0.6484869, "siteId": "9222270286501375973", "id": "f53b7881f505beb72fb8f66879965f35ce46075e"}

