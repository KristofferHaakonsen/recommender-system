{"fields": [{"field": "modifiedtime", "type": "time", "value": "2014-02-11T09:26:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "- \u00c5 automatisk tenke at foreldres omsorg ikke er god nok, n\u00e5r barnet ikke har god nok tilknytning, er uforsvarlig. Det kan skyldes s\u00e5 mange andre faktorer, det er urettferdig at foreldre blir sittende med svarteper. Det er ingen diagnose \u00e5 v\u00e6re et utrygt barn.", "Det sier professor i pedagogikk ved Universitetet i Oslo, Stein Erik Ulvund.", "I sin nye bok \u00abRakkerunger og englebarn - oppdragelse uten fasit\u00bb, har han viet et kapittel til det han kaller \u00abTilknytninghysteriet\u00bb.", "Han innleder med \u00e5 si at en viktig egenskap hos barn er at de danner et f\u00f8lelsesmessig b\u00e5nd, tilknytning, til foreldrene sine i seks-syvm\u00e5nedersalderen, men videre argumenterer han for at det er store forskjeller mellom barn med hensyn til hvor trygge de er.", "Ulvund peker p\u00e5 at nyere forskning viser at barns tilknytning til foreldrene i relativt stor grad er p\u00e5virket av arv i tillegg til kvaliteten p\u00e5 foreldrenes omsorg. Dessuten kan tilknytning forveksles med barnets temperament, og det er ikke mulig \u00e5 skille tilknytning fra temperament og personlighet.", "- En s\u00e5pass sterk tro p\u00e5 at trygghet er hovedforklaringen p\u00e5 hvordan et barn utvikler seg, er trangsynt og direkte uansvarlig. I verste fall kan slike holdninger f\u00e5 katastrofale f\u00f8lger, s\u00e6rlig i barnevernssaker, skriver Ulvund i boken.", "Stikk i strid med det mange tror, er tilknytning trolig ikke en spesielt s\u00e5rbar egenskap hos barn, mener Ulvund.", "Barnepsykolog Elisabeth Gerhardsen har tidligere uttalt at foreldre b\u00f8r vokte seg for \u00e5 reise fra barnet f\u00f8r det er halvannet \u00e5r gammelt, fordi det kan forstyrre tilknytningsprosessen, eller g\u00e5 ut over barnets selvf\u00f8lelse. Det er slike utsagn Ulvund mener bare er t\u00f8v, og utdyper:.", "- Tilknytningen dannes allerede rundt syvm\u00e5nedersalderen, s\u00e5 r\u00e5det om \u00e5 ikke forlate et spedbarn f\u00f8r det er halvannet \u00e5r har jo ikke rot innen tilknytningsteorien engang. Det er s\u00e5 vilt at en skulle tro det var snakk om en forsnakkelse. R\u00e5det er ren synsing som kun er egnet til \u00e5 gi foreldre d\u00e5rlig samvittighet og gj\u00f8re dem utrygge, sier Ulvund.", "- N\u00e5r jeg gir slike r\u00e5d, er det fordi jeg er opptatt av hvordan barnet har det mens foreldrene er borte,  ikke om skaden blir varig, sier Gerhardsen.", "Hun sikter til at et barn p\u00e5 halvannet \u00e5r ikke greier \u00e5 forst\u00e5 at foreldrene kommer tilbake, dermed vil det kunne f\u00f8le et sterkt ubehag og til og med redsel.", "- Se p\u00e5 det \u00e5 utsette langhelgen som en form for helgardering. Det kan g\u00e5 bra, men jeg r\u00e5der til \u00e5 ikke utfordre barnets trygghetsf\u00f8lelsen. Det \u00e5 pushe barnet til \u00e5 v\u00e6re mer selvstendig enn det aldersmessig klarer \u00e5 v\u00e6re, er ikke gunstig, sier hun.", "Gerhardsen opplever ikke at det er noe hysteri rundt tilknytning, hverken blant foreldre eller fagfolk.", "- Selv om barn er forskjellige fra f\u00f8dselen av, danner tilknytning et vesentlig grunnlag for barnets trygghetsf\u00f8lelse. Det er det er mange flere enn meg som mener, sier hun.", "Hun mener kjennskap til forskningen rundt tilknytning ble kjent blant folk flest f\u00f8rst etter 2010, og at det er utelukkende positivt at fagfolk i st\u00f8rre grad viser interesse for hvordan den aller tidligste utviklingen preger deg senere i livet.", "- Blant annet vet vi n\u00e5 at det er en sammenheng mellom omsorgen f\u00f8rste leve\u00e5r og hjernens utvikling, sier Gerhardsen.", "- Jeg har stor respekt for Ulvund, og \u00f8nsker ikke \u00e5 komme med spisset kritikk. Men selv i en bok beregnet p\u00e5 foreldre, i en popul\u00e6rvitenskapelig fremstilling, synes jeg han gj\u00f8r seg skyldig i noen overforenklinger p\u00e5 dette punktet, sier professor emeritus Lars Smith ved Psykologisk institutt, UiO og seniorforsker ved Nasjonalt kompetansenettverk for sped- og sm\u00e5barns psykiske helse, RBUP \u00d8st og S\u00f8r.", "Smith deler Ulvunds synspunkt p\u00e5 at foreldres omsorgsadferd ikke alene kan v\u00e6re bestemmende for forskjeller i barns tilknytningskvalitet. Men \u00e5 p\u00e5st\u00e5 at arvelige forhold er minst like viktig for de individuelle forskjellene, hevder han er feil.", "Man kan ikke forst\u00e5 foreldres omsorgsadferd som en motpol til det genetiske bidraget, mener han.", "- Barns tilknytningskvalitet er mye bestemt av hvordan genenes funksjoner kommer til uttrykk, og dette er p\u00e5virket av mange forskjellige milj\u00f8forhold i tillegg til omsorgen som barna opplever, sier Smith og presiserer at han uttaler seg om boken p\u00e5 bakgrunn av at han kun har lest kapittelet om tilknytning.", "Han sikter til at Ulvund i dette kapittelet kun henviser til kategoriene trygg og utrygg tilknytning og ikke nevner en tredje viktig tilknytningskategori, den desorganiserte formen.", "Desorganiserte barn mangler, i motsetning til trygge og utrygge barn, en strategi for \u00e5 kunne fungere i en kaotisk og atypisk omsorgssituasjon.", "Som et eksempel nevner Smith oppf\u00f8lgingsstudiene av rumenske barnehjemsbarn som ble utenlandsadoptert til familier i vestlige land etter Ceausescu-regimets fall i 1989. Noen ble adoptert f\u00f8r seksm\u00e5nedersalderen, og dem gikk det mye bedre med enn de som ble adoptert senere.", "- Disse studiene g\u00e5r rett i kjernen av forskningen rundt tilknytningens betydning. N\u00e5r barn ikke f\u00e5r anledning til \u00e5 danne tilknytning til noen i alderen 6 m\u00e5neder\u20132 \u00e5r, er prognosen d\u00e5rlig. Vi s\u00e5 de rystende TV-bildene fra flere barnehjem der det var skremmende mangel p\u00e5 element\u00e6r omsorg. Barna var stuet sammen, stengt inne i senger og ble matet gjennom fastmonterte t\u00e5teflasker, sier Smith-", "Han peker p\u00e5 at barns tilknytning etableres mellom seks og tolv m\u00e5neder, og tilknytningens kvalitet blir befestet i det andre leve\u00e5ret.", "- Et barnas temperament kan gj\u00f8re det mer eller mindre s\u00e5rbart n\u00e5r omsorgen ikke er god nok, men temperamentet har neppe noen selvstendig innvirkning p\u00e5 barns tilknytning og utvikling, sier Smith.", "Forfatter Stein Erik Ulvund har f\u00f8lgende kommentar til p\u00e5standen om at han overforenkler:", "- Jeg har brukt bare to kategorier fordi tilknytning ikke er noen hovedtema i min bok, poenget er \u00e5 vise at temperament har betydning for hvor lett eller vanskelig det er for foreldre \u00e5 f\u00e5 et trygt barn."]}, {"field": "category0", "value": "familieogoppvekst"}, {"field": "contenthash", "value": "29f3d69dbfb5a8629c68f17954658c744e2d7b05c5206c2f6929f36b73afd288"}, {"field": "createtime", "value": "2016-02-11T15:19:34.000Z"}, {"field": "description", "value": "Professor langer ut mot det han kaller \u00abtilknytninghysteriet\u00bb."}, {"field": "dominantimage", "value": "http://www.adressa.no/incoming/article9120177.ece/ALTERNATES/w980-default/afp000666144-lXQhEH7jZt.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c13ea8996edb4258fb1a3a8921f87c2157f4c383.jpg?597dee6b"}, {"field": "dominantthumbnaildimensions", "value": "300x169"}, {"field": "heading", "value": ["- R\u00e5d om at foreldre ikke kan reise fra spedbarn er bare t\u00f8v -adressa.no", "- Kan f\u00e5 katastrofale f\u00f8lger", "- Babyen forst\u00e5r ikke at du kommer tilbake", "- Feil \u00e5 hevde at arv er minst like viktig", "Glemmer viktig kategori", "Ser til Romania-barna"]}, {"field": "id", "value": "c13ea8996edb4258fb1a3a8921f87c2157f4c383"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barns tilknytning", "foreldre", "tilknytning", "barn"]}, {"field": "kw-entity", "value": ["\u00f8st og s\u00f8r", "nasjonalt", "ceausescu", "universitetet", "psykologisk", "uio", "rakkerunger", "tilknytninghysteriet"]}, {"field": "kw-location", "value": ["romania", "oslo"]}, {"field": "kw-pageclass", "value": "article"}, {"field": "kw-person", "value": ["elisabeth gerhardsen", "stein erik ulvund", "lars smith"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9120177.ece/ALTERNATES/w980-default/afp000666144-lXQhEH7jZt.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- R\u00e5d om at foreldre ikke kan reise fra spedbarn er bare t\u00f8v"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9120425.ece"}, {"field": "pageclass", "value": ["article"]}, {"field": "publishtime", "value": "2014-02-10T21:40:48.000Z"}, {"field": "recs-articleid", "value": "9120425"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-02-10T21:40:48.000Z"}, {"field": "recs-rawtitle", "value": "- R\u00e5d om at foreldre ikke kan reise fra spedbarn er bare t\u00f8v -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Professor langer ut mot det han kaller \u00abtilknytninghysteriet\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/c13ea8996edb4258fb1a3a8921f87c2157f4c383.jpg?597dee6b"}, {"field": "thumbnailfullheightdimensions", "value": "200x2046"}, {"field": "timestamp", "value": "2017-07-30T14:34:19.000Z"}, {"field": "title", "value": "- R\u00e5d om at foreldre ikke kan reise fra spedbarn er bare t\u00f8v"}, {"field": "url", "value": "http://www.adressa.no/familieogoppvekst/article9120425.ece"}, {"field": "urlhash", "value": "c13ea8996edb4258fb1a3a8921f87c2157f4c383"}], "score": 0.91655636, "siteId": "9222270286501375973", "id": "c13ea8996edb4258fb1a3a8921f87c2157f4c383"}

