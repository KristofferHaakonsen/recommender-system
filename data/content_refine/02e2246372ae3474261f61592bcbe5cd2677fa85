{"fields": [{"field": "modifiedtime", "type": "time", "value": "2012-04-24T10:30:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Man m\u00e5 jo knuse et egg eller to for \u00e5 lage god animasjonsfilm. Og n\u00e5r ungdomstrinnet ved Skjerv\u00f8y skole i Osen f\u00e5r bes\u00f8k av medelever fra S\u00e6ter skole i Setervika er det akkurat det som skal gj\u00f8res.", "Derfor har de denne dagen ogs\u00e5 f\u00e5tt bes\u00f8k av filmskaper Elisabeth Hansen fra Trondheim som skal vise ungdommene litt av kunsten ved \u00e5 animere stillbilder til bevegelig film.", "- D\u00e6gger{rsquo}n, kor tr\u00e6gt det g\u00e5r, sier Kim Buar\u00f8. Den rastl\u00f8st, energiske 13-\u00e5ringen synes animasjonsteknikkens krav til t\u00e5lmodighet og presisjon er en sann pr\u00f8velse.", "- Det bli my{rsquo} venting, ja, men det e spennandes og, sier han og gj\u00f8r klar Lille Trille til neste scene, opptaket som oppsummerer Lille Trilles liv - fallet!", "- Vi tar bare ett bilde av hver posisjon i fallet, s\u00e5 ser det ut som om egget faller fort rett ned, sier filmskaper Hansen. Og etter litt triks og miks med fiskesn\u00f8re, m\u00e5ling av h\u00f8yde og tilrettelegging av mykt underlag for \u00e5 unng\u00e5 Lille Trilles uunng\u00e5elige skjebne, sitter opptaket som det skal.", "To korte animerte filmer klarte elevene ved de to skolene \u00e5 lage sammen i l\u00f8pet av en hektisk skoledag. Ved siden av sagaen om Lille Trille lagde man ogs\u00e5 en diabolsk framstilling av l\u00e6reren ved tavla som utvikler horn i panna, og viftende hale. Visstnok intet portrett av noen kjente l\u00e6rere, if\u00f8lge elevene, men en morsom film ble det.", "Abonnerer p\u00e5 kultur", "\u00abKulturell Nistepakke\u00bb kalles ordningen som S\u00f8r-Tr\u00f8ndelag fylkeskommune iverksatte skole\u00e5ret 97/98 som en videreutvikling av den dav\u00e6rende skolekonsertordningen til ogs\u00e5 \u00e5 omfatte andre kulturelle uttrykk. \u00abNistepakka\u00bb har som m\u00e5l \u00e5 distribuere ut\u00f8vende billedkunstnere, forfattere, musikere og kulturhistorikere ut i skoleverket.", "- \u00abKulturell Nistepakke\u00bb er en abonnementsordning vi tilbyr alle grunnskolene i fylket, forteller leder for kulturformidlingsgruppa i fylkeskommunen, Borghild Lundeby.", "Venteliste", "- Forel\u00f8pig er det 13 av 25 kommuner som deltar, men flere st\u00e5r p\u00e5 venteliste for \u00e5 komme med i ordningen. I innev\u00e6rende skole\u00e5r har 7000 av fylkets 34 000 grunnskoleelever f\u00e5tt kunstnerbes\u00f8k. Med tanke p\u00e5 at Trondheim kommune, med omkring 17 000 grunnskoleelever, ikke er med i ordningen, er tallene gode, men vi h\u00e5per selvf\u00f8lgelig at alle skoler i fylket skal f\u00e5 nyte godt av \u00abKulturell Nistepakke\u00bb etterhvert, sier Lundeby.", "Kim Buar\u00f8 (13) klargj\u00f8r Lille Trille for opptak. I venstre h\u00e5nd Lille Trilles stand-in. P\u00e5 Skjerv\u00f8y skole er det for \u00f8vrig lett \u00e5 skaffe stand-ins. Hver av de seks elevene p\u00e5 skolen har nemlig en h\u00f8ne eller en hane \u00e5 ta seg av. L\u00e6reren f\u00e5r nye horn. Maria Uran (14) (t.v.), Andreas R\u00f8d\u00f8 (14), Silje Riseth (14) og Julie S\u00e6ther (16) har ansvaret for kamera og monitor. Ved tavla gj\u00f8r tvillingene Mads og Maiken S\u00e6ther (15) klar til neste tagning, mens Linn Buar\u00f8 (11) er elev, ogs\u00e5 i filmen.Fullt hus og stor jubel p\u00e5 skolen n\u00e5r premierevisningen finner sted. {ndash} Kjempeartig dag, var elevenes enstemmige dom etter animasjonsverkstedet.En knapp times b\u00e5ttur hjem med M/S Bj\u00f8rn\u00f8r for Maiken, Julie, Silje og Mads fra S\u00e6ter skole. Dette er for \u00f8vrig en av M/S Bj\u00f8rn\u00f8rs siste turer f\u00f8r b\u00e5ten ble tatt ut av trafikk for godt."]}, {"field": "category0", "value": "kultur"}, {"field": "contenthash", "value": "cfefccd6e4a95d30675be483de32c6faccec345a794eb6886cb03b40ba6a95fe"}, {"field": "createtime", "value": "2017-08-13T09:40:40.000Z"}, {"field": "description", "value": "OSEN: - Nei, derre m\u00e5 du itj gj\u00f8r. Pass'p\u00e5! No d\u00e6tt'n... Dramatikken er stor n\u00e5r man skal lage animasjonsfilm p\u00e5 Skjerv\u00f8y skole i Osen. For Lille Trille er utfallet det sedvanlige - egger\u00f8re!"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02e2246372ae3474261f61592bcbe5cd2677fa85.jpg?59901e98"}, {"field": "dominantthumbnaildimensions", "value": "256x256"}, {"field": "heading", "value": "Egger\u00f8re og l\u00e6rer med horn -adressa.no"}, {"field": "id", "value": "02e2246372ae3474261f61592bcbe5cd2677fa85"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "education"}, {"field": "kw-concept", "value": ["skole", "film", "elev"]}, {"field": "kw-entity", "value": ["s\u00e6ter", "lille trille", "silje og mads", "kulturell nistepakke", "bj\u00f8rn\u00f8r for maiken", "setervika", "bj\u00f8rn\u00f8rs", "mads og maiken s\u00e6ther"]}, {"field": "kw-location", "value": ["skjerv\u00f8y", "s\u00f8r-tr\u00f8ndelag", "osen", "trondheim"]}, {"field": "kw-pageclass", "value": "article"}, {"field": "kw-person", "value": ["kim buar\u00f8", "maria uran", "linn buar\u00f8", "andreas r\u00f8d\u00f8", "borghild lundeby", "julie s\u00e6ther", "maiken s\u00e6ther", "silje riseth", "elisabeth hansen"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Egger\u00f8re og l\u00e6rer med horn"}, {"field": "og-type", "value": "article"}, {"field": "og-url", "value": "http://www.adressa.no/kultur/article269277.ece"}, {"field": "pageclass", "value": ["article"]}, {"field": "publishtime", "value": "2001-05-22T06:44:06.000Z"}, {"field": "recs-articleid", "value": "2933874"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-05-22T06:44:06.000Z"}, {"field": "recs-rawtitle", "value": "Egger\u00f8re og l\u00e6rer med horn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "OSEN: - Nei, derre m\u00e5 du itj gj\u00f8r. Pass'p\u00e5! No d\u00e6tt'n... Dramatikken er stor n\u00e5r man skal lage animasjonsfilm p\u00e5 Skjerv\u00f8y skole i Osen. For Lille Trille er utfallet det sedvanlige - egger\u00f8re!"}, {"field": "thumbnail", "value": "http://content-thumbnail.cxpublic.com/content/thumbnail200x150/02e2246372ae3474261f61592bcbe5cd2677fa85.jpg?59901e98"}, {"field": "thumbnailfullheightdimensions", "value": "200x774"}, {"field": "timestamp", "value": "2017-08-13T09:40:40.000Z"}, {"field": "title", "value": "Egger\u00f8re og l\u00e6rer med horn"}, {"field": "url", "value": "http://www.adressa.no/kultur/article269277.ece"}, {"field": "urlhash", "value": "02e2246372ae3474261f61592bcbe5cd2677fa85"}], "score": 0.9356855, "siteId": "9222270286501375973", "id": "02e2246372ae3474261f61592bcbe5cd2677fa85"}

