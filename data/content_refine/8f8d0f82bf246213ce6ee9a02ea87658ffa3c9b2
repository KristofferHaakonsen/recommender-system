{"fields": [{"field": "modifiedtime", "type": "time", "value": "2012-06-05T15:45:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "s\u00e6ba bajoghli"}, {"field": "body", "value": ["Saken oppdateres.", "N\u00e5r hardt skadde Hanne Hest\u00f8 Ness (19) tenker p\u00e5 massemorderen, f\u00f8ler hun sinne og f\u00e5r styrke til \u00e5 trene seg opp igjen. Hver lille, nye bevegelse i venstrearmen, hvert eneste nye skritt, gir Namsos-jenta h\u00e5p og glede.", "Adresseavisen m\u00f8ter Hanne Hest\u00f8 Ness og foreldrene i rommet merket \u00abHanne\u00bb p\u00e5 d\u00f8ra, ved avdeling for ryggmargsskader ved St.Olavs Hospital.", "Fem uker er g\u00e5tt siden tragedien rammet den engasjerte AUF-jenta fra Nord-Tr\u00f8ndelag og vennene hennes. Fem uker med sorg, sinne og smerte, men ogs\u00e5 glede.", "Smertene skyldes skuddskadene i nakken, i overarmen og skulderen, og i lillefingeren. Hun er operert for flere brudd og omfattende vevskader. Familien har mistet oversikt over antall operasjoner i narkose 19-\u00e5ringen har v\u00e6rt gjennom. Et sted mellom ti og femten, ansl\u00e5r de.", "Glede p\u00e5 grunn av sm\u00e5 og viktige fremskritt. Smilende viser 19-\u00e5ringen hvordan hun tidligere denne uken for f\u00f8rste gang greide \u00e5 bevege fingrene i venstrearmen, som har v\u00e6rt livl\u00f8s siden kvelden 22.juli. Torsdag kunne hun for f\u00f8rste gang vri armen.", "\u2013 Jeg er veldig avhengig av at venstreh\u00e5nden skal bli frisk, siden jeg skal bli pressefotograf, sier hun.", "Evnen til \u00e5 bli sint n\u00e5r hun tenker p\u00e5 gjerningsmannen, gj\u00f8r at hun kjemper ekstra hardt for \u00e5 komme seg p\u00e5 bena.", "\u2013 N\u00e5r jeg har vondt, bruker jeg \u00e5 bli sint i stedet for \u00e5 bli lei meg, sier hun fra sykesenga.", "Torsdag opplevde hun fremskritt p\u00e5 flere omr\u00e5der:", "\u2013 Jeg gikk frem og tilbake i gymsalen to ganger med st\u00f8tte. Fysioterapeuten sa det var nok med \u00e9n gang, men jeg ville g\u00e5 lenger.", "Tirsdag 19.juli dro Hanne og bestevenninnen Lene Maria Bergum til Ut\u00f8ya med andre AUF-ere. P\u00e5 \u00f8ya i Tyrifjorden, som Hanne beskriver som \u00abselve sommeridyllen\u00bb, hadde hun tidligere v\u00e6rt p\u00e5 flere kurs og m\u00f8ter. 19-\u00e5ringen, som er styremedlem i Stj\u00f8rdal AUF og nestleder i AUF Nord-Tr\u00f8ndelags fylkesstyre, har fire \u00e5r i organisasjonen bak seg.", "Venninnen hadde meldt seg inn noen m\u00e5neder tidligere. De ble f\u00f8dt p\u00e5 samme dag p\u00e5 Namsos sykehus. P\u00e5 Ut\u00f8ya i sommer delte de telt. Her slappet de av i regnet, solte seg da v\u00e6ret snudde, badet og spilte volleyball. Kvelden f\u00f8r tragedien koste de seg p\u00e5 Datarock-konsert.", "\u2013 Vi var sammen hele tiden, sier Hanne.", "Fredag 22. juli sto de opp klokken 10.30, akkurat s\u00e5 de rakk det hun kaller en kattevask i kaldt vann, f\u00f8r de h\u00f8rte Gro Harlem Brundtland tale. Inspirerte etter innlegget gikk 19-\u00e5ringene tilbake til teltet.", "\u2013 Vi var litt tr\u00f8tte og skulle slappe av. Etter en stund stakk jeg innom et politisk verksted i Kaf\u00e9bygget. Der snakket de om svensk politikk og hvor d\u00e5rlig det var der. Plutselig sier Gaute, AUF-leder i Nord-Tr\u00f8ndelag, at det har v\u00e6rt en eksplosjon i Oslo. Jeg kjente at jeg begynte \u00e5 bli litt urolig, sier Hanne.", "Leirdeltagerne samlet seg i storsalen p\u00e5 Hovedhuset. Enn\u00e5 visste ingen omfanget av eksplosjonen i Oslo. Hanne og venninnen hentet mobiltelefonene sine i teltet, og satte seg i et hj\u00f8rne i storsalen. Hanne ladet mobilen og ringte og sendte sms-er til venner, familie og besteforeldre. Klokken 16.52 tikket f\u00f8lgende melding inn p\u00e5 mobilen til moren Monica Hest\u00f8: \u00abDet g\u00e5r bra med m\u00e6\u00bb.", "Mens diskusjonen gikk om eksplosjonen i Oslo, h\u00f8rtes det smell utenfor.", "\u2013 Alle begynte \u00e5 hyle. Vi h\u00f8rte smell fra flere steder. Alle fikk panikk, og det var som en saueflokk pr\u00f8vde \u00e5 springe ut av en liten d\u00f8r samtidig. Jeg og venninna mi var sjokkerte over det som skjedde. Vi og noen til ble sittende. S\u00e5 h\u00f8rte vi flere skudd. Vi var lamsl\u00e5tte. Vi skj\u00f8nte ikke hva dette var, samtidig som vi skj\u00f8nte det likevel.", "Rolig forteller hun videre:", "\u2013 Jeg tok Lene Maria i fanget mitt. Vi trodde det var fire eller fem som skj\u00f8t. Da kom skuddene n\u00e6rmere, s\u00e5 ble det s\u00e5nn at vi ikke flyttet oss. Vi visste ikke hva vi skulle gj\u00f8re. Vi h\u00e5pet at det ikke var sant. Det satt en gutt ved siden av meg. Jeg har skj\u00f8nt etterp\u00e5 at det var tre til i salen, men det s\u00e5 ikke jeg da, sier hun.", "S\u00e5 sto terrorsiktede Anders Behring Breivik der, ikledd politiuniform.", "\u2013 Til slutt kom han inn i storsalen, via d\u00f8ren til lillesalen. Da var han to meter unna meg. Jeg s\u00e5 han rett i \u00f8ynene. Han skj\u00f8t gutten f\u00f8rst. S\u00e5 venninnen min. S\u00e5 meg, sier Hanne.", "Hun overlevde, men ble truffet av tre skudd.", "\u2013 Jeg ble sl\u00e5tt i veggen, det var veldig kraftig. S\u00e5 ble det helt stille, f\u00f8r jeg h\u00f8rte en pipelyd, som p\u00e5 film. Jeg kjente ingenting. Det var ikke vondt. Jeg s\u00e5 bare at h\u00f8yreh\u00e5nda mi hadde stivnet rundt telefonen som jeg holdt i.", "Gjerningsmannens blikk beskriver hun slik:", "\u2013 Iskaldt. Et steinansikt. Mens jeg l\u00e5 der tenkte jeg at han s\u00e5 ut som en skikkelig nynazist. Han gikk med sammenbitte tenner, sier hun.", "Flere ganger kom han tilbake til bygget, Hanne tror at han skj\u00f8t gjennom vinduene. Hver gang hun h\u00f8rte de tunge skrittene, holdt hun pusten.", "Hun ansl\u00e5r at de var blant de f\u00f8rste som ble skutt p\u00e5 denne fredagen. Breivik var p\u00e5 Ut\u00f8ya i minst en time f\u00f8r han ble p\u00e5grepet av politiets beredskapstropp klokken 18.27. Hanne husker ikke hvor lenge hun ble liggende under venninnen, bare at det var lenge.", "\u2013 Jeg h\u00f8rte helikopter og sirener lenge, men det kom aldri noen.", "\u2013 Telefonene i salen begynte \u00e5 ringe. Det var vibreringer i golvet. Jeg tenkte at jeg aldri kom til \u00e5 bli som f\u00f8r igjen. N\u00e5r jeg hadde vondt jamret jeg litt, men sluttet da jeg h\u00f8rte telefonene som ringte. Jeg tenkte p\u00e5 alle familiene som hadde mistet sine. Jeg syntes s\u00e5 synd p\u00e5 dem.", "Da politiet kom, samlet de ungdommer i gangen utenfor salen hun befant seg i, for \u00e5 f\u00e5 oversikt.", "\u2013 Jeg h\u00f8rte de s\u00e5 godt. Jeg hadde ligget der s\u00e5 lenge, og stemmen min var svak. Det var s\u00e5 vidt jeg h\u00f8rte meg selv. Jeg begynte \u00e5 vifte med h\u00f8yrefoten, og pr\u00f8vde \u00e5 sl\u00e5 foten ned i gulvet s\u00e5 de skulle h\u00f8re meg. Etterp\u00e5 s\u00e5 noen inn i rommet, og sa at det var livstegn i hj\u00f8rnet. Men de kom ikke. N\u00e5r det s\u00e5 kom noen, sa jeg at de m\u00e5tte ta bestevenninnen min fordi hun l\u00e5 opp\u00e5 meg, forteller hun.", "Hjelperen var Caroline Winge, en av de andre overlevende p\u00e5 Ut\u00f8ya. Hun hadde tatt ambulansefag.", "\u2013 Politiet ville bare l\u00f8fte meg opp, men hun s\u00f8rget for at jeg ble l\u00f8ftet ut i et pledd, husker 19-\u00e5ringen takknemlig.", "\u00c9n feil bevegelse kunne f\u00f8rt at hun ble lam for livet.", "Hanne husker fortsatt den kalde luften og regnet i ansiktet da hun ble b\u00e5ret ut i en b\u00e5t. P\u00e5 fastlandssiden ble hun kj\u00f8rt i ambulanse og senere i helikopter til Ullev\u00e5l sykehus. F\u00f8rst klokken 23.30, etter \u00e5 ha blitt unders\u00f8kt, snakket hun med moren igjen. Da hadde foreldrene Monica Hest\u00f8 og Odd Einar Ness ringt datteren hele kvelden uten \u00e5 komme gjennom.", "\u2013 Du sa at du var skutt i halsen og hadde brukket armen, at du var p\u00e5 sykehuset og at legene hadde sagt at du ville klare deg, minnes moren. De neste to ukene l\u00e5 hun i respirator. Da hun v\u00e5knet, var venstreh\u00e5nden ur\u00f8rlig. H\u00f8yreh\u00e5nden var s\u00e5 svak at hun mistet pin up-isen hun fikk i h\u00e5nda. Hun m\u00e5tte l\u00e6re seg \u00e5 puste p\u00e5 nytt. Miming ble l\u00f8sningen da hun ikke kunne snakke p\u00e5 grunn av respiratorbehandlingen. Da venninnen Jorid Nordmelan, som ongs\u00e5 overlevde Ut\u00f8ya-massakren, kom p\u00e5 bes\u00f8k, mimet Hanne frem disse korte setningene:", "Hvor var du?", "Hvem er d\u00f8d?", "Hvor mange?", "69 personer ble drept p\u00e5 Ut\u00f8ya 22. juli. Tre ligger fortsatt hardt skadet p\u00e5 Oslo universitetssykehus.", "Da de overlevende og etterlatte fikk gjensyn med Ut\u00f8ya forrige helg, kunne ikke Hanne v\u00e6re til stede. Selv vil hun bes\u00f8ke \u00f8ya senere.", "\u2013 Jeg skulle gjerne v\u00e6rt der, og p\u00e5 den nasjonale minneseremonien. Lene Maria likte Jarle Bernhoft s\u00e5 godt. Han sang \u00abStay with me\u00bb. Alle som kjente henne tenkte at den sangen var til henne, sier hun.", "N\u00e5r hun blir utskrevet fra sykehuset, skal hun hjem til Namsos og se filmopptaket fra begravelsen til venninnen. S\u00e5 skal hun legge ned blomster p\u00e5 graven hennes.", "\u2013 Hva tenker du om fremtiden?", "\u2013 F\u00f8rst m\u00e5 jeg bli utskrevet, f\u00f8r jeg kan tenke p\u00e5 noe annet. Jeg skal ta ett skritt av gangen, sier 19-\u00e5ringen."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "contenthash", "value": "31fb61e3df8a235e5b848ed30c8d93088049197ddf2752ac8b7ab5090b73daf0"}, {"field": "createtime", "value": "2017-04-08T14:58:52.000Z"}, {"field": "description", "value": "Hanne Hest\u00f8 Ness (19) og bestevenninna Lene Maria Bergum ble f\u00f8dt p\u00e5 samme dag, p\u00e5 samme sykehus. 22. juli d\u00f8de venninna i Hannes armer p\u00e5 Ut\u00f8ya. N\u00e5 kjemper Hanne seg tilbake etter skuddskadene."}, {"field": "dominantimage", "value": "http://www.adressa.no/incoming/article1403711.ece5/ALTERNATES/w980-default/hanne2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8f8d0f82bf246213ce6ee9a02ea87658ffa3c9b2.jpg?5998b66f"}, {"field": "dominantthumbnaildimensions", "value": "300x169"}, {"field": "heading", "value": ["Kjemper seg tilbake etter skuddskadene -adressa.no", "Vil bli fotograf", "Mistet bestevenninnen", "Satt i et hj\u00f8rne", "Iskald", "I sikkerhet", "Ett skritt av gangen"]}, {"field": "id", "value": "8f8d0f82bf246213ce6ee9a02ea87658ffa3c9b2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "terrorangrepet"]}, {"field": "kw-classification", "value": "law-government-and-politics"}, {"field": "kw-concept", "value": ["tenke", "h\u00f8re", "venninna"]}, {"field": "kw-entity", "value": ["stj\u00f8rdal auf", "olavs hospital", "kaf\u00e9bygget", "ut\u00f8ya", "ullev\u00e5l", "monica hest\u00f8 og odd einar ness", "stay", "hovedhuset", "tyrifjorden", "gro harlem brundtland", "jorid nordmelan", "st.olavs hospital", "gaute", "datarock"]}, {"field": "kw-location", "value": ["nord-tr\u00f8ndelag", "namsos", "oslo"]}, {"field": "kw-pageclass", "value": "article"}, {"field": "kw-person", "value": ["hanne hest\u00f8 ness", "lene maria bergum", "caroline winge", "odd einar ness", "monica hest\u00f8", "jarle bernhoft", "anders behring breivik", "lene maria"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/terrorangrepet"]}, {"field": "og-image", "value": "http://www.adressa.no/incoming/article1403711.ece5/ALTERNATES/w980-default/hanne2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjemper seg tilbake etter skuddskadene"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/article1684741.ece"}, {"field": "pageclass", "value": ["article"]}, {"field": "publishtime", "value": "2011-08-27T09:57:15.000Z"}, {"field": "recs-articleid", "value": "964685"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-publishtime", "value": "2011-08-27T09:57:15.000Z"}, {"field": "recs-rawtitle", "value": "Kjemper seg tilbake etter skuddskadene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/terrorangrepet"]}, {"field": "teaser", "value": "Hanne Hest\u00f8 Ness (19) og bestevenninna Lene Maria Bergum ble f\u00f8dt p\u00e5 samme dag, p\u00e5 samme sykehus. 22. juli d\u00f8de venninna i Hannes armer p\u00e5 Ut\u00f8ya. N\u00e5 kjemper Hanne seg tilbake etter skuddskadene."}, {"field": "thumbnail", "value": "http://content-thumbnail.cxpublic.com/content/thumbnail200x150/8f8d0f82bf246213ce6ee9a02ea87658ffa3c9b2.jpg?5998b66f"}, {"field": "thumbnailfullheightdimensions", "value": "200x2660"}, {"field": "timestamp", "value": "2017-08-19T22:06:39.000Z"}, {"field": "title", "value": "Kjemper seg tilbake etter skuddskadene"}, {"field": "url", "value": "http://www.adressa.no/nyheter/terrorangrepet/article1684741.ece"}, {"field": "urlhash", "value": "8f8d0f82bf246213ce6ee9a02ea87658ffa3c9b2"}], "score": 0.57947856, "siteId": "9222270286501375973", "id": "8f8d0f82bf246213ce6ee9a02ea87658ffa3c9b2"}

