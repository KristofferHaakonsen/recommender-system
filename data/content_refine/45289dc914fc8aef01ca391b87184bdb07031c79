{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arne espelund", "professor em.", "institutt for materialteknologi", "ntnu"]}, {"field": "body", "value": ["Saken oppdateres.", "N\u00e5r Ola Sandnes p\u00e5 R\u00f8ros n\u00e5 for tida lager elegante kaffekjeler for salg ved R\u00f8rosmuseet, er det ikke lenger av garkobber fra smeltehytta, kobber fra hammerhytta i Tolga eller fra valseverket ved Nedre Leirfoss. Det kommer fra Boliden i Sverige eller Outokumpo i Finland i form av skinnende valsede plater av 0.7 mm tykt gods. De er etter raffinering blitt s\u00e5 myke at Sandnes som viktigste verkt\u00f8y bruker en hydraulisk presse og en dreibenk. Materialet formelig flyter, til og med ved bruk av handkraft.", "Om en g\u00e5r 1-2 generasjoner bakover i tid var hammeren viktigste redskap. Aksel T\u00f8nseth (f. 1916) kunne i 2004 vise meg ei hand, som hadde f\u00e5tt form av hammerskaftet. Trolig uten smerter, men samtidig vitnem\u00e5l om hvor ensidig arbeidet som kobberslager var. Hos oss var s\u00e6rlig Sings\u00e5s kjent for sine kobberslagere. Verkstedet til Per Bersvendsen er satt opp p\u00e5 Sverresborg.", "Eksemplene viser noen av endringene innen handverksfaget gjennom siste hundre\u00e5r. Bruksomr\u00e5der der kobber var nesten ener\u00e5dende er etter hvert overtatt av aluminium, rustfritt st\u00e5l og plast. Kaffekjelen av kobber blir sjelden satt over varmen, den er helst en prydgjenstand for skjenking.", "P\u00e5 R\u00f8ros ble i 1953 metallisk kobber for siste gang laget av lokal malm. Det var mange rop om hjelp til verket opp gjennom \u00e5rene. Mest effektiv var nok egen innsats p\u00e5 1880-tallet da ny fransk teknologi ble hentet inn og tatt i bruk, nesten samtidig med at R\u00f8rosbanen ble \u00e5pnet. Koks ble fra n\u00e5 av importert fra England over havna i Trondheim til smeltehytta p\u00e5 R\u00f8ros, og eksport av svovelkis fra Kongens - Arvedals gruve tok seg opp.", "Mindre kjent er alle fors\u00f8kene p\u00e5 \u00e5 bedre l\u00f8nnsomheten ved ulike lokale tiltak p\u00e5 1800-tallet. Gjennom mer enn 200 \u00e5r var en femtrinnnsprosess grunnlaget for kobbersmelting. S\u00e5 lenge en hadde kobberkisholdig malm med mer enn 5 prosent kobber l\u00f8nte arbeidet med bryting av malm, skeiding, transport og smelting seg, noe ikke minst \u00abpaleene\u00bb i Trondheim vitner om, slik H\u00e5kon With Andersen har pekt p\u00e5. Teknikken var importert fra tysk omr\u00e5de p\u00e5 1600-tallet. Men det verkene fra Folldal i s\u00f8r, til Orkdal i vest og Gauldalen - Tydal - Selbu og Mer\u00e5ker i nord hadde mest av var fattig kismalm med 1-3 prosent kobber.", "Fors\u00f8kene p\u00e5 \u00e5 utnytte slik malm vitner om kunnskap, observasjonsevne og fantasi, og gir oss adskillig interessant personalhistorie i eldre tid, f\u00f8r flotasjon p\u00e5 1920-tallet l\u00f8ste mange av problemene.", "I \u00e5ret 1821 fikk bergmester H. C. Str\u00f8m en pris fra Det kgl. Selskab for Norges Vel for et arbeid om kjerner\u00f8sting. Han sa at dersom temperaturen ved vanlig kaldr\u00f8sting ikke er s\u00e5 h\u00f8y, finner man igjen hvert malmstykke slik det ble lagt inn, men n\u00e5 oppdelt i to ulike deler: kjernen, som viser seg \u00e5 inneholde nesten all kobber, mens det nesten kobberfri skallet (\u00abskrovet\u00bb) kunne skilles ifra ved s\u00e5kalt kjerneskeiding. I Folldalen ble slik kjerner\u00f8sting innf\u00f8rt p\u00e5 1770-tallet, trolig samtidig ved Arvedals gruve p\u00e5 R\u00f8ros. Transport av kjerne med h\u00f8yt kobberinnhold til smeltehytte i Alvdal eller p\u00e5 R\u00f8ros l\u00f8nte seg, i forhold til fattig malm.", "Allikevel er det bergmester M.W. Sindings arbeid p\u00e5 1840-tallet jeg s\u00e6rlig vil omtale. I 1847 presenterte han etter fors\u00f8k ved Leren Chromfabrik en reaktor der svovel kunne avdrives fra svovelkisrik malm \u00abved fri flamme\u00bb. I dette ligger \u00f8nsket om \u00e5 skape en balanse mellom varmekrevende og varmeavgivende reaksjoner, slik som avdriving av svovel, og samtidig forbrenning av en mindre del ved lufttilf\u00f8rsel, fulgt av kondensasjon. Det er mulig at en hytteruin oppf\u00f8rt i stein i Grimsdalen vitner om slike planer. Men alt \u00e5ret etter skrinla han dem. P\u00e5 en regnv\u00e5t dag i Folldalen s\u00e5 han at avrenninga fra skrovhaugene hadde bl\u00e5farge, \u00e5penbart av \u00abvitriol\u00bb (kobbersulfat CuSO{-4}). I l\u00f8pet av kort tid utviklet han en metode basert p\u00e5 felling av kobbersulfid CuS ved hjelp av hydrogensulfid H{-2}S (for mange kjent fra kjemilaboratoriet). Slik gass ble utviklet ved forbrenning av en blanding av ved og svovelkis. Det hadde etter mange \u00e5rs drift samlet seg opp store mengder skrov med et visst innhold av kobber. Verket i Folldalen, som var nyetablert, fikk dermed en sv\u00e6rt god start. Kobberprisene ble ogs\u00e5 ganske h\u00f8ye under Krim-krigen i 1854-55.", "Mye av utstyret i Folldalen var nok primitivt. Det er nesten ufattelig at man med datidens metoder og materialer klarte \u00e5 foreta utluting av skrov, filtrering, felling av CuS i filtratet med tilf\u00f8rt H{-2}S, og ny filtrering. Trolig foregikk arbeidet bare sommers dag, fordi alt fr\u00f8s til is om vinteren. R\u00f8rosverket overtok denne metoden i 1856. Tegninger utf\u00f8rt av H. Hauan, i arkivet ved R\u00f8rosmuseet, viser et ganske avansert anlegg p\u00e5 Nyplassen, like ved Ormhaugfossen. Det var i drift til 1869. Skrov etter kjerner\u00f8sting ble transportert vinters dag fra Kongens-Arvedals gruver.", "Sinding har ikke selv skrevet om denne metoden, men den tyskf\u00f8dte bergingeni\u00f8ren Carl Weltz publiserte i Tyskland 1862 en beretning om f\u00f8rste del av Sindings metode. Hos bergmesteren i Trondheim fins et interessant manuskript om driften i Folldal skrevet av O. Olsen i 1863.", "I den sentrale delen av Folldalen er det vanskelig \u00e5 stedfeste hvor Sindings metode ble brukt. Omr\u00e5det preget av r\u00f8de, gule, brune og svarte farger er p\u00e5 flere titalls m\u00e5l, og strukturene fra virksomhet p\u00e5 1800-tallet er det ikke lett \u00e5 finne igjen. Men p\u00e5 Nyplassen er omr\u00e5det noks\u00e5 tydelig. Det st\u00e5r igjen rester av vassrenne, plass for et overfallshjul, kanskje litt av grunnmuren. Omr\u00e5det er preget av r\u00f8dfarget kamp (utlutet skrov) som r\u00f8rosinger hentet for \u00e5 p\u00e5skynde smelting av is p\u00e5 veiene p\u00e5 v\u00e5rparten. Noen hauger med magnetkisrik malm ligger tilbake, jeg har ogs\u00e5 funnet et stykke svovel.", "Det er klart at anlegget kan utnyttes for turisme p\u00e5 R\u00f8ros. Kanskje ikke for det store publikum, men for spesielle gjester med en viss fagkunnskap. For slike er Nyplassen en godbit.", "Sinding var en s\u00e6rmerket person. Et honorar R\u00f8rosverket sendte for metoden ved Ormhaugen ble returnert. Noen i Styret hadde motsatt seg en slik bevilgning. Han d\u00f8de alt i 1860, bare 49 \u00e5r gammel. Honoraret ble seinere utbetalt til hans enke. Sinding og hans kone etterlot seg fire barn, alle kjent som kunstnere."]}, {"field": "category0", "value": "meninger"}, {"field": "contenthash", "value": "e36c24e3ca0732326cf7782a2261979fd9f62cca6ff6502df6fbdcfbdc8fdf5a"}, {"field": "createtime", "value": "2016-09-16T09:58:18.000Z"}, {"field": "description", "value": "Bruksomr\u00e5der der kobber tidligere nesten var ener\u00e5dende er etter hvert overtatt av aluminium, rustfritt st\u00e5l og plast. Kaffekjelen av kobber blir sjelden satt over varmen, den er helst en prydgjenstand for skjenking."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45289dc914fc8aef01ca391b87184bdb07031c79.jpg?58837d06"}, {"field": "dominantthumbnaildimensions", "value": "256x256"}, {"field": "heading", "value": "Lite kjent kobberhistorie -adressa.no"}, {"field": "id", "value": "45289dc914fc8aef01ca391b87184bdb07031c79"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["metode", "kobber", "kjent kobberhistorie", "malm", "rustfritt st\u00e5l", "skrov", "kjent", "prosent kobber"]}, {"field": "kw-entity", "value": ["grimsdalen", "sindings", "cus", "cuso", "ormhaugen", "norges vel", "r\u00f8rosverket", "r\u00f8rosbanen", "sings\u00e5s", "nyplassen", "outokumpo", "sverresborg", "folldalen", "kongens", "styret", "leren chromfabrik", "nedre leirfoss", "r\u00f8rosmuseet", "kongens-arvedals", "arvedals", "per bersvendsen", "tyskland 1862", "ormhaugfossen"]}, {"field": "kw-location", "value": ["england", "orkdal", "r\u00f8ros", "gauldalen", "trondheim", "alvdal", "folldal", "boliden", "krim", "sverige", "mer\u00e5ker", "tolga", "finland"]}, {"field": "kw-pageclass", "value": "article"}, {"field": "kw-person", "value": ["h. hauan", "ola sandnes", "o. olsen", "h\u00e5kon with andersen", "aksel t\u00f8nseth", "h. c. str\u00f8m", "carl weltz"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lite kjent kobberhistorie"}, {"field": "og-type", "value": "article"}, {"field": "og-url", "value": "http://www.adressa.no/meninger/article397766.ece"}, {"field": "pageclass", "value": null}, {"field": "publishtime", "value": "2005-01-27T21:56:00.000Z"}, {"field": "recs-articleid", "value": "2195470"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-01-27T21:56:00.000Z"}, {"field": "recs-rawtitle", "value": "Lite kjent kobberhistorie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Bruksomr\u00e5der der kobber tidligere nesten var ener\u00e5dende er etter hvert overtatt av aluminium, rustfritt st\u00e5l og plast. Kaffekjelen av kobber blir sjelden satt over varmen, den er helst en prydgjenstand for skjenking."}, {"field": "thumbnail", "value": "http://content-thumbnail.cxpublic.com/content/thumbnail200x150/45289dc914fc8aef01ca391b87184bdb07031c79.jpg?58837d06"}, {"field": "thumbnailfullheightdimensions", "value": "200x2054"}, {"field": "timestamp", "value": "2017-01-21T15:23:50.000Z"}, {"field": "title", "value": "Lite kjent kobberhistorie"}, {"field": "url", "value": "http://www.adressa.no/meninger/article397766.ece"}, {"field": "urlhash", "value": "45289dc914fc8aef01ca391b87184bdb07031c79"}], "score": 0.78753215, "siteId": "9222270286501375973", "id": "45289dc914fc8aef01ca391b87184bdb07031c79"}

