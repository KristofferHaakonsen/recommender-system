{"fields": [{"field": "modifiedtime", "type": "time", "value": "2012-06-20T10:16:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Ti \u00e5r er g\u00e5tt siden Rita Nylander og Anne Grut S\u00f8rum slo sine kreative evner og dr\u00f8mmer sammen og dannet strikke- og designfellesskapet Duodu. Jubileet markeres med utstillingen \u00abIsi\u00bb ved Folkemuseet p\u00e5 Sverresborg. Ingrid Schulerud bes\u00f8rger \u00e5pningen l\u00f8rdag. Flere ganger har statsministerens frue selv if\u00f8rt seg Duodu-kl\u00e6r. At dette er design hun liker, er det alts\u00e5 ingen tvil om.", "N\u00e5r Rita og Anne selv beskriver kl\u00e6rne sine, tar de utgangspunkt i ordene enkelt, elegant og morsomt. Dessuten er de opptatt av at de ikke driver i motebransjen. De lager kl\u00e6r for evigheten, ikke for \u00f8yeblikket. Utfordringer liker de ogs\u00e5:", "- Vi kan godt si nei til et oppdrag, men aldri fordi vi ikke t\u00f8r. Vi har bestemt oss for \u00e5 v\u00e5ge oss ut i ukjent farvann n\u00e5r vi f\u00e5r sjansen. Vi vil ikke la oss skremme fra noe som helst, p\u00e5peker de to damene og lar latteren fylle utstillingsrommet p\u00e5 Sverresborg.", "Det er mandag formiddag - og de er i full gang med \u00e5 dandere sine nyeste kreasjoner p\u00e5 lange, smale utstillingsdokker.", "- Dere overlater lite til fantasien?", "- Kroppssmykker kaller vi de dristigste modellene. Kanskje ikke egnet for alle kropper, men vi mener plaggene er fullt ut brukbare, ler Anne og putter fingeren inn i et hull, mer enn stort nok for fangst av b\u00e5de breiflabb og rovfisk som lar seg lokke i garnet.", "Ingen tvil om at strikkeduoen har v\u00e6rt raus med maskevidden i jubileumskolleksjonen. For riktig \u00e5 understreke effekten er hullene i noen av de luftigste kjolene strukket ekstra langt ut ved hjelp av laksnotstreng.", "- Dere dro mot nord for \u00e5 finne inspirasjon?", "- Ja, vi mente vi trengte p\u00e5fyll av noe nytt, b\u00e5de av farger og former. Etter forslag fra en god kunde reiste vi til Jukkasj\u00e4rvi i Nord-Sverige. Hver vinter lokker stedets ishotell til seg h\u00e6rskarer av turister fra store deler av verden. Her f\u00e5r de ta p\u00e5 is, g\u00e5 p\u00e5 is og sove i ishuler. For dem er slike opplevelser ekstremt eksotiske, forteller Rita.", "Byggverket til jukkasj\u00e4rviene imponerte ogs\u00e5 strikkeduoen fra Trondheim. Men like mye entusiasme som de mest langveisfarende hotellgjestene greide de ikke \u00e5 mobilisere.", "- Vi er vant til vinter, is og sn\u00f8. \u00c5 se alle de andres fascinasjon f\u00f8rte nok til at vi er blitt mer bevisst p\u00e5 kvalitetene med \u00e5 bo i et land med skiftende \u00e5rstider, sier de to og f\u00e5r st\u00f8tte av fotograf Gry Molv\u00e6r som ogs\u00e5 deltok p\u00e5 turen.", "- For oss var utvilsomt lyset, fargene og de sv\u00e6re hvite viddene mest inspirerende, sier Gry, ogs\u00e5 hun i full gang med \u00e5 montere sine produkter p\u00e5 veggene i utstillingsrommet: Sv\u00e6re iskalde bilder som st\u00e5r godt til strikkemodellene - flere med navn som framkaller hutrende gys: Skavl, bre, nor, isi, isai, tin, sildr og melt - mange i hvitt, men med islett av bl\u00e5tt og bl\u00e5gr\u00f8nt. Bare modellen \u00abmelt\u00bb er i gnistrende r\u00f8dt.", "Helt siden starten for ti \u00e5r siden har Duodu holdt til i et lite lokale p\u00e5 Pir II, p\u00e5 Bratt\u00f8ra i Trondheim. Der designes og produseres de s\u00e6rpregede plaggene som er s\u00e5 lette \u00e5 legge merke til.", "- Vi har f\u00e5tt mye hyggelig oppmerksomhet i l\u00f8pet av \u00e5rene som er g\u00e5tt, b\u00e5de av priser og innkj\u00f8p til Kunstindustrimuseet. Tilbakemeldingene fra kundene betyr ogs\u00e5 mye. Flere forteller at plaggene holder i \u00e5r etter \u00e5r. De bruker dem om og om igjen. Akkurat slik vi vil det skal v\u00e6re, sier Rita.", "Selv om strikkeduoen er godt etablert innenfor norsk design, har de ikke blitt rike p\u00e5 virksomheten.", "- Nei, stor l\u00f8nnsomhet ligger ikke i denne bransjen. Og s\u00e6rlig ikke i utstillinger som dette. Men vi synes det er sv\u00e6rt givende \u00e5 jobbe fram mot en slik presentasjon - og vi gj\u00f8r det gjerne igjen, smiler Anne.", "Hun synes det er flott at Folkemuseet \u00e5pner d\u00f8rene sine for jubileumsutstillingen. Museet er en viktig formidler av tradisjoner innenfor husflid og godt h\u00e5ndverk. Denne tradisjonen mener ogs\u00e5 Duodu-damene de er en del av - som utforskere av materialenes muligheter - og fornyere av form og teknikk. Noen av produktene sine har de satt i serieproduksjon hos Selbu Husflid. Dette blir ogs\u00e5 \u00e5 se p\u00e5 utstillingen.", "- Det kjennes godt og riktig \u00e5 v\u00e6re her, s\u00e5 f\u00e5r vi h\u00e5pe at riktig mange kommer og kikker p\u00e5, sier Rita.", "Under tidligere utstillings\u00e5pninger har publikumsk\u00f8en n\u00e5dd langt ut p\u00e5 gata. Skjer det samme igjen, kan det v\u00e6re lurt \u00e5 ta med brodder. F\u00f8reforholdene p\u00e5 By\u00e5sen har for tida mye til felles med islandslapet inne i utstillingen \u00abISI\u00bb."]}, {"field": "category0", "value": "kultur"}, {"field": "contenthash", "value": "226ca01b0b665686a207f3622adc1a941ddbbe11d94bb473e1860940e2e6e5f5"}, {"field": "createtime", "value": "2016-04-27T06:15:14.000Z"}, {"field": "description", "value": "Inspirasjon har de hentet i is\u00f8det langt mot nord, men de nye ullplaggene til Duodo er ikke veldig egnet for overvintring p\u00e5 Franz Josefs Land."}, {"field": "dominantimage", "value": "http://www.adressa.no/incoming/article1231150.ece5/ALTERNATES/w980-default/molv%C3%A6r"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4eef011af36a48b0b9fefcbce8d7abc450c8ef5.jpg?596d403a"}, {"field": "dominantthumbnaildimensions", "value": "300x169"}, {"field": "heading", "value": ["Se min ullkjole -adressa.no", "Enkelt og morsomt", "Iskald inspirasjon", "Faste kunder"]}, {"field": "id", "value": "c4eef011af36a48b0b9fefcbce8d7abc450c8ef5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "style-and-fashion"}, {"field": "kw-concept", "value": ["plaggene", "strikkeduoen", "utstillingen", "design", "inspirasjon", "isi", "kunde", "full"]}, {"field": "kw-entity", "value": ["kunstindustrimuseet", "rita nylander og anne grut s\u00f8rum", "by\u00e5sen", "anne", "sverresborg", "bratt\u00f8ra", "nord-sverige", "rita", "duodo", "folkemuseet", "duodu", "rita og anne", "jukkasj\u00e4rvi", "pir ii", "selbu husflid", "isi"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["gry molv\u00e6r", "ingrid schulerud", "franz josefs land", "anne grut s\u00f8rum", "rita nylander"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1231150.ece5/ALTERNATES/w980-default/molv%C3%A6r"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Se min ullkjole"}, {"field": "og-type", "value": "article"}, {"field": "og-url", "value": "http://www.adressa.no/kultur/article1013916.ece"}, {"field": "pageclass", "value": ["article"]}, {"field": "publishtime", "value": "2008-01-19T15:21:15.000Z"}, {"field": "recs-articleid", "value": "874669"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-01-19T15:21:15.000Z"}, {"field": "recs-rawtitle", "value": "Se min ullkjole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Inspirasjon har de hentet i is\u00f8det langt mot nord, men de nye ullplaggene til Duodo er ikke veldig egnet for overvintring p\u00e5 Franz Josefs Land."}, {"field": "thumbnail", "value": "http://content-thumbnail.cxpublic.com/content/thumbnail200x150/c4eef011af36a48b0b9fefcbce8d7abc450c8ef5.jpg?596d403a"}, {"field": "thumbnailfullheightdimensions", "value": "200x2171"}, {"field": "timestamp", "value": "2017-07-17T22:54:50.000Z"}, {"field": "title", "value": "Se min ullkjole"}, {"field": "url", "value": "http://www.adressa.no/kultur/article1013916.ece"}, {"field": "urlhash", "value": "c4eef011af36a48b0b9fefcbce8d7abc450c8ef5"}], "score": 0.73337877, "siteId": "9222270286501375973", "id": "c4eef011af36a48b0b9fefcbce8d7abc450c8ef5"}

