{"fields": [{"field": "modifiedtime", "type": "time", "value": "2017-03-24T09:28:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Bangkok", "Fangenskap", "Dyrehelse", "Dyrevern", "Thailand", "Reise", "Turisme", "Dyrebeskyttelsen", "Dyr"]}, {"field": "author", "value": "axel munthe-kaas h\u00e6rland"}, {"field": "body", "value": ["Til tross for en stadig usikker fremtid for elefanter, er det f\u00e5 dyr p\u00e5 jord som vekker samme glede og entusiasme. Mye handler om den snille og litt komiske fysikken, men fremfor alt er det fordi elefanter har personlighet.", "S\u00e5nn er det ogs\u00e5 med Saza. Lunsjen er overst\u00e5tt, en toppet kurv med skrellet vannmelon er fort\u00e6rt, og n\u00e5 st\u00e5r hun bare her for det sosiale. Og n\u00e5r jeg trer rolig frem og legger h\u00e5nden bak \u00f8ret hennes kjenner jeg en dyp og st\u00f8dig rytme vibrere gjennom musklene.", "\u2013 Det tok lang tid f\u00f8r hun ble s\u00e5 trygg med folk, sier guide og elefantpasser Tanwamas \u00abSom\u00bb Khaikaew.", "Den st\u00f8rste og mest popul\u00e6re byen nord i Thailand", "Befolkning \u2013 150.000", "Sesong \u2013 november til februar", "Valuta \u2013 thailandske Bath", "Visum \u2013 Nordmenn f\u00e5r 30 dagers gratis visum-fritagelse ved innflyvning til Thailand.", "Ikke rart. Sazas frykt for mennesker sitter dypt i minnet. Rundt 70 av hennes 73 \u00e5r lange liv ble tilbrakt i fangenskap, f\u00f8rst i Thailands (n\u00e5 ulovlige) t\u00f8mmerindustri og deretter som ridedyr for turister.", "Det var f\u00f8rst n\u00e5r tennene hennes ble slitt ned og hun ikke lengre var i stand til \u00e5 ta til seg n\u00e6ring, at Saza ble donert til Elephant Nature Park og foreningen Save Elephant Foundation her i Chiang Mai.", "Et bilde hengende p\u00e5 veggen i bygningen hvor nye beboere veies og unders\u00f8kes, viser Saza p\u00e5 dagen hun ankom: mager, nedsl\u00e5tt og dekket av s\u00e5r.", "Tre \u00e5r senere st\u00e5r hun her som en av 40 heldige, nybadet i gj\u00f8rme, og kl\u00f8r snabelen mot stammen av et fikentre.", "\u2013 Hun har ikke mange \u00e5r igjen, sier Som.", "\u2013 Men de hun har vil v\u00e6re gode.", "Det g\u00e5r ingen direkteflyvninger til Chiang Mai fra Norge, men byen er lett \u00e5 n\u00e5 med tog eller mellomlanding i Bangkok med Air Asia ( www.airasia.com ) og Thai Airways ( www.thaiairways.com )", "Forholdet mellom masseturisme og dyrevelferd er ofte dysfunksjonelt, og Thailand er ikke noe unntak.", "Elefanter er spesielt s\u00e5rbare, da de alltid har v\u00e6rt ettertraktet av reiselivsbransjen. Hvem dr\u00f8mmer vel ikke om en ridetur gjennom den s\u00f8r\u00f8stasiatiske jungelen, vuggende frem og tilbake p\u00e5 ryggen av en vennlig kjempe?", "\u2013 Det er s\u00e5 lett \u00e5 glemme at ingen av disse tingene er naturlig oppf\u00f8rsel for en elefant, sier Som og viser til en rekke arr rundt Sazas \u00f8rer og \u00f8yne, hvor kroker er brukt av f\u00f8reren for \u00e5 holde henne under kontroll.", "For \u00e5 temme og trene en elefant, forklarer hun, m\u00e5 den som liten fjernes fra moren og flokken, som ofte b\u00f8ter med livet i forsvar. Phajaan , oversatt som knusing , inneb\u00e6rer isolasjon, lenking og tortur av dyret til alt av vilje er brutt ned.", "Det samme gjelder elefanter f\u00f8dt i fangenskap: f\u00f8rst da kan de trenes til presise og repetitive oppgaver, som \u00e5 lage malerier p\u00e5 markeder, spille fotball i et sirkus eller \u00e5 jobbe som ridedyr for turister.", "Budsjett: Cozytel \u2013 Mye hjemmekos for pengene, sentralt i Chiang Mai. Inkluderer frokost. www.cozytelchiangmai.com", "Middels: Rich Lanna House \u2013 14 intime og vakre rom i kolonistil. www.richlannahouse.com", "Luksus: Rarin Jinda \u2013 Prisbel\u00f8nnet spa-resort i 140 \u00e5r gammelt teak-hus. www.rarinjinda.com", "Det var grunnleggeren av Elephant Nature Park \u2013 Sangdeaun \u00abLek\u00bb Chailert \u2013 som f\u00f8rst satte s\u00f8kelys p\u00e5 \u00abPhajaan\u00bb og misbruk av elefanter i Thailand.", "Siden 1996 har flere hundre dyr blitt omplassert av organisasjonen hennes, fordelt rundt i Thailand, Kambodsja og Laos.", "Denne mer etiske tiln\u00e6rmingen til elefantturisme har siden spredt seg til andre akt\u00f8rer, og har f\u00e5tt s\u00e6rlig fart p\u00e5 seg de siste \u00e5rene.", "P\u00e5 mitt hotell alene \u2013 i et brosjyrestativ utenfor inngangsd\u00f8ren \u2013 reklamerer over 20 selskaper med elefantopplevelser. Mange har ord som care og save og sanctuary i beskrivelsen. Rundt halvparten sier nei til kroker og rideturer.", "\u2013 Dette er fremskritt, men ofte vanskelig \u00e5 stole p\u00e5, sier Som.", "\u2013 Mange bruker denne tiln\u00e6rmingen som en m\u00e5te \u00e5 tiltrekke seg flere reisende, selv om alt annet foreg\u00e5r bak lukkede d\u00f8rer. Andre bare fortsetter som f\u00f8r, med rideturer og sirkus og alt det gamle, mener hun.", "S\u00e5 hvordan kan 40 elefanter, et par hundre heltidsarbeidere og en egen dal holdes g\u00e5ende fra dag til dag?", "Ikke p\u00e5 godvilje alene, er svaret. For dette er kanskje et fristed for elefanter, men Elephant Nature Park tjener ogs\u00e5 som en av Chiang Mais mest popul\u00e6re turistattraksjoner.", "Her ledes grupper p\u00e5 ti rundt om i parken, l\u00e6rer underveis og m\u00f8ter dyrene tett p\u00e5.", "Det er et surrealistisk syn, n\u00e5r rundt 50 av oss st\u00e5r henrykte p\u00e5 elvebredden og tar bilder i det en familie p\u00e5 fire dyr, inkludert babyen Khun Dej , tar et impulsivt bad i elven.", "Og midt oppe i all gleden og latteren og selfiestengene er det vanskelig \u00e5 ikke kjenne en liten kulde bre seg i mellomgulvet. Den udefinerbare f\u00f8lelsen om at noe ikke stemmer.", "\u2013 Det ideelle hadde v\u00e6rt om de kunne levd fritt og vilt, sier Som, \u2013 men det er rett og slett ikke realistisk. Og etter en levetid med misbruk og fangenskap er det ikke bare \u00e5 slippe l\u00f8s et dyr i skogen og h\u00e5pe p\u00e5 det beste. Mange vi har her ville aldri klart seg p\u00e5 egen h\u00e5nd, men takket v\u00e6re inntektene fra turismen kan de leve uten smerte og misbruk. Det m\u00e5 kunne kalles et godt kompromiss.", "Drevet av Save Elephant Foundation \u2013 den f\u00f8rste og mest respekterte organisasjonen av sitt slag i Thailand. Rundt 70 elefanter lever i dag i Elephant Nature Park. Har ogs\u00e5 prosjekter n\u00e6r Bangkok, i Kambodsja og i Laos. Tilbyr en rekke muligheter til \u00e5 tilbringe tid med elefanter, enten som turist eller frivillig. Les mer p\u00e5 www.saveelephant.org", "Grunnlagt av britiske Katherine Connor etter m\u00f8tet med babyelefanten Boon Lott. Kun overnattingsbes\u00f8k, hvor gjestene deltar i alle daglige oppgaver. www.blesele.org", "Fokuserer p\u00e5 redning og rehabilitering av en rekke dyr i Thailand, inkludert elefanter. www.wfft.org"]}, {"field": "category0", "value": "reise"}, {"field": "contenthash", "value": "8473792f2a850b990100b239dee7021296b7d6b3b40ee11457653594888b930f"}, {"field": "createtime", "value": "2017-03-24T08:48:49.000Z"}, {"field": "description", "value": "Et etisk skifte i behandlingen av Thailands elefanter har skjedd etter ti\u00e5r med mishandling. Men fortsatt er det langt til m\u00e5llinjen."}, {"field": "heading", "value": ["Etter 70 \u00e5r som arbeider og ridedyr har elefanten Saza funnet sitt fristed -adressa.no", "Prisen for rideturen", "Et etisk skifte", "Et godt kompromiss", "Tre etiske elefantsentre i Thailand", "Elephant Nature Park, Chiang Mai", "Boon Lott\u2019s Elephant Sanctuary (BLES), Sukhothai", "Wildlife Friends Foundation Thailand, Petchaburi"]}, {"field": "id", "value": "71e819241c5e53340da6f8c21e2b142317e630d0"}, {"field": "keyword", "value": ["Bangkok", "Fangenskap", "Dyrehelse", "Dyrevern", "Thailand", "Reise", "Turisme", "Dyrebeskyttelsen", "Dyr"]}, {"field": "keywords", "value": "Bangkok,Fangenskap,Dyrehelse,Dyrevern,Thailand,Reise,Turisme,Dyrebeskyttelsen,Dyr"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "save elephant foundation"}, {"field": "kw-concept", "value": ["elefant", "etisk skifte", "dyr"]}, {"field": "kw-entity", "value": ["saza", "tanwamas", "khaikaew", "friends foundation thailand", "jinda", "elephant nature park", "lek", "thai airways", "chailert", "khun dej", "phajaan", "air asia", "kambodsja og laos", "bath"]}, {"field": "kw-location", "value": ["bangkok", "kambodsja", "laos", "norge", "chiang mai"]}, {"field": "kw-pageclass", "value": "article"}, {"field": "kw-person", "value": ["boon lott", "katherine connor", "rich lanna house"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/fa4fb341-0517-4dfe-891f-db284a752867?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Etter 70 \u00e5r som arbeider og ridedyr har elefanten Saza funnet sitt fristed"}, {"field": "og-type", "value": "article"}, {"field": "og-url", "value": "http://www.adressa.no/reise/Etter-70-ar-som-arbeider-og-ridedyr-har-elefanten-Saza-funnet-sitt-fristed-9676b.html"}, {"field": "pageclass", "value": ["article"]}, {"field": "publishtime", "value": "2017-03-24T08:23:14.000Z"}, {"field": "recs-articleid", "value": "9676"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-03-24T08:23:14.000Z"}, {"field": "recs-rawtitle", "value": "Etter 70 \u00e5r som arbeider og ridedyr har elefanten Saza funnet sitt fristed -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Et etisk skifte i behandlingen av Thailands elefanter har skjedd etter ti\u00e5r med mishandling. Men fortsatt er det langt til m\u00e5llinjen."}, {"field": "thumbnail", "value": "http://content-thumbnail.cxpublic.com/content/thumbnail200x150/71e819241c5e53340da6f8c21e2b142317e630d0.jpg?59731dd9"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-22T09:41:45.000Z"}, {"field": "title", "value": "Etter 70 \u00e5r som arbeider og ridedyr har elefanten Saza funnet sitt fristed"}, {"field": "url", "value": "http://www.adressa.no/reise/Etter-70-ar-som-arbeider-og-ridedyr-har-elefanten-Saza-funnet-sitt-fristed-9676b.html"}, {"field": "urlhash", "value": "71e819241c5e53340da6f8c21e2b142317e630d0"}], "score": 1.3701786, "siteId": "9222270286501375973", "id": "71e819241c5e53340da6f8c21e2b142317e630d0"}

