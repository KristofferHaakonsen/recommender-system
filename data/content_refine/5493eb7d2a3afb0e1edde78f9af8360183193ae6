{"fields": [{"field": "modifiedtime", "type": "time", "value": "2012-04-18T18:12:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ARNE ESPELUND", "Professor emeritus i metallurgi Solbr\u00e5setra i S\u00f8r-Fron er i v\u00e5re dager mest som et valfartssted, bygd rundt minnet om Anne Hov. Hun fikk Kongens fortjenstmedalje i 1933 fordi hun som ung budeie i 1863 skapte det vi kjenner som Gudbrandsdalsost, et osteslag som de fleste synes er s\u00e6rlig velsmakende. Den blir framstilt ved innkoking av en blanding av s\u00f8t myse fra b\u00e5de geit- og kumj\u00f8lk, med tilsatt fl\u00f8te. Halvt flytende heter den prim, men til slutt er den s\u00e5 fast at den formes n\u00e6rmest til en \u00abmurstein\u00bb og kan - som vi vet - skj\u00e6res med osteh\u00f8vel. \u00abSkj\u00e6r pent af Osten\u00bb het det f\u00f8r.", "Egentlig er brunosten en \u00abantiost\u00bb fordi den er laget av myse etter at ostestoffet er tatt ut. Vi har dialektord som mussm\u00f8r og myseprim, som sier mer om opphavet. Ost er ellers et meget gammelt ord med opphav i urnordisk, noe det finske ordet juusto kan vitne om. Tilsvarende ord er i bruk p\u00e5 samisk. V\u00e5re germanske frender i s\u00f8r og vest bygger sine ord p\u00e5 det vi har i faguttrykket kasein, nemlig K\u00e4se, cheese, ja, ogs\u00e5 spansk queso.", "Fra gammelt av var det s\u00e6rlig sm\u00f8r som var handelsvare og skatteobjekt. Mest mj\u00f8lk ble produsert sommers dag mens kyrne holdt til p\u00e5 setrer. Med innf\u00f8ring av margarin i andre halvdel av 1800-tallet ble prisen p\u00e5 sm\u00f8r presset, og en krise inntraff for mange mj\u00f8lkeb\u00f8nder. Samtidig utviklet landtransporten seg. I 1854 \u00e5pnet Hovedbanen mellom Kristiania og Eidsvoll. Dampskip trafikkerte p\u00e5 Mj\u00f8sa, slik at transporten helt opp til Lillehammer ble langt lettere enn f\u00f8r. At milj\u00f8et rundt Anne Hov s\u00e5 mulighetene som b\u00f8d seg ved \u00e5 la fettstoff g\u00e5 inn i en velsmakende feitost og selge den i bymilj\u00f8 var et klokt valg i rett tid. Nesten p\u00e5 samme tid fikk vi de f\u00f8rste meieriene. Det ble lagt vekt p\u00e5 hygiene, og etter hvert ogs\u00e5 energisparing.", "Men n\u00e5r noen hevder at Anne Hov oppfant brunosten, er det langt fra sannheten. Ole Evenstad, som er kjent for sitt manuskript om jernframstilling fra 1782 leverte i 1805 et nytt manuskript med tittel Beskrivelse over (den efter Ostlavning overblevne) Valle, paa norsk Myse, og dens Indkogning til Myssm\u00f8r-Ost og (den efter suur Melk overblevne) Valles Anvendelse til Drikke. Bidraget ble p\u00e5skj\u00f8nnet med en s\u00f8lvmedalje fra Landhusholdnings-selskapet i K\u00f8benhavn, som han fikk et \u00e5r f\u00f8r sin d\u00f8d i 1806.", "Men Ole Evenstad var ikke den f\u00f8rste som viet mj\u00f8lk og mj\u00f8lkeprodukter sin interesse. V\u00e5r mangfoldige biskop J.F. Gunnerus skrev i 1774 om hvordan mj\u00f8lk kunne utnyttes, og i 1735 ble et verk av presten Jonas Ramus fra ca. 1710 utgitt posthumt. I fjerde kapittel av Norriges Beskrivelse forteller han om seterdrift og ostekoking. For oss tr\u00f8ndere er en reiseberetning av den tyske professor J.C. Fabricius fra 1779 interessant fordi han i stoff om Trondheim sier at husbondsfolket fikk s\u00f8t ost mens tjenerskapet m\u00e5tte n\u00f8ye seg med surost!", "Min leiting etter flere kilder stoppet opp hos Petter Dass. I Den norske Dale-Viise fra 1674 med 29 vers forteller han mye om mj\u00f8lkestell, deriblant om bes\u00f8ket hos Gurru, som b\u00f8d p\u00e5 M\u00f8sse-Br\u00f8mme, dessverre med mange fluer oppe i bunken. Fortalt med dikterprestens uforliknende humor!", "Det er en svak tradisjon for mesost i Sverige, men bare i grensebygdene mot Norge. En telefonrunde til Coop og til Konsum fortalte at prisen i v\u00e5re dager er kr. 49,90 i Mer\u00e5ker og 109 svenske i \u00c5re, p\u00e5 siste sted for importert Gudbrandsdalsost.", "Hva beror denne s\u00e6rstillingen p\u00e5? K\u00e5re Sveen, tidligere direkt\u00f8r ved Landbruksmuseet i \u00c5s uttalte en gang at \u00abNorsk kosthold og smak handler nesten bare om konservering\u00bb. I en slik ramme er det lett \u00e5 plassere b\u00e5de brunost, flatbr\u00f8d og saltsild. Men ikke pizza! H\u00f8st, vinter og v\u00e5r varte i 8 m\u00e5neder for de fleste. Det gjaldt \u00e5 utnytte alle n\u00e6ringsstoffer, s\u00e6rlig slike som holdt seg over vinteren.", "Dernest var seterdrift en forutsetning for den tradisjonelle garden, f\u00f8r kunstgj\u00f8dsel og kulturbeite tok over. Fjellbeiter var allmennt \u00abfeitere\u00bb enn beite i lavere skogslende, og ost kokt p\u00e5 setra lett \u00e5 transportere til bygds.", "I dag er det nesten bare folk eldre enn 60 \u00e5r gamle som har v\u00e6rt med p\u00e5 slik ostekoking i tradisjon. P\u00e5 sp\u00f8rsm\u00e5l om hva slags kokekar som ble brukt, f\u00e5r jeg inn b\u00e5de kobberkjel og jerngryte som svar. En kunne kanskje vente at kobberkjeler var typiske i det \u00abnordenfjeldske\u00bb med kobberframstilling p\u00e5 R\u00f8ros, i Mer\u00e5ker, Selbu, Kvikne og i Orkdalen, og jerngryter p\u00e5 S\u00f8rlandet, der de fleste jernverkene l\u00e5. Men slik er det ikke. Jerngryta var stasjon\u00e6r, ofte murt fast mens kobberkjelen ble tatt ut av ildstedet. Alle med flytting mellom flere setrer foretrakk derfor kobberkjeler. De t\u00e5lte ogs\u00e5 en st\u00f8yt mot stein under transport.", "Tilbake til Anne Hov og Solbr\u00e5setra. Hvordan kan det ha seg at Tine, som st\u00e5r for v\u00e5rt solide landbrukssamvirke, presenterer en s\u00e5 uriktig historie om brunosten? Sj\u00f8l har jeg skrevet og utga i 1998 ei lita bok kalt \u00abBrunosten-historien til et godt n\u00e6ringsemne gjennom 300 \u00e5r\u00bb med st\u00f8tte fra Hedmark landbruksselskap, trykt i ny utgave i \u00e5r 2000. Den er tilbudt Tine som organisasjon og er innkj\u00f8pt i noen hundre eksemplarer.", "Det er intet i veien for \u00e5 gi Gudbrandsdalsosten et godt skussm\u00e5l, og \u00e5 knytte den til Anne Hov og Solbr\u00e5setra. Det fremmer bygdeutvikling, som de fleste av oss st\u00f8tter. Men nyskapingen innskrenket seg til \u00e5 lage feitost, dernest \u00e5 lage et standardprodukt for et st\u00f8rre marked. En praksis med innkoking av myse er minst 200 \u00e5r eldre, kanskje s\u00e5 gammel som store kjeler av kobber og gryter av st\u00f8pejern, som kom p\u00e5 1500-tallet. (Saltpanner av klinkede jernplater fantes lenge f\u00f8r den tid, men var stort sett mindre).", "I stedet for en viss persondyrking og \u00e5 late som om innkoking av myse oppsto i \u00e5ret 1863 kunne Tine fortelle om de store endringene i norsk landbruk fra 1850-tallet og utover, med en stor forbedring i driftsm\u00e5ter, utvikling av transport, kredittmuligheter, overgang fra korndyrking p\u00e5 marginale steder til st\u00f8rre husdyrhold o.s.v. Dette ble f\u00f8rst skildret av Inge Krokann fra Oppdal, som i 1942 skapte uttrykket \u00abDet store hamskiftet\u00bb.", "Dermed ville brunosten som produkt fremme historieforst\u00e5else, noe landbruket ville v\u00e6re tjent med. Det er et vell av temaer om mj\u00f8lk og mj\u00f8lkeprodukter som Tine kunne ta opp. For eksempel ordbruken. I stedet f\u00e5r vi stadig h\u00f8re hvor viktig kalk er og at Grete Waitz og andre l\u00f8peridoler b\u00f8r v\u00e6re forbilder. Er det bare ungdom uten erfaringer som utformer reklamen, og er det kampen mot coladrikker som overskygger alt?"]}, {"field": "category0", "value": "meninger"}, {"field": "category1", "value": "meninger|leder"}, {"field": "contenthash", "value": "51c59a889374f9c10a53d7580406cff4e878327a17f1e43775c5cbbb27a88487"}, {"field": "createtime", "value": "2015-10-25T19:07:27.000Z"}, {"field": "description", "value": "I 1863 laget budeia Anne Hov den f\u00f8rste Gudbrandsdalsosten slik vi kjenner den i dag. Men brunosten har en langt eldre historie. Allerede i 1674 beskrev Petter Dass fremstillingen av M\u00f8sse-Br\u00f8mme - en slags brunostvariant."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5493eb7d2a3afb0e1edde78f9af8360183193ae6.jpg?599401bf"}, {"field": "dominantthumbnaildimensions", "value": "256x256"}, {"field": "heading", "value": "Brunosten eldre enn vi tror -adressa.no"}, {"field": "id", "value": "5493eb7d2a3afb0e1edde78f9af8360183193ae6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "leder"]}, {"field": "kw-concept", "value": ["ord", "eldre", "brunosten eldre", "setra", "sted", "brunost", "mj\u00f8lk", "dag", "transport", "myse"]}, {"field": "kw-entity", "value": ["j.c. fabricius", "kvikne", "brunosten", "anvendelse", "myse", "kongens", "landhusholdnings", "myssm\u00f8r-ost", "saltpanner", "anne hov og solbr\u00e5setra", "hovedbanen", "kristiania og eidsvoll", "drikke", "solbr\u00e5setra", "tine", "j.f. gunnerus", "gudbrandsdalsost", "k\u00e4se", "coop", "gurru", "konsum", "norsk", "gudbrandsdalsosten", "landbruksmuseet", "ostlavning", "indkogning", "mj\u00f8sa", "norriges beskrivelse", "dale-viise", "orkdalen", "m\u00f8sse-br\u00f8mme"]}, {"field": "kw-location", "value": ["hedmark", "melk", "s\u00f8r-fron", "oppdal", "r\u00f8ros", "selbu", "trondheim", "osten", "norge", "k\u00f8benhavn", "sverige", "s\u00f8rlandet", "\u00e5re", "mer\u00e5ker", "lillehammer"]}, {"field": "kw-pageclass", "value": "article"}, {"field": "kw-person", "value": ["anne hov", "k\u00e5re sveen", "inge krokann", "jonas ramus", "petter dass", "ole evenstad", "grete waitz"]}, {"field": "kw-taxonomy", "value": ["meninger", "meninger/leder"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brunosten eldre enn vi tror"}, {"field": "og-type", "value": "article"}, {"field": "og-url", "value": "http://www.adressa.no/meninger/leder/article575525.ece"}, {"field": "pageclass", "value": ["article"]}, {"field": "publishtime", "value": "2005-10-05T22:15:04.000Z"}, {"field": "recs-articleid", "value": "2105074"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|leder"}, {"field": "recs-publishtime", "value": "2005-10-05T22:15:04.000Z"}, {"field": "recs-rawtitle", "value": "Brunosten eldre enn vi tror -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/leder"]}, {"field": "teaser", "value": "I 1863 laget budeia Anne Hov den f\u00f8rste Gudbrandsdalsosten slik vi kjenner den i dag. Men brunosten har en langt eldre historie. Allerede i 1674 beskrev Petter Dass fremstillingen av M\u00f8sse-Br\u00f8mme - en slags brunostvariant."}, {"field": "thumbnail", "value": "http://content-thumbnail.cxpublic.com/content/thumbnail200x150/5493eb7d2a3afb0e1edde78f9af8360183193ae6.jpg?599401bf"}, {"field": "thumbnailfullheightdimensions", "value": "200x1463"}, {"field": "timestamp", "value": "2017-08-16T08:26:39.000Z"}, {"field": "title", "value": "Brunosten eldre enn vi tror"}, {"field": "url", "value": "http://www.adressa.no/meninger/leder/article575525.ece"}, {"field": "urlhash", "value": "5493eb7d2a3afb0e1edde78f9af8360183193ae6"}], "score": 0.75915134, "siteId": "9222270286501375973", "id": "5493eb7d2a3afb0e1edde78f9af8360183193ae6"}

