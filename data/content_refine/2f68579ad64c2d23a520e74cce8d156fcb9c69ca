{"fields": [{"field": "modifiedtime", "type": "time", "value": "2016-11-23T11:55:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Ungdom", "Barn og unge", "Helse"]}, {"field": "author", "value": "kristine grue langset"}, {"field": "body", "value": ["Saken oppdateres.", "I helgen kom nyheten om at Vest politidistrikt har avdekket 51 personer involvert i et omfattende pedofilt nettverk. Et stort datamateriale skildrer mange former for overgrep mot barn. Beslaget er et av de st\u00f8rste i norsk historie.", "\u2014 Vi ser at det chattes om og beskrives seksuelle overgrep. Etterforskningen har vist at noe av dette er fantasier, men noe av det er reelle overgrep som faktisk er beg\u00e5tt, sa p\u00e5taleansvarlig Janne Heltne p\u00e5 en pressekonferanse denne uken.", "Politiet sier at flere av de p\u00e5grepne har innr\u00f8mmet forhold n\u00e5r politiet har lagt frem bevis for dem. Politiet har identifisert rundt 20 forn\u00e6rmede. De aller fleste er barn i Norge.", "\u2014 Det er viktigere enn noen gang at foreldre snakker om seksualitet med barna, men ogs\u00e5 om overgrep. Foreldre m\u00e5 ta seg selv i nakken, mener Margrete Wiede Aasland.", "I tillegg til bakgrunnen som f\u00f8rskolel\u00e6rer, er hun terapeut og spesialist isexologiskr\u00e5dgivning med over tretti \u00e5rs erfaring.", "\u2014 Mange barn f\u00e5r med seg den store overgrepssaken som rulles opp i disse dager, enten de h\u00f8rer om det via andre eller plukker det opp fra aviser, nett eller TV. Vi m\u00e5 v\u00e6re konkrete, vi m\u00e5 t\u00f8rre \u00e5 skremme, for dessverre finnes det mennesker der ute som gj\u00f8r ulovlige ting med barn. Overgrepet kan skje p\u00e5 barnerommet p\u00e5 nettet i l\u00f8pet av to minutter, sier hun.", "Hun mener argumenter om at man tar uskylden fra barna dersom man prater med dem om disse tingene, er misforst\u00e5tt.", "- Hvis vi unnlater \u00e5 snakke med barna, gir vi overgriperne fritt leide. Foreldre har et ansvar for \u00e5 gj\u00f8re barn kompetente, kompetente til \u00e5 skj\u00f8nne hva som er gode,vonde, lovlige og ulovlige ber\u00f8ringer og opplevelser.", "Og s\u00e5 er det hemmelighetskremmeriet.\u2014 Overgripere truer barnet med \u00e5 holde det hemmelig,det blir en vond hemmelighet. Vi m\u00e5 snakke med barna om gode og vonde hemmeligeter. Vonde hemmeligheter gj\u00f8r vondt i magen og tenke p\u00e5. De m\u00e5 trygges p\u00e5 at de m\u00e5 snakke med foreldre, eller en annen voksenmed \u00e9n gang de opplever noe. Vi m\u00e5 snakke med barna v\u00e5re om hvem de kan si fra til om de opplever vanskelige ting, om en voksen tar p\u00e5 tissen deres eller sier de skal gj\u00f8re noe medderes tiss, sier hun.", "Har du tips om denne saken? Send oss en epost!", "Blant dem Aasland har i terapi, er d\u00f8mte overgripere.", "\u2014 De forteller meg at de gikk etter de s\u00e5rbare barna, de som ikke lukker kanalene og som ikke stopper dem. Kanskje er disse barna ikke trygge nok i seg selv til \u00e5 kunne st\u00e5 imot, kanskje er det elementer av spenning og anerkjennelse her. Det kan ta fem minutter s\u00e5 er de viklet inn. Det tas f\u00f8rst uskyldige bilder, s\u00e5 eskalerer det, pr\u00f8ver barnet \u00e5 stoppe, kan det komme trusler om at bildene vil bli delt eller at det vil g\u00e5 dem ille hvis foreldre f\u00e5r vite. Det er manipulering og trusler. Vi m\u00e5 derfor ogs\u00e5 snakke om truslene, sier hun.", "Det er ogs\u00e5 viktig \u00e5 bryte opp begrepet \u00abfremmede\u00bb.", "\u2014 Barn blir ofte fortalt at de m\u00e5 passe seg for fremmede. Men barn som har pratet med en person p\u00e5 nettet noe tid, ser ikke n\u00f8dvendigvis p\u00e5 den som en fremmed lenger. Vi m\u00e5 snakke om at overgrep kan skje fra personer de kjenner godt, eller f\u00f8ler de kjenner.", "- Hvis foreldre ikke tar disse samtalene, eller kvier seg for det - hva kan \u00e5rsaken v\u00e6re?", "\u2014 Jeg tror det kan handle om flere ting: Noen er redde skole eller barnehage skal fange opp at barnet kan veldig mye om seksualitet og tro at det skjer overgrep p\u00e5 hjemmebane, andre husker fra egen barndom at det ikke ble snakket om og tenker at \u00ab det ble da folk av meg ogs\u00e5 \u00bb , andre igjen tenker at hvis barnet ikke sp\u00f8r, s\u00e5 er det ikke opptatt av dette.", "Tidligere i h\u00f8st kom Kripos med kampanjen #ikkehemmelig.", "\u2014 Hvis et barn kommer og forteller noe, og du ikke tror at slikt kan skje, s\u00e5 vil du heller ikke tro at det kan ha skjedd. Jeg synes voksne m\u00e5 bli mye flinkere til \u00e5 si fra til politiet, sier politioverbetjent Kristian Tangen i videoen som per n\u00e5 har 2,7 millioner visninger bare fra Kripos' Facebook-side.", "Han understreker at barn ofte kommer med hint for \u00e5 teste de voksne, og at de sjelden vil komme og fortelle direkte at de blir utsatt for seksuelle overgrep. Se videoen under.", "Thea Klingenberg er mamma til Tidemann p\u00e5 snart 6. Ved siden av at hun jobber i Radio Norge, har hun podcasten Foreldrer\u00e5det som tar opp ulike problemstillinger foreldre lurer p\u00e5 og hun blogger .", "Fortvilet og sint over overgrepssaken skrev hun mandag innlegget: La oss gj\u00f8re det j\u00e6vlig vanskelig \u00e5 v\u00e6re pedofil", "\u00abHan som vil voldta ungen din, h\u00e5per veldig p\u00e5 at du aldri tar praten om seksualitet, forplantning og grenser. Han h\u00e5per du er for flau\u00bb, skriver hun.", "\u2014 Politi og rettsvesen m\u00e5 gj\u00f8re sitt, og det stoler jeg p\u00e5 at de gj\u00f8r. Og s\u00e5 m\u00e5 foreldre gj\u00f8re det de kan. Som foreldre kan vi aldri beskytte barna fullt og helt, men man kan l\u00e6re dem \u00e5 unng\u00e5 farlige situasjoner. For de barna som g\u00e5r rett hjem til mamma, til pappa eller til en l\u00e6rer de stoler p\u00e5, og forteller om vanskelige hemmeligheter, de kan velte helesystemet, sier hun til oss.", "\u00c5 snakke med barn om seksualitet er morsomt. De stiller mange rare sp\u00f8rsm\u00e5l.", "Klingenberg har snakket med s\u00f8nnen min om seksualitet siden han var tre \u00e5r.", "\u2014 Vi har snakket om hvordan babyer blir til. Jeg husker vi satte oss ned og s\u00e5 p\u00e5 Kroppen med Trond Viggo. Vi har snakket om at kroppen din er din, det er du som bestemmer om andre skal ta p\u00e5 den og s\u00e5 videre. Og vi har en viktig regel , han skal kunne snakke med meg om absolutt alt, fortelle ting som han har gjort og f\u00f8ler er galt, og jeg har lovet at jeg aldri skal bli sint.", "Hun anbefaler ogs\u00e5 NRK Newtons pubertetsserie til \u00e5 se sammen med barn.", "Klingenberg mener dagens generasjon foreldre er s\u00e5 hands-on p\u00e5 s\u00e5 mye. Vi kj\u00f8rer p\u00e5 aktiviteter, sm\u00f8rer p\u00e5 kuldekremer, setter p\u00e5 hjelm og knebeskyttere.", "\u2014 Vi bruker allerede s\u00e5 mye energi p\u00e5 dem, \u00e5 ta disse pratene med barna koster ingen ting, men kan utgj\u00f8re en s\u00e5 stor forskjell, sier hun.", "Dessuten er det en gavepakke til foreldre:", "\u2014 Barn er s\u00e5 nysgjerrige p\u00e5 alt, insekter, verdensrommet, seksualitet. \u00c5 snakke med barn om seksualitet er morsomt. De stiller mange rare sp\u00f8rsm\u00e5l.", "Etterforskningen startet i 2015 etter at en etterforsker ved Vest politidistrikt s\u00e5 konturene av et st\u00f8rre nettverk i forbindelse med en overgrepssak mot en ung mann i Bergen.", "OperasjonDarkRoomble etablert, med m\u00e5l om \u00e5 stoppe p\u00e5g\u00e5ende overgrep mot barn.", "Det er snakk om flere aktive nettverk der personer viser stor interesse for barn og deler bilder og filmer av seksuelle overgrep mot barn.", "St\u00f8rrelsen p\u00e5 det samlede databeslaget er s\u00e5 langt p\u00e5 150 terabyte, og er et av de st\u00f8rste beslagene i norsk historie.", "Politiet har identifisert over 5.000 brukerkontoer i de ulike chattekanalene det er snakk om.", "51 personer er involvert i sakene, alle er menn.", "De involverte er fra \u00aballe samfunnslag\u00bb. Mange har h\u00f8y utdannelse og IT-kompetanse.", "*18 av de 51 personene er fra Hordaland. To av sakene er henlagt. Ytterligere 31 er under etterforskning i resten av landet, i tillegg til en person i utlandet.", "Etterforskningen mot nettverket har p\u00e5g\u00e5tt for fullt siden nytt\u00e5r.", "Politiets operasjonDarkRoombest\u00e5r av om lag 25 etterforskere i Vest politidistrikt, som blant annet har hatt et tett samarbeid med Kripos, b\u00e5de i enkeltsaker og i metodeutvikling.", "Spesialetterforskere fra datakrim, analytikere og etterforskere med spesialkompetanse p\u00e5 tilrettelagte avh\u00f8r er ogs\u00e5 tilknyttet gruppen", "(Kilde: NTB)", "Vis fakta"]}, {"field": "category0", "value": "familieogoppvekst"}, {"field": "contenthash", "value": "a685d286753f90101745a209a8aafa02caf61859913b6d087dd1fc662485c859"}, {"field": "createtime", "value": "2017-01-02T13:54:45.000Z"}, {"field": "description", "value": "\u2014 Foreldre m\u00e5 ta seg selv i nakken."}, {"field": "heading", "value": ["Derfor m\u00e5 du snakke med barna om den store overgrepssaken -adressa.no", "- Foreldre m\u00e5 ta seg selv i nakken", "\u2014 De forteller meg at de gikk etter de s\u00e5rbare barna", "Hvem er fremmede?", "Har snakket med s\u00f8nnen om seksualitet siden han var tre", "- En gavepakke \u00e5 snakke med barn om seksualitet"]}, {"field": "id", "value": "2f68579ad64c2d23a520e74cce8d156fcb9c69ca"}, {"field": "keyword", "value": ["Sosiale medier", "Ungdom", "Barn og unge", "Helse"]}, {"field": "keywords", "value": "Sosiale medier,Ungdom,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["seksuelle overgrep", "barn", "snakk"]}, {"field": "kw-entity", "value": ["ungdom", "kroppen", "barn", "tidemann", "vest", "helse", "foreldrer\u00e5det", "radio norge", "kilde", "newtons", "kripos", "v. vi"]}, {"field": "kw-location", "value": ["bergen", "hordaland"]}, {"field": "kw-pageclass", "value": "article"}, {"field": "kw-person", "value": ["thea klingenberg", "janne heltne", "kristian tangen", "trond viggo", "margrete wiede aasland"]}, {"field": "kw-sentiment", "value": "negative"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/1d571518-4f60-4c52-b0f8-740cf30c46cd?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor m\u00e5 du snakke med barna om den store overgrepssaken"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Derfor-ma-du-snakke-med-barna-om-den-store-overgrepssaken-9364b.html"}, {"field": "pageclass", "value": ["article"]}, {"field": "publishtime", "value": "2016-11-23T09:30:00.000Z"}, {"field": "recs-articleid", "value": "9364"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-11-23T09:30:00.000Z"}, {"field": "recs-rawtitle", "value": "Derfor m\u00e5 du snakke med barna om den store overgrepssaken -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Foreldre m\u00e5 ta seg selv i nakken."}, {"field": "thumbnail", "value": "http://content-thumbnail.cxpublic.com/content/thumbnail200x150/2f68579ad64c2d23a520e74cce8d156fcb9c69ca.jpg?599531ae"}, {"field": "thumbnailfullheightdimensions", "value": "200x1795"}, {"field": "timestamp", "value": "2017-08-17T06:03:26.000Z"}, {"field": "title", "value": "Derfor m\u00e5 du snakke med barna om den store overgrepssaken"}, {"field": "url", "value": "http://www.adressa.no/familieogoppvekst/Derfor-ma-du-snakke-med-barna-om-den-store-overgrepssaken-9364b.html"}, {"field": "urlhash", "value": "2f68579ad64c2d23a520e74cce8d156fcb9c69ca"}], "score": 0.7807664, "siteId": "9222270286501375973", "id": "2f68579ad64c2d23a520e74cce8d156fcb9c69ca"}

