{"fields": [{"field": "modifiedtime", "type": "time", "value": "2012-04-16T19:48:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ole-asbj\u00f8rn fauske oberst", "sjef luftkrigsskolen"]}, {"field": "body", "value": ["Saken oppdateres.", "\u00c5rlig bruker Norge nesten 2 milliarder kroner til milit\u00e6r og sivil bistand i landet, og diskusjon er derfor viktig og riktig. Langsiktige m\u00e5l for utviklingen i Afghanistan m\u00e5 ha prioritet, og det er n\u00f8dvendig \u00e5 diskutere bruken av de ressursene som Norge og andre setter inn.", "Men det er grunn til \u00e5 be om en betydelig mer faktabasert debatt. Senest i forrige uke var Flyktningehjelpen ute i flere medier og advarte mot Afghanistan-konferansen i London og hevdet at den milit\u00e6re innsatsen i landet er \u00f8deleggende for muligheten til \u00e5 drive humanit\u00e6rt arbeide. P\u00e5 Flyktningehjelpens nettsider kan man lese: \u00abVi advarer mot at sivile afghanere risikerer \u00e5 bli utsatt for angrep, fordi de internasjonale milit\u00e6re styrkene bruker humanit\u00e6r bistand som en del av sin strategi for \u00e5 vinne milit\u00e6r og politisk makt. Afghanere sier til oss at milit\u00e6ret utsetter dem for en stor risiko ved \u00e5 bygge skoler og helseklinikker, der de f\u00f8ler seg som levende m\u00e5l for v\u00e6pnede opposisjonsgrupper\u00bb.", "Men er det riktig det de sier? Fra 2005 har det \u00e5rlig v\u00e6rt unders\u00f8kt om ulike sider ved livet, og synet p\u00e5 fremtiden, blant afghanerne. For to uker siden kom resultatene av \u00e5rets unders\u00f8kelse, og i forhold til bildet som er skapt i Norge m\u00e5 resul-tatene sies \u00e5 v\u00e6re oppsikts-vekkende. Hele 70 prosent mener at landet utvikler seg i riktig retning mot bare 40 prosent for ett \u00e5r siden. 68 prosent st\u00f8tter amerikansk tilstedev\u00e6relse, og 90 prosent st\u00f8tter regjeringen. Bare 6 prosent st\u00f8tter Taliban. Syv av ti mener Taliban er den st\u00f8rste trusselen mot sikkerheten, og 83 prosent mener at det var bra eller sv\u00e6rt bra at amerikanske tropper kom til landet i 2001.", "NATOs toppm\u00f8te i Riga h\u00f8sten 2006 vedtok \u00e5 f\u00f8lge anbefalingene om en \u00abComprehensive and Integrated Approach\u00bb. Det betyr at man skal planlegge og bruke milit\u00e6r og sivil innsats omfattende og integrert mot overordnede og langsiktige m\u00e5lsettinger for et Afghanistan i stand til \u00e5 ivareta sin egen sikkerhet og utvikling. Det inneb\u00e6rer en klar forst\u00e5else av at utfordringene ikke kan l\u00f8ses med milit\u00e6re midler alene, og at den milit\u00e6re innsatsen skal st\u00f8tte den sivile ved \u00e5 skape en sikkerhetssituasjon som muliggj\u00f8r sivil innsats. Dermed er koordinering mellom sivil og milit\u00e6r innsats helt essensielt. Oppsummert kan man si det slik: Innsatsen m\u00e5 v\u00e6re s\u00e5 sivil som mulig, men s\u00e5 milit\u00e6r som n\u00f8dvendig.", "I ett foredrag den 2. september i fjor sa dav\u00e6rende forsvarsminister Anne-Grete Str\u00f8m-Erichsen: \u00abJeg understreker at vi er i Afghanistan fordi FNs sikkerhetsr\u00e5d gjentatte ganger har fastsl\u00e5tt at situasjonen i Afghanistan er en trussel mot internasjonal fred og sikkerhet. Norges engasjement i Afghanistan er derfor basert p\u00e5 et utvetydig mandat fra verdenssamfunnet gjennom FN. Og en invitasjon fra den folkevalgte afghanske regjeringen, som har bedt oss om bistand til \u00e5 skape fred og stabilitet for det afghanske folk\u00bb.", "Det internasjonale samfunnet har forpliktet seg gjennom FN og NATO til en integrering og koordinering av sivil og milit\u00e6r innsats, og mange nasjoner f\u00f8lger opp m\u00e5lsettingene. I foredraget sa forsvarsministeren ogs\u00e5: \u00ab\u00d8kt afghansk eierskap og ansvar, sammen med en sterkere samordning av politisk, milit\u00e6r, utviklingsmessig og humanit\u00e6r innsats er forutsetninger for \u00e5 lykkes. Det internasjonalesamfunn har erkjent dette, og jeg h\u00e5per og tror p\u00e5 en positiv utvikling fremover\u00bb.N\u00e5r Flyktningehjelpen og andre arbeider for \u00e5 skille milit\u00e6r og sivil innsats og hevder at et slikt skille er uttalt norsk politikk, s\u00e5 er det alts\u00e5 i beste fall uriktig.", "ISAF har som hovedhensikt \u00e5 gj\u00f8re seg selv overfl\u00f8dig ved sette afghanske sikkerhetsstyrker i stand til \u00e5 ivareta sikkerheten selv \u2013 ikke\u00ab\u00e5 vinne makt\u00bb slik Flyktningehjelpen hevder. Ved \u00e5 \u00f8ke afghansk kapasitet, legitimitet og tilstedev\u00e6relse skapes det rom for at sivile virkemidler kan settes inn. ISAF har bidratt til nettopp dette, og man kan vise til resultater: 85 prosent av befolkningen har helsetilbud, mot 8 prosent i 2001. Brutto nasjonalinntekt per innbygger har \u00f8kt med over 70 prosent siden 2002, og inntektene i statsbudsjettet er mer enn firedoblet. Inntekt per innbygger er fordoblet p\u00e5 tre \u00e5r. \u00d8konomisk vekst er ansl\u00e5tt \u00e5 v\u00e6re 12-14 prosent. 22 millioner skoleb\u00f8ker er fordelt.", "I f\u00f8lge FN fortsetter opiumsproduksjonen \u00e5 g\u00e5 ned, og 22 provinser er opiumsfrie. Fem millioner flyktninger har vendt tilbake. Mer enn 6 millioner barn g\u00e5r p\u00e5 skole, og 35 prosent av disse er jenter. Det betyr 2,5 millioner jenter p\u00e5 skolen, mens ingen jenter fikk skolegang for seks \u00e5r siden. Noen av jentene g\u00e5r p\u00e5 norskbygde skoler i Faryab. Det er 34 universiteter i landet, mot bare ett under Taliban. Nesten 80 prosent av barn under 5 \u00e5r har f\u00e5tt vaksiner, og barned\u00f8deligheten er redusert med en firedel. Det bygges veier, nesten 5000 km er ferdig bygget, og en \u00f8kende del av befolkningen har tilgang til rent vann.", "P\u00e5 tross av dette, kunne vi den 28. desember i fjor lese i avisen Opdalingen: \u00abBildet er rett og slett m\u00f8rkt, og dersom noen p\u00e5st\u00e5r at det g\u00e5r bra i Afghanistan, s\u00e5 er det uriktig. Det g\u00e5r d\u00e5rlig i Afghanistan, sl\u00e5r Flyktninghjelpens generalsekret\u00e6r fast\u00bb.", "Ja, det er fortsatt mye som g\u00e5r d\u00e5rlig i Afghanistan. Men bildet som tegnes her hjemme er ofte uriktig eller i beste fall sv\u00e6rt unyansert. Det som g\u00e5r minst godt er koordinering av sivil og milit\u00e6r innsats, og grunnen kan v\u00e6re hjemlige behov for \u00e5 fastholde prinsipper som ikke passer med behovene p\u00e5 bakken i Afghanistan.", "Luftkrigsskolen arrangerer denne uken sitt \u00e5rlige milit\u00e6rmaktseminar, der milit\u00e6re virkemidler blir satt inn i en st\u00f8rre ramme under tittelen \u00ab8 \u00e5r i Afghanistan \u2013 hva n\u00e5\u00bb? Trondheim og Luftkrigsskolen f\u00e5r bes\u00f8k av anerkjente foredragsholdere og innledere fra inn- og utland. B\u00e5de lokalt og sentralt politisk niv\u00e5 er representert, og det er en av hovedm\u00e5lsettingene at seminaret ogs\u00e5 skal bidra til kunnskap om reelle behov p\u00e5 bakken i Afghanistan. En n\u00f8dvendig debatt om Norges innsats burde v\u00e6re tuftet p\u00e5 kunnskap, og ikke p\u00e5 prinsipper som gir liten mening andre steder enn her hjemme.", "Ole-Asbjorn.Fauske@lksk.mil.no", "(Kronikkforfatteren var kontingentsjef for de norske styrkene i Afghanistan fra januar til august 2009)."]}, {"field": "category0", "value": "meninger"}, {"field": "contenthash", "value": "080efbfd6b9d5f67d7d31c3b298f5890bb70d15f67dfef2859e5df31a2a60b18"}, {"field": "createtime", "value": "2016-02-10T22:48:32.000Z"}, {"field": "description", "value": "Vi ble akkurat minnet om at den norske innsatsen i Afghanistan koster liv, og straks ble det spurt om konsekvenser."}, {"field": "dominantimage", "value": "http://www.adressa.no/incoming/article1342734.ece5/ALTERNATES/w980-default/Kronikkfoto%200302"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fac7608ca84874e2be2c74d78b946187def5c83e.jpg?5911e21f"}, {"field": "dominantthumbnaildimensions", "value": "300x169"}, {"field": "heading", "value": "Debatten om Afghanistan savner kunnskap -adressa.no"}, {"field": "id", "value": "fac7608ca84874e2be2c74d78b946187def5c83e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["milit\u00e6r", "innsats", "prosent", "sivil", "milit\u00e6r innsats"]}, {"field": "kw-entity", "value": ["flyktningehjelpen", "comprehensive and integrated approach", "flyktninghjelpens", "integrated approach", "taliban", "n. og", "luftkrigsskolen", "opdalingen", "kronikkforfatteren"]}, {"field": "kw-location", "value": ["afghanistan", "faryab", "london", "riga", "norge"]}, {"field": "kw-pageclass", "value": "article"}, {"field": "kw-person", "value": "anne-grete str\u00f8m-erichsen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1342734.ece5/ALTERNATES/w980-default/Kronikkfoto%200302"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Debatten om Afghanistan savner kunnskap"}, {"field": "og-type", "value": "article"}, {"field": "og-url", "value": "http://www.adressa.no/meninger/article1439820.ece"}, {"field": "pageclass", "value": ["article"]}, {"field": "publishtime", "value": "2010-02-03T07:16:53.000Z"}, {"field": "recs-articleid", "value": "1247565"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-03T07:16:53.000Z"}, {"field": "recs-rawtitle", "value": "Debatten om Afghanistan savner kunnskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Vi ble akkurat minnet om at den norske innsatsen i Afghanistan koster liv, og straks ble det spurt om konsekvenser."}, {"field": "thumbnail", "value": "http://content-thumbnail.cxpublic.com/content/thumbnail200x150/fac7608ca84874e2be2c74d78b946187def5c83e.jpg?5911e21f"}, {"field": "thumbnailfullheightdimensions", "value": "200x1566"}, {"field": "timestamp", "value": "2017-05-09T15:37:03.000Z"}, {"field": "title", "value": "Debatten om Afghanistan savner kunnskap"}, {"field": "url", "value": "http://www.adressa.no/meninger/article1439820.ece"}, {"field": "urlhash", "value": "fac7608ca84874e2be2c74d78b946187def5c83e"}], "score": 0.82737327, "siteId": "9222270286501375973", "id": "fac7608ca84874e2be2c74d78b946187def5c83e"}

