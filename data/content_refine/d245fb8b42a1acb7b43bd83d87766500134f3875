{"fields": [{"field": "modifiedtime", "type": "time", "value": "2013-06-13T11:00:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth de lange gjesdal"}, {"field": "body", "value": ["Saken oppdateres.", "Torbj\u00f8rn Loddengaard (24) var oppe i 175 kilo, og forsto til slutt at han m\u00e5tte ta grep om sin egen livsstil.", "-Jeg var konstant sliten, og alt var et ork. Til og med s\u00f8vn ble et problem, jeg sov ikke godt eller dypt nok, sier han.", "Loddengaard begynte \u00e5 g\u00e5 rolige turer, og etter hvert gikk han ogs\u00e5 p\u00e5 treningsstudio.", "-Jeg begynte med romaskin og elipsemaskin og kj\u00f8rte samme tid hver dag. I begynnelsen var det \u00e5 gjennomf\u00f8re 20 minutter m\u00e5let.", "Fra 175 til 100 kilo", "- Hva er \u00e5rsaken til at du kom i denne situasjonen?", "-Jeg prioriterte andre ting enn trening. Det at jeg s\u00e5 for meg at jeg ikke hadde tid til \u00e5 trene var vel den d\u00e5rligste unnskyldningen. Dette kombinert med h\u00f8yt matinntak gjorde at kiloene kom p\u00e5, forteller 24-\u00e5ringen.", "Og det er ikke lett \u00e5 veie 175 kilo.", "- Jeg orket ingenting og hadde problemer med \u00e5 b\u00f8ye meg for \u00e5 hente noe. Noe s\u00e5 banalt som \u00e5 ta p\u00e5 seg sokker var et ork. Det var verst om nettene. Blodsirkulasjonen i armene stoppet dersom jeg l\u00e5 p\u00e5 siden, og dette f\u00f8rte til br\u00e5v\u00e5kning og stikking i armene annenhver time, forteller han.", "P\u00e5 et tidspunkt bestemte han seg for \u00e5 s\u00f8ke hjelp, og fikk seg personlig trener.", "- Jeg \u00f8nsket f\u00f8rst og fremst \u00e5 f\u00e5 ned fettprosenten og g\u00e5 ned i vekt. Det har v\u00e6rt ekstremt viktig med s\u00e5 tett oppf\u00f8lging, b\u00e5de for at jeg ikke skulle trene feil med tanke p\u00e5 at jeg var s\u00e5 stor som jeg var, men ogs\u00e5 for \u00e5 unng\u00e5 slitasje, og fordi jeg da forpliktet meg til \u00e5 trene.", "PT Thomas Krohn hos Elixia s\u00f8rget for \u00f8velser som ville gi ham et best mulig resultat.", "- Torbj\u00f8rn og jeg har trent sammen i vel et \u00e5r, og hans liv er totalt forandret. Kort fortalt har han g\u00e5tt ned over 70 kilo i ren fettmasse, han har g\u00e5tt opp 4 kg i muskelmasse \u2013 og endret sin fettprosent fra \u00e5 ligge p\u00e5 over 40 prosent til at den i dag er p\u00e5 15 prosent, sier Krohn.", "Fra 175 til 100 kilo", "Det har v\u00e6rt en lang prosess \u00e5 komme seg dit.", "- Det har v\u00e6rt mange timer b\u00e5de med egentrening og sammen med min personlige trener. Etter hvert mestret jeg nye \u00f8velser og klarte \u00e5 gjennomf\u00f8re dem med h\u00f8yere intensitet og flere repetisjoner, det ga meg stadig lyst til \u00e5 trene mer. Jeg har i grunnen ikke hatt noen nedturer i forbindelse med trenings\u00f8ktene, sier Loddengaard.", "Loddengaard endret ogs\u00e5 kostholdet sitt fra mye ferdigmat til det han kaller normal hverdagskost uten for mye usunt fett.", "- Sammen med treningen forsvinner ogs\u00e5 sm\u00e5sulten de fleste har, og om en da holder seg til faste m\u00e5ltider g\u00e5r dette meget bra, sier han forn\u00f8yd.", "175 kilo er n\u00e5 blitt til 100 for den 186 cm h\u00f8ye mannen, og Krohn er imponert.", "- Da Torbj\u00f8rn kom til meg for ca et \u00e5r siden, var han s\u00e5 tung i kroppen at den st\u00f8rste utfordringen var \u00e5 finne \u00f8velser som han kunne utf\u00f8re. Kroppen hans og bevegligheten satte en del begrensinger. Med opplegget jeg bestemte garanterte jeg at vi kom i m\u00e5l. Men det forutsatte \u00e9n ting; at han gav 100% p\u00e5 trening og var innstilt p\u00e5 at det ikke kom til \u00e5 bli en dans p\u00e5 roser.", "- Han har gjort en kjempejobb, han har fulgt opplegget v\u00e5rt 110% og vel s\u00e5 det. Til timene v\u00e5re sammen m\u00f8tte han alltid opp forberedt og klar for \u00e5 gi alt. Innsatsen og viljestyrken hans til \u00e5 forsette uke etter uke gjennom et helt \u00e5r er forbilledlig. Jeg gleder meg til \u00e5 forsette samarbeidet v\u00e5rt i tiden framover, sier Krohn.", "- Invester i deg selv", "Trimguru Kari Jaquesson har tidligere sagt til Sprek at det er en selv som er ansvarlig for egen helse, men at det \u00e5 v\u00e6re ansvarlig noen ganger er \u00e5 innse at en trenger hjelp.", "- Det er tre ting som gjelder: Planlegging, planlegging, planlegging. Faste rutiner og konsekvente valg. Det er kjedelig som fy n\u00e5r man ikke er vant til det, men et fantastisk reisverk. Klarer du dette blir du i bedre hum\u00f8r, du f\u00e5r \u00f8kt energi, og faller antagelig ikke s\u00e5 lett for fristelser. Det handler om \u00e5 bli kjent med deg selv. Du er din egen sjef og har ansvaret selv. Det kan ogs\u00e5 bety at du har ansvaret for \u00e5 hyre inn hjelp, og det er helt greit. Man trenger ikke m\u00e5tte klare alt p\u00e5 egen h\u00e5nd. Dropp heller \u00e5 bruke tusenlapper p\u00e5 en ny sofa eller andre ting vi lett bruker penger p\u00e5 \u2013 og investere det heller i deg selv. Det er du verdt, sier Jaquesson.", "Investering har det absolutt v\u00e6rt. Loddengaard har betalt 1500 kroner i m\u00e5neden i et helt \u00e5r. Han mener at det har v\u00e6rt en god investering.", "- Det er for min egen helse, du f\u00e5r s\u00e5 uendelig mye igjen for det. \u00c5 kjenne at hverdagen er lett uansett arbeidsoppgave er befriende.", "- Dersom den personlige treneren har god kompetanse og kunnskap er kunden i trygge hender, og det kan absolutt v\u00e6re fornuftig. Det er t\u00f8ft \u00e5 ha en tung kropp, og det er t\u00f8ft med endringer. En PT er en coach, det er en som motiverer og som skal ha kunnskap om hvordan endringene gj\u00f8res. Det vil ogs\u00e5 kunne gi en team-f\u00f8lelse, og det er godt \u00e5 ha avtaler \u00e5 forholde seg til, sier Guri Brekke.", "Brekke har jobbet med trening i over 20 \u00e5r og har hovedfag i fysisk aktivitet og helse. I dag driver hun selskapet Godtrening, og er leder for et treningssenter p\u00e5 Haukeland Universitetssykehus.", "- Det han har gjort er veldig imponerende, og jeg blir skikkelig glad n\u00e5r jeg h\u00f8rer om det. Det er helt fantastisk. Han har kanskje f\u00e5tt god veiledning, men det er han som har gjort jobben, tatt initiativ og f\u00e5tt til endringene, sier hun.", "Mange som er s\u00e5 store som det Loddengaard var velger gjerne andre alternativer.", "- Tankene jeg har gjort meg rundt slankeoperasjon er at det kanskje ikke er en langvarig l\u00f8sning. At det kan v\u00e6re lett \u00e5 falle tilbake. Det har v\u00e6rt et slit i begynnelsen, men siden konkurranseinstinktet er h\u00f8yt ble det en kamp mot seg selv. Da jeg f\u00f8rst begynte \u00e5 f\u00e5 resultater, ble jeg hekta. Dette skapte bare mer og mer motivasjon, sier han.", "At han har gjort dette uten noen form for operasjon synes treningseksperten er bra.", "- En slankeoperasjon gir gode resultat der og da, men vi vet veldig lite om langtidseffektene. Overvekt kan jo v\u00e6re mye annet enn kilo. Det kan v\u00e6re opplevelser i livet, traumer, og overvekt fra en var barn. Denne overvekten er jo ikke ens egen feil, men det er kosthold og holdninger fra foreldre - noe som gj\u00f8r det vanskelig som voksen \u00e5 ha normalvekt, sier Brekke.", "Setter mer pris p\u00e5 seg selv", "Selv om han har slanket bort en helt person, f\u00f8ler han ikke at omgivelsene ser spesielt annerledes p\u00e5 ham.", "- Dem som kjente meg fra f\u00f8r er jo imponert, og jeg har f\u00e5tt en del respekt for \u00e5 ha tatt h\u00e5nd om dette p\u00e5 egenh\u00e5nd.", "- Hva er det beste med vektnedgangen?", "- At helsen er p\u00e5 topp og at jeg f\u00e5r mer ut av hverdagen. Mer energi, lysten til \u00e5 gjennomf\u00f8re ting \u2013 og at man f\u00f8ler at ingenting er et problem.", "Loddengaard har stor tro p\u00e5 at dette er en livsstil han vil kunne leve med.", "- \u00c5 holde seg der jeg er n\u00e5 ser jeg ikke p\u00e5 som noe problem. Jeg har det s\u00e5 bra helsemessig at trening er noe jeg kommer til \u00e5 holde p\u00e5 med alltid. Jeg kommer til \u00e5 fortsette med vedlikeholdstreningen og stadig n\u00e5 nye personlige rekorder i nye og gamle \u00f8velser, sier han.", "Han trener fortsatt styrke to ganger i uken med sin personlige trener, og kondisjonstreningen tar han p\u00e5 egenh\u00e5nd.", "I tillegg til \u00e5 v\u00e6re mer aktiv, spiser han ogs\u00e5 sunnere \u2013 og overspising er han ferdig med.", "- Jeg skal ALDRI tilbake til dit jeg var. Treningen gir meg s\u00e5 mye energi, og jeg har det mye bedre med meg selv, sier han.", "- Dette har hjulpet meg \u00e5 sette mer pris p\u00e5 meg selv, og \u00e5 skj\u00f8nne viktigheten av \u00e5 kunen bevege seg. Fremtiden ser meget lys ut. Med bedre form er alt mulig, er mottoet."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "12e2d70ee6ebfe362f50475ee7e3dc27fedd31bc4d110879d4f7698390a787ed"}, {"field": "createtime", "value": "2017-02-08T23:30:25.000Z"}, {"field": "description", "value": "24-\u00e5ringen gikk fra st\u00f8rrelse 6XL til L. L\u00f8sningen var enormt p\u00e5gangsmot og en personlig trener."}, {"field": "dominantimage", "value": "http://www.adressa.no/incoming/article7742077.ece/ALTERNATES/w980-default/torbj%C3%B8rnmontasje.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d245fb8b42a1acb7b43bd83d87766500134f3875.jpg?599883fd"}, {"field": "dominantthumbnaildimensions", "value": "300x169"}, {"field": "heading", "value": "Torbj\u00f8rn gikk ned 70 kilo p\u00e5 et \u00e5r -adressa.no"}, {"field": "id", "value": "d245fb8b42a1acb7b43bd83d87766500134f3875"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-concept", "value": ["personlig trener", "tro", "kilo"]}, {"field": "kw-entity", "value": ["haukeland universitetssykehus", "l. l\u00f8sningen", "sprek", "elixia", "godtrening"]}, {"field": "kw-pageclass", "value": "article"}, {"field": "kw-person", "value": ["guri brekke", "kari jaquesson", "thomas krohn", "torbj\u00f8rn loddengaard"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article7742077.ece/ALTERNATES/w980-default/torbj%C3%B8rnmontasje.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Torbj\u00f8rn gikk ned 70 kilo p\u00e5 et \u00e5r"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7742069.ece"}, {"field": "pageclass", "value": ["article"]}, {"field": "publishtime", "value": "2013-06-13T11:00:04.000Z"}, {"field": "recs-articleid", "value": "7742069"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-06-13T11:00:04.000Z"}, {"field": "recs-rawtitle", "value": "Torbj\u00f8rn gikk ned 70 kilo p\u00e5 et \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "24-\u00e5ringen gikk fra st\u00f8rrelse 6XL til L. L\u00f8sningen var enormt p\u00e5gangsmot og en personlig trener."}, {"field": "thumbnail", "value": "http://content-thumbnail.cxpublic.com/content/thumbnail200x150/d245fb8b42a1acb7b43bd83d87766500134f3875.jpg?599883fd"}, {"field": "thumbnailfullheightdimensions", "value": "200x2122"}, {"field": "timestamp", "value": "2017-08-19T18:31:25.000Z"}, {"field": "title", "value": "Torbj\u00f8rn gikk ned 70 kilo p\u00e5 et \u00e5r"}, {"field": "url", "value": "http://www.adressa.no/sport/sprek/article7742069.ece"}, {"field": "urlhash", "value": "d245fb8b42a1acb7b43bd83d87766500134f3875"}], "score": 0.5483301, "siteId": "9222270286501375973", "id": "d245fb8b42a1acb7b43bd83d87766500134f3875"}

