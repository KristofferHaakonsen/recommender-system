{"fields": [{"field": "modifiedtime", "type": "time", "value": "2012-04-17T12:30:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da handelsborger Halvor Jenssen overtok Jomfrue Aalgaards Forretninger, br\u00f8t han samtidig med datidens m\u00e5te \u00e5 drive butikk p\u00e5 i Trondheim. I stedet for \u00e5 ha alle mulige varer i butikken, etablerte han byens f\u00f8rste spesialforretning for glassvarer, stent\u00f8y og porselen:", "Denne annonsen sto \u00e5 lese allerede 24. august, bare \u00e5tte dager etter at Halvor Jenssen hadde overtatt Jomfru Aagaards varebeholdning, med bl.a. \u00absorte, hvite og couleurte Herre-Damehandsker\u00bb.", "Tuftet p\u00e5 olje", "Det var f\u00f8rst og fremst import og omsetning av olje som dannet grunnlaget for Halvor Jenssens formue, men ogs\u00e5 butikken i Dronningens gate 14 (Old England-g\u00e5rden) gikk bra. En av funksjon\u00e6rene i butikken var slektningen Carl Iohan Pedersen, og ettersom Halvor Jenssen aldri selv fikk barn, ble forretningen overdratt til ham i 1894.", "C.I. Pedersen kj\u00f8pte senere Nordre gate 8 (Erichsen-g\u00e5rden) og drev butikken herfra, helt til han i 1913 kj\u00f8pte og flyttet inn p\u00e5 dagens adresse; Olav Tryggvasons gate 35. I \u00e5rene fram til 1928 ble firmaet drevet etter samme spesialiseringsprinsipp som hos forgjengeren. Olje var stadig en stor del av omsetningen - ogs\u00e5 etter at elekstrisiteten kom i 1901.", "- B\u00f8kene viser at salget av olje og lampeglass holdt stand, og den dag i dag selger vi lampeglass, smiler Rune B\u00f8rsting. I dag er det han som er daglig leder hos C.I. Pedersen.", "Det store krakket", "Den f\u00f8rste som fikk hard f\u00f8ling med konjunkturene, m\u00e5 ha v\u00e6rt Rune B\u00f8rstings bestefar, Trygve Pedersen som etter hvert tok navnet B\u00f8rsting etter sin mor. Han overtok bedriften i 1928 og m\u00f8tte de harde tretti\u00e5rene ved \u00e5 drive n\u00f8kternt og forsiktig, med halv stab og betydelig egeninnsats og arbeidsdager som varte fra sju om morgenen til sent p\u00e5 kveld.", "Fra 1936 pekte konjunkturen riktig vei igjen, det ble lettere \u00e5 v\u00e6re handelsmann og publikum s\u00e5 ut til \u00e5 f\u00e5 st\u00f8rre interesse for kvalitetsvarer. Men med andre verdenskrig fulgte varemangel, kvoter og krisevarer og nye utfordringer. En kveld, h\u00f8sten 1945, ble familien urolig da klokka gikk og Trygve B\u00f8rsting ikke kom hjem. S\u00f8nnen Tore-Bengt B\u00f8rsting ble sendt til butikken for \u00e5 se etter sin far, og fant ham. Etter mye motgang hadde Trygve B\u00f8rsting valgt \u00e5 gj\u00f8re slutt p\u00e5 livet. Tore-Bengt B\u00f8rsting ble neste ledd og ny leder i generasjonsbedriften, bare 24 \u00e5r gammel.", "Under krigen rekvirerte tyskerne 2. etasje av forretningsg\u00e5rden, og g\u00e5rden hadde en gjennomgripende restaurering etterp\u00e5. I 1950 sto butikken ferdig med \u00e5pen l\u00f8sning, og kundene kunne g\u00e5 rundt og ta p\u00e5 varene.", "- Dette var helt nytt i Norge p\u00e5 den tiden, forteller Rune B\u00f8rsting.", "Utover p\u00e5 50-tallet forsvant vareknappheten, og C.I. Pedersen utvidet med en egen filial i Mo i Rana. Optimismen p\u00e5 60- og 70-tallet ga vekst i bedriften, og Tore-Bengt B\u00f8rsting var med p\u00e5 \u00e5 starte By\u00e5sen butikksenter p\u00e5 midten av 60-tallet. Omtrent samtidig fikk ogs\u00e5 lokalene i Olav Tryggvasons gate nytt l\u00f8ft.", "Rosenthal viktig", "- P\u00e5 denne tida inngikk min far avtale med Rosenthal om egen studioavdeling i butikken. De er stadig en viktig leverand\u00f8r og har bidratt til \u00e5 gi oss et kvalitetsimage, mener B\u00f8rsting.", "Midt p\u00e5 formiddagen 10. april 1980 br\u00f8t det ut brann i forretningsg\u00e5rden. Brannvesenet brukte tre timer p\u00e5 \u00e5 f\u00e5 kontroll over flammene, og tre brannmenn ble skadet i arbeidet. G\u00e5rden ble totalskadd og verdier for 25 millioner kroner gikk tapt, butikken flyttet midlertidig til Hardangerfrukts tidligere lokaler i samme gate.", "- Da den nye forretningsg\u00e5rden sto ferdig v\u00e5ren -84, hadde min far gjort en del nye grep. Han leide ut f\u00f8rste etasje til Adelsten, sikret bonus av omsetning og startet kaf\u00e9drift i den delen av 2. etasje som glassmagasinet ikke benyttet. Jeg gikk inn i bedriften fra 2. januar i -85.", "Brudd med tradisjonen", "Mot slutten av 80-tallet fikk norsk \u00f8konomi en ny knekk. Boligrenta steg til 14 prosent, omsetningen stagnerte og det ble vanskelig \u00e5 selge kostbare varer.", "- Men samtidig s\u00e5 jeg at det var enda vanskeligere \u00e5 selge billigere varer sammen med de mer eksklusive varene. Jeg valgte derfor \u00e5 kutte kraftig p\u00e5 billigsegmentet og satset i stedet p\u00e5 kvalitet. Inntjeningen ble bedre, selv om omsetningen kanskje ikke \u00f8kte s\u00e5 mye, men dette fortalte meg at vi var p\u00e5 riktig spor. Siden har vi rendyrket kvalitetsprofilen og \u00f8kt omsetningen, forteller Rune B\u00f8rsting.", "For alle som driver i glass og porselen har Porsgrund- og Hadelandprodukter hatt en udiskutabel standing i bransjen.", "- For oss utgjorde de s\u00e5 mye som 30 - 40 prosent av omsetningen, men i -97 og -98 br\u00f8t jeg samarbeidet. Ikke fordi de var feil for oss, men fordi min forretningsfilosofi ikke var forenlig med den nye eieren.", "Mange husker kanskje NRK Brennpunkts avsl\u00f8ringer av hvordan de tradisjonsrike h\u00e5ndverksbedriftene flyttet produksjonen til utlandet og sendte varene hjem med norsk stempel.", "- For \u00e5 kompensere satset vi p\u00e5 Kosta Boda, Holmegaard, Wedgwood, norske Magnor Glassverk og Hardangerbestikk, for \u00e5 nevne noen. Kaf\u00e9driften i andre etasje ble avviklet i 2002, og ga plass til en egen kj\u00f8kkenavdeling.", "Rune B\u00f8rsting har i likhet med sine forfedre, opplevd turbulente tider med lavkonjunktur, nye trender og knallhard konkurranse om posisjonen i markedet. Andreas Moe var i mange \u00e5r en stor konkurrent til C.I. Pedersen, med flere utsalg i byen. Over tid faset denne konkurrenten ut og flere av butikkene havnet etter hvert p\u00e5 hendende til Atle Brynestad og Christiania Glassmagasin. I en periode hadde eieren av Porgrund og Hadeland sju butikker rundt omkring i Trondheim.", "T\u00f8ffe tider", "- Samtidig fikk vi ogs\u00e5 flere spesialbutikker p\u00e5 kj\u00f8kkensiden, og flere glassmagasin. Det har v\u00e6rt t\u00f8ffe tider, medgir B\u00f8rsting.", "Han er likevel positiv til framtiden.", "- Vi fikk en overetablering ved tusen\u00e5rsskiftet, og siden har vi sett en kraftig avskalling. Og selv om konkurransen fremdeles er hard, s\u00e5 st\u00e5r vi igjen som byens eldste og eneste tr\u00f8nderskeide glassmagasin. Det gj\u00f8r at jeg ser optimistisk p\u00e5 fremtiden, sier daglig leder Rune B\u00f8rsting."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f784e8c38da4ed013d50df5df7d1f2df5676be5f0eeac93ccf8cf6d829768227"}, {"field": "createtime", "value": "2012-08-05T07:41:35.204Z"}, {"field": "description", "value": "Den 16. august 1858 bekjentgj\u00f8r Halvor Jenssen at han overtar \u00abjomfruens brede varelager\u00bb. Dette er starten p\u00e5 C.I. Pedersens 150 \u00e5r lange historie."}, {"field": "dominantimage", "value": "http://www.adressa.no/incoming/article1269492.ece5/ALTERNATES/w980-default/B%C3%B8rsting2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/647f3c196a1a50cf424637d8f2331404502c8b6b.jpg?59839d13"}, {"field": "dominantthumbnaildimensions", "value": "300x169"}, {"field": "heading", "value": "150 \u00e5r i glass og porselen -adressa.no"}, {"field": "id", "value": "647f3c196a1a50cf424637d8f2331404502c8b6b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "technology-and-computing"}, {"field": "kw-company", "value": "hadelandprodukter"}, {"field": "kw-concept", "value": ["omsetning", "butikk", "daglig leder", "t\u00f8ffe tider", "dag"]}, {"field": "kw-entity", "value": ["nordre", "herre-damehandsker", "kosta boda", "magnor glassverk", "tore-bengt b\u00f8rsting", "by\u00e5sen", "brennpunkts", "holmegaard", "b\u00f8rsting", "hardangerfrukts", "atle brynestad og christiania glassmagasin", "porgrund og hadeland", "magnor glassverk og hardangerbestikk", "christiania glassmagasin", "erichsen", "adelsten", "jomfrue aalgaards forretninger", "porsgrund", "wedgwood", "pedersens 150", "dronningens", "jomfru aagaards", "c.i. pedersens 150"]}, {"field": "kw-location", "value": ["rosenthal", "trondheim", "norge", "old england", "rana"]}, {"field": "kw-pageclass", "value": "article"}, {"field": "kw-person", "value": ["trygve b\u00f8rsting", "carl iohan pedersen", "halvor jenssen", "atle brynestad", "c.i. pedersen", "andreas moe", "olav tryggvasons", "rune b\u00f8rsting", "trygve pedersen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1269492.ece5/ALTERNATES/w980-default/B%C3%B8rsting2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "150 \u00e5r i glass og porselen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1165807.ece"}, {"field": "pageclass", "value": ["article"]}, {"field": "publishtime", "value": "2008-10-03T07:30:05.000Z"}, {"field": "recs-articleid", "value": "1546708"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-10-03T07:30:05.000Z"}, {"field": "recs-rawtitle", "value": "150 \u00e5r i glass og porselen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Den 16. august 1858 bekjentgj\u00f8r Halvor Jenssen at han overtar \u00abjomfruens brede varelager\u00bb. Dette er starten p\u00e5 C.I. Pedersens 150 \u00e5r lange historie."}, {"field": "thumbnail", "value": "http://content-thumbnail.cxpublic.com/content/thumbnail200x150/647f3c196a1a50cf424637d8f2331404502c8b6b.jpg?59839d13"}, {"field": "thumbnailfullheightdimensions", "value": "200x2328"}, {"field": "timestamp", "value": "2017-08-03T22:00:51.000Z"}, {"field": "title", "value": "150 \u00e5r i glass og porselen"}, {"field": "url", "value": "http://www.adressa.no/forbruker/hjem/article1165807.ece"}, {"field": "urlhash", "value": "647f3c196a1a50cf424637d8f2331404502c8b6b"}], "score": 0.66507596, "siteId": "9222270286501375973", "id": "647f3c196a1a50cf424637d8f2331404502c8b6b"}

