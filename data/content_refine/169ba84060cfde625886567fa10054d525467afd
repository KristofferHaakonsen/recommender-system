{"fields": [{"field": "modifiedtime", "type": "time", "value": "2012-04-17T18:14:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "heidi oliv wollamo"}, {"field": "body", "value": ["Saken oppdateres.", "Kuldegradene r\u00f8sker i ryggmargen. Klokka har passert midnatt, og utenfor Downtown vokser k\u00f8a seg lubben og lang. Atmosf\u00e6ren er berusende.", "- Folk g\u00e5r ut p\u00e5 Downtown for \u00e5 drikke p\u00e5 torsdager. Da er det billig \u00f8l, opplyser Rune (23) med en latter.", "Men i kveld er det l\u00f8rdag. Selveste p\u00e5skeaften.", "- L\u00f8rdag er det drittdyrt her, men s\u00e5 brant Ricks og folk kom hit. Det er en bra plass, men det er dyrt \u00e5 komme inn og j\u00e6vlig \u00f8l. Likevel er selskapet viktigere enn pilsen, brummer nordlendingen friskt.", "- Er det fordi det er byens beste kj\u00f8ttmarked?", "- Det kan sikkert diskuteres, men det er faen ikke verst.", "K\u00f8a rykker framover. Vennegjengen loses inn d\u00f8ra og ned trappa. Huset ligger \u00e5pent. 1300 kvadratmeter fordelt p\u00e5 tre etasjer med musikk, \u00f8l og folk. Inne i kn\u00f8ttlille Juba Jubar er festen i gang. D.D.E. byttes ut med \u00c5ge som vr\u00e6ler om \u00abFire pils og en pizza\u00bb. En etasje opp farter Turid (23) og Hilde (20) mellom den halvtomme \u00e5ttitallsbaren og pianobaren. I gangen poserer de villig under diskokula for den utskremte fotografen.", "- Vi g\u00e5r p\u00e5 Downtown hver gang vi drar p\u00e5 byen. Fordi det er s\u00e5 variabelt, finner du alltid noe du liker her, sier de to f\u00f8r de stresser videre.", "Blikkene sveiper som s\u00f8kelys igjennom lokalet.", "Hva er det med Downtown? Konkurrenten over gata ble st\u00e5ende som et sp\u00f8kelseshus f\u00f8r det gjenoppsto som ten\u00e5ringsplass, mens utelivskonseptene p\u00e5 hj\u00f8rnet har krasjlandet etter tur. For Downtown har regnskapet blitt like lystig som stemninga. I fjor \u00f8kte omsetningen med hele tolv millioner kroner, til over 40 millioner netto (uten moms). De er muligens Norges st\u00f8rste utested, og det siste hoppet kom etter ny\u00e5pningen av p\u00e5fuglen litt lenger oppe i gata.", "- Ricks irriterte meg. Ikke at de \u00e5pnet igjen, men fordi folk sa vi kom til \u00e5 tape 30-40 prosent av omsetningen v\u00e5r. Derfor startet vi ikke oppussingen f\u00f8r to-tre m\u00e5neder etter at Ricks \u00e5pnet, forteller daglig leder Knut-Robert Brustad p\u00e5 forh\u00e5nd.", "I to \u00e5r har han drevet Downtown. Hele tiden har omsetningen \u00f8kt.", "- Vi har gjort alt riktig. I april pusset vi opp halve huset, men l\u00e6ll greide vi \u00e5 sl\u00e5 april \u00e5ret f\u00f8r. I \u00e5r har vi for f\u00f8rste gang i historien hatt overskudd i januar og februar, i slutten av februar l\u00e5 vi to millioner over budsjettet.", "Utestedet ble pusset opp for seks millioner i fjor. Brustad tror aprilsuksessen besto i at de aldri var stengt. De kunne hele tiden tilby halve huset og tr\u00f8ndertopper i Juba Jubar.", "- Ricks \u00f8dela to fredager. Etterp\u00e5 har vi ikke merket dem. Det at de bladde opp penger og dro Pussycat Dolls til byen takker jeg dem for. Da ble det fullt her ogs\u00e5 p\u00e5 en onsdag.", "Ute i polkulda er det jevnt tilsig til k\u00f8a. Denne l\u00f8rdagskvelden tilbringer daglig leder i d\u00f8ra. Han vet hvor pengene ligger, og det er ikke blant magnumflaskene p\u00e5 kj\u00f8la.", "- De gjestene som st\u00e5r i k\u00f8, er de som betyr noe. Rosenborg hadde ikke giddet \u00e5 komme hit uten dem, det de som drar hit de riktige og viktige folkene. For all del, jeg gj\u00f8r alt for at rosenborgerne skal trives, men det er Trondheims befolkning som gj\u00f8r at vi g\u00e5r bra, sier Brustad om sine mest ber\u00f8mte stamgjester.", "En blondine med avglemt vip-pass fors\u00f8ker \u00e5 snakke seg inn. Ved siden av duver k\u00f8a sakte, men sikkert inn d\u00f8ra.", "- Du journalist, du m\u00e5 f\u00e5 med deg at det er hundre push-ups for \u00e5 komme inn her og det er for mye, gneldrer en av gutta.", "Klokka er ett, og mannebeina dominerer. Feststemningen ankommer i samlet tropp.", "- Det er et kj\u00f8ttmarked, men vi ender alltid her. Hvis vi har vorspiel, er Downtown kompromisset, ler Trine (27).", "- Med 1000 mennesker samlet p\u00e5 samme plass er det mye sjekking, men lite seksuelt det som skjer. Bare litt klining i hj\u00f8rnene, bedyrer Stefan (30).", "Smilet er sjarmerende og \u00e5pent. Han svirrer alene rundt med \u00f8len.", "- Jeg kommer hit en gang i uka. Her kan du v\u00e6re deg selv.", "I de m\u00f8rke trappeoppgangene lyser gener\u00f8se utringninger som sn\u00f8dekte fjell i vinterm\u00f8rket. Oppe i andre etasje pumper hitlistemusikken p\u00e5 det tettpakkede dansegulvet.", "To av tilkallingsvaktene til Tine har funnet hverandre i vinterhagen. Nede m\u00f8tes parfymene til en duftsuppe rundt pianoet. I snakkesonen sm\u00e5danser Nic (32). Stedets eneste i lysebl\u00e5 tennisskjorte.", "- Jeg har g\u00e5tt her s\u00e5 lenge Downtown har v\u00e6rt \u00e5pent. Det handler om kjentfolk og nettverk, du g\u00e5r der du kjenner stedet og menneskene, sier han og legger til:", "- Og s\u00e5 slipper jeg k\u00f8a.", "To andre stamgjester snirkler seg igjennom kjellergangene.", "- Vi har ikke v\u00e6rt her p\u00e5 lenge. Vi var her litt for ofte en stund, s\u00e5 vi m\u00e5tte pr\u00f8ve noe annet, forteller Ane (21) og Elisabeth (21).", "I motsetning til gutta i hettegenser, palestinaskjerf og t-skjorte, er de to pyntet til fest.", "- Fordelen er at det er mange forskjellige plasser og stor aldersforskjell. Sikkert fordi vi kommer fra bygda, men det er artig at det ikke bare er 20-\u00e5ringer. Og s\u00e5 er de som jobber her veldig koselige.", "-Hva er det verste med stedet?", "- Griskallene. Det er noen i pianobaren og partybaren. De gj\u00f8r ikke noe galt, men er litt sleipe.", "- Vi har alt. Det er litt danskeb\u00e5ten, selv om det ikke er den beste sammenligningen, innr\u00f8mmer Brustad i d\u00f8ra.", "Han har 105 ansatte. If\u00f8lge Brustad levde to av Downtown for to \u00e5r siden. I dag er det hovedinntekten til 30. Han tror rundt 25 til 30 ansatte har sluttet de siste \u00e5rene. Noen har blitt tatt med labbene nede i kassaapparatet. N\u00e5 flasker de opp sine egne p\u00e5 Downtown-skolen.", "- Det er litt rart. Jeg har smakt \u00f8l, men aldri r\u00f8yk eller snus, og her st\u00e5r jeg og driver dette, sier Brustad.", "Rundt han st\u00e5r stiletth\u00e6lene i taket. Det er tett foran speilene i \u00e5ttitallsbaren.", "- Det er ikke noe sted som er s\u00e5 variert. Tr\u00f8kket er bra, og s\u00e5 er det litt \u00e5 oppleve: Sparking og sl\u00e5ssing, humrer Knut (41).", "Han er den eneste fotballspilleren som gir seg til kjenne denne kvelden. Ingen RBK-er, men mosjonist p\u00e5 dansegulvet.", "- Betjeningen er effektiv. Men musikken er ikke alltid like bra. Jeg er ikke s\u00e5 glad i tr\u00f8nderrock, de skulle ha hatt mer U2, Depeche Mode og Simple Minds og bedre h\u00f8yttalere, mener han som ikke finner andre alternativ i byen.", "Oppe i andreetasjen henger den samme hekkerekka over gelenderet langs dansegulvet. Mens andre har trukket seg tilbake til t\u00f8rrere omr\u00e5der.", "- Jeg har blitt t\u00f8mt \u00f8l p\u00e5 to ganger i l\u00f8pet av kvelden. Fordi jeg er annerledes.", "Likevel er det bedre \u00e5 v\u00e6re her enn p\u00e5 Ricks, der er det h\u00f8y babefaktor, forteller Marita (27) i sofaavdelingen. Stilen er retro fra femtitallet.", "P\u00e5 vei ned trappa f\u00e5r skoene en ekstra s\u00e5le av glassbrott. K\u00f8a siger motvillig ut d\u00f8ra. Ingen haster til kulda og drosjek\u00f8. Noen er fremdeles klare i blikket, om enn noe oppgitte.", "- Dette er et sted som g\u00e5r n\u00e5r du er stupfull, ikke n\u00e5r du er edru. Men s\u00e5 liker jeg mer houseplasser eller lounger, sukker Ardito (29).", "Ute tripper en lettkledd snuppe forbi og fors\u00f8ker \u00e5 ordne seg for natta. En kommentar hugger igjennom lufta.", "- Du m\u00e5 kl\u00e6 deg, kjerring, det e 20 speik ut.", "- Det er et kj\u00f8ttmarked, men vi ender alltid her. Hvis vi har vorspiel, er Downtown kompromisset, ler Trine (27).Jeg er ikke s\u00e5 glad i tr\u00f8nderrock, de skulle ha hatt mer U2, Depeche Mode og Simple Minds og bedre h\u00f8yttalere. Juba jubel {ndash} Det er Samfundet light. Men det overg\u00e5r Samfundet med at det er eldre folk, det blir en kulere fest for de over 20 \u00e5r, mener Nils (20). N\u00e6rmest fra h\u00f8yre Nils, Stian og Olav. Foto: VEGARD EGGENKlar for en fest: {ndash} Vi drar hit hver gang vi skal p\u00e5 byen fordi det er s\u00e5 variabelt. Det finnes alltid noe du liker, mener Turid (23) og Hilde (20). Utflukten: {ndash} Du hei, kor e du? \u00c6 e p\u00e5 vei inn p\u00e5 Downern. J\u00f8rgen (24) s\u00f8ker kontakt med verden. D.D.E. p\u00e5 tr\u00f8nderengelsk: Tangentmann Peter Zweren fra Nederland jager opp stemninga i Pianobaren. Med alt fra Queen til Robbie Williams.Mange kjentfolk: Ane (21) og Elisabeth (21) klemmer p\u00e5 gamle kjente. Til venstre: Are Keiseraas. \u00d8lhunder : \u00d8lsalget har ben \u00e5 g\u00e5 p\u00e5. F. v.: Orin, Olav og Stian.Vorspielkompromisset: {ndash} Vi ender alltid her, humrer Trine (27) if\u00f8lge med Alfonso (26). Vanligvis torsdagsgjest: {ndash} Det er en bra plass, men drittdyrt p\u00e5 l\u00f8rdag og j\u00e6vlig \u00f8l, ler Rune (23)."]}, {"field": "category0", "value": "kultur"}, {"field": "contenthash", "value": "d6e54a12241988ed35753dcb7b968856908eedf2c768a5b56a99fccdf94c0da7"}, {"field": "createtime", "value": "2017-05-09T10:05:40.000Z"}, {"field": "description", "value": "Selv om Ricks gjenoppsto fra asken, leverte Downtown sitt beste resultat noensinne. Hva er det som gj\u00f8r stedet s\u00e5 popul\u00e6rt?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/169ba84060cfde625886567fa10054d525467afd.jpg?5988e7c8"}, {"field": "dominantthumbnaildimensions", "value": "256x256"}, {"field": "heading", "value": ["Down and under p\u00e5  kj\u00f8ttmarkedet -adressa.no", "Fyrer opp festen", "Sp\u00e5dde tap", "K\u00f8sliterne", "Klining i krokene", "Aldersspranget", "Klimaks like f\u00f8r 03", "Loslitt lusker hjem"]}, {"field": "id", "value": "169ba84060cfde625886567fa10054d525467afd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["j\u00e6vlig \u00f8l", "daglig leder", "drar hit", "dag", "byen", "\u00e5pent", "fest", "halve huset", "hit", "d\u00f8ra", "and", "sted", "kj\u00f8ttmarked", "ler", "plass", "ndash"]}, {"field": "kw-entity", "value": ["\u00e5ge", "simple minds", "ricks", "queen", "elisabeth", "nic", "ardito", "rune", "j\u00f8rgen", "juba jubar", "stian og olav", "ane", "samfundet", "tine", "pussycat dolls", "stefan", "olav og stian", "norges", "keiseraas", "hilde", "downern", "ute", "depeche mode og simple minds", "downtown", "nils", "marita", "trondheims", "turid", "depeche mode", "trine", "pianobaren"]}, {"field": "kw-location", "value": ["nederland", "alfonso"]}, {"field": "kw-pageclass", "value": "article"}, {"field": "kw-person", "value": ["robbie williams", "peter zweren", "knut-robert brustad"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Down and under p\u00e5 kj\u00f8ttmarkedet"}, {"field": "og-type", "value": "article"}, {"field": "og-url", "value": "http://www.adressa.no/kultur/article1054962.ece"}, {"field": "pageclass", "value": ["article"]}, {"field": "publishtime", "value": "2008-03-28T07:18:14.000Z"}, {"field": "recs-articleid", "value": "1669842"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-03-28T07:18:14.000Z"}, {"field": "recs-rawtitle", "value": "Down and under p\u00e5 kj\u00f8ttmarkedet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Selv om Ricks gjenoppsto fra asken, leverte Downtown sitt beste resultat noensinne. Hva er det som gj\u00f8r stedet s\u00e5 popul\u00e6rt?"}, {"field": "thumbnail", "value": "http://content-thumbnail.cxpublic.com/content/thumbnail200x150/169ba84060cfde625886567fa10054d525467afd.jpg?5988e7c8"}, {"field": "thumbnailfullheightdimensions", "value": "200x1229"}, {"field": "timestamp", "value": "2017-08-07T22:20:56.000Z"}, {"field": "title", "value": "Down and under p\u00e5 kj\u00f8ttmarkedet"}, {"field": "url", "value": "http://www.adressa.no/kultur/article1054962.ece"}, {"field": "urlhash", "value": "169ba84060cfde625886567fa10054d525467afd"}], "score": 0.7124116, "siteId": "9222270286501375973", "id": "169ba84060cfde625886567fa10054d525467afd"}

