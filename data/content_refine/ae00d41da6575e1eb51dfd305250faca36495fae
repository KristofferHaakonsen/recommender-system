{"fields": [{"field": "modifiedtime", "type": "time", "value": "2015-08-11T12:21:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "I dag ble omtrent 8000 studenter ved NTNU innskrevet. Immatrikuleringen er en felles samling for alle de som begynner \u00e5 studere ved universitetet i Trondheim denne uka. Seremonien startet klokken 09.15, og p\u00e5 scenen sto blant andre kunnskapsminister Torbj\u00f8rn R\u00f8e Isaksen, NTNUs rektor Gunnar Bovim og flere studentorganisasjoner.", "LES OGS\u00c5: N\u00e5 har Tr\u00f8ndelag 15 000 nye studenter", "Her kan du lese det rektoren hadde \u00e5 si til \u00e5rets nye studenter:", "\u00abKj\u00e6re nye studenter, kj\u00e6re kunnskapsminister Torbj\u00f8rn R\u00f8e Isaksen, andre gjester og venner av NTNU, kj\u00e6re kolleger.", "Har vi en bra dag i dag? Ja, det synes jeg absolutt. Ikke bare er vi glad for at du, statsr\u00e5d, deler dagen med oss n\u00e5 n\u00e5r vi st\u00e5r p\u00e5 terskelen til et nytt, historisk \u00e5r for NTNU. Ikke bare ser vi frem til \u00e5 fusjonere med H\u00f8yskolene i S\u00f8r-Tr\u00f8ndelag, Gj\u00f8vik og \u00c5lesund. Vi gleder oss ogs\u00e5 til \u00e5 se l\u00f8sningen p\u00e5 hvordan alle i Trondheim skal samles p\u00e5 en campus \u2013 og at regjeringen g\u00e5r for det!", "Les mer: - Klokt \u00e5 velge NTNU (Pluss)", "Men fremfor alt er det en bra dag fordi alle dere nye studenter er her. Velkommen!", "Jeg sier ogs\u00e5 at dette er en bra dag fordi jeg akkurat her, akkurat n\u00e5, er veldig optimistisk p\u00e5 at vi skal v\u00e6re med og bidra til \u00e5 gj\u00f8re verden til et bedre sted. Og det kan jeg si fordi jeg ser at dere er kommet og vi skal jobbe sammen. Jeg vil si til deg som er student og som har kommet hit for \u00e5 p\u00e5begynne et studium: Du har valgt rett.", "Jeg vil gratulere deg, fordi det aldri har v\u00e6rt st\u00f8rre konkurranse om plassene p\u00e5 NTNU, og du er en av de som kom gjennom n\u00e5l\u00f8yet. Da er det lov \u00e5 glede seg over at du n\u00e5 har kommet til denne dagen Noe av det som er fint med \u00e5 g\u00e5 her, er at jo mer du jobber med det vi er opptatt av, jo mer du engasjerer deg, jo tryggere blir du p\u00e5 at du har gjort et godt valg. Jeg har tre konkrete \u00f8nsker om hva du skal oppn\u00e5 underveis i studiene dine her.", "Les ogs\u00e5: - Jeg liker barnslige ting som fly, biler og ting som br\u00e5ker", "Les ogs\u00e5: Slik skal de sitte seg til internasjonal suksess", "Les ogs\u00e5: I selskap med Facebook og Snapchat", "Det f\u00f8rste er innsikt. Jeg er trygg p\u00e5 at du vil ha dyp forst\u00e5else og grundig kunnskap om fagomr\u00e5det ditt, n\u00e5r du f\u00e5r vitnem\u00e5let fra NTNU.", "Det andre er nysgjerrighet. Nysgjerrighet er en viktig drivkraft og jeg h\u00e5per du g\u00e5r ut med enda st\u00f8rre nysgjerrighet n\u00e5r du fortsetter veien inn i arbeidslivet.", "Det tredje er gode verdier. For gode karakterer er viktige, og det er gode karakterer som har bragt deg hit. Men god karakter er viktigere! For verdier er viktige. Etikk og moral avgj\u00f8r mange av de valgene vi gj\u00f8r. Ved NTNU skal vi dyrke en grunnleggende respekt for andre mennesker. Vi skal bekjempe fremmedfrykt og diskriminering. Vi skal fremme likeverd og toleranse p\u00e5 tvers av livssyn, kultur og kj\u00f8nn. Vi skal fremelske mangfold.", "Respekt bidrar til \u00e5 ta vare p\u00e5 enkeltmennesket. For dere er mange i samme situasjon n\u00e5, som skal mestre t\u00f8ffe studier, jobb eller oppgaver i frivillige organisasjoner, og for f\u00f8rste gang bor hjemmefra. Finn tiden til \u00e5 vise omsorg for hverandre. Noen av dine nye vennskap vil vare livet ut.", "\u00c5 skape en bedre verden er viktig for oss p\u00e5 NTNU. S\u00e5 viktig at det er v\u00e5r visjon. Kunnskap for en bedre verden. Det er det vi jobber med og strekker oss etter hver eneste dag. Og et av privilegiene ved \u00e5 v\u00e6re p\u00e5 et universitet som v\u00e5rt er at du kan n\u00e5 s\u00e5 langt som du er villig til \u00e5 strekke deg.", "Les ogs\u00e5: - Dette har v\u00e6rt den manglende puslespillbiten", "Et eksempel p\u00e5 det fikk vi 6. oktober i fjor, da det ble kjent at to av v\u00e5re forskere, May-Britt Moser og Edvard Moser, fikk nobelprisen i medisin eller fysiologi. Det er, gjennom forskerkarrieren, det ultimate beviset p\u00e5 at du har n\u00e5dd ypperste verdensklasse. De motiverer oss alle, og vi ser at de st\u00f8rste begrensningene er de vi legger p\u00e5 oss selv.", "Mange forskermilj\u00f8er ved NTNU n\u00e5r veldig langt med sin forskning og forst\u00e5else. Det skaper kunnskap som bidrar til en bedre verden.", "S\u00e5 jeg er optimist. Fordi jeg ser dere og at vi kan utvikle noe sammen.", "S\u00e5 kan man si, at hvis vi ser rundt oss i verden er det vanskelig \u00e5 v\u00e6re optimist. Det finnes mange eksempler, men la meg dvele ved ett. Vi har sterke bilder p\u00e5 netthinnen av flyktninger p\u00e5 vei over Middelhavet i overfylte b\u00e5ter. Drukninger og menneskelige tragedier.", "Mange av oss har en flau smak i munnen n\u00e5r vi ser p\u00e5 den vestlige verdens evne til \u00e5 bidra til hjelp enten der flyktninger kommer fra eller gjennom integrasjon hos oss. Dette er et stort problem \u2013 og vi har ikke l\u00f8st det.", "Migrasjon i jakten p\u00e5 et bedre liv er ikke nytt. S\u00e5 lenge vi har historieb\u00f8ker fra, har vi sett at store befolkningsgrupper er p\u00e5 vandring, ogs\u00e5 over kontinenter, for \u00e5 finne et sted med bedre muligheter.", "Les ogs\u00e5: - Vi m\u00e5 ta vare p\u00e5 mangfoldet", "For v\u00e5r egen del trenger vi ikke \u00e5 g\u00e5 lengre enn 150 \u00e5r tilbake og se p\u00e5 utvandringen til USA, hvor 8-900 000 nordmenn valgte \u00e5 emigrere. Mange av oss har slektninger der borte og det er vi kanskje stolte av, for dette var mennesker som var offensive og tok t\u00f8ffe valg. De flyttet for \u00e5 komme til noe bedre.", "Folk migrerer med mange begrunnelser. Dels er det politikk og konflikt, dels er det \u00f8konomiske forhold eller at stedet de bor mangler n\u00f8dvendige ressurser som for eksempel energi, rent vann og andre naturressurser eller et godt nok helsetilbud. Religion, kultur og undertrykkelse kan tvinge folk p\u00e5 flukt, og noen m\u00e5 reise fra hjemstedene sine p\u00e5 grunn av endringer i klimaet.", "Det er alts\u00e5 et enormt spenn i \u00e5rsaker til at folk velger noe s\u00e5 farefullt som \u00e5 sette seg p\u00e5 en overbefolket b\u00e5t i Middelhavet. Og hvordan kan jeg da v\u00e6re optimist?", "Det optimistiske perspektivet i dette for meg, er at kunnskap er grunnlaget som m\u00e5 p\u00e5 plass for \u00e5 finne l\u00f8sninger p\u00e5 disse utfordringene. Og vi er mange p\u00e5 saken. Alle verdens universiteter l\u00f8fter i flokk, og vi blir stadig bedre p\u00e5 kvalitet, p\u00e5 samarbeid over landegrenser og p\u00e5 \u00e5 sette \u2013 og oppn\u00e5 \u2013 ambisi\u00f8se m\u00e5l for kunnskapen som produseres. Vi p\u00e5 NTNU er i dag mer enn 23000 studenter og 5000 ansatte. Du deltar p\u00e5 et verdenslag. Jeg er optimist fordi jeg tror at tverrfaglige initiativ og internasjonalt samarbeid, ogs\u00e5 fra NTNU, kan bidra til at mennesker f\u00e5r det bedre der de f\u00f8des og bor.", "Migrasjon er bare ett eksempel p\u00e5 hvordan bedre forst\u00e5else, bedre teknologiske l\u00f8sninger og alle v\u00e5re forsknings- og utdanningsomr\u00e5der trengs for \u00e5 skape en bedre verden.", "Kunnskap er noe av det viktigste vi her i Norge kan bidra med for \u00e5 redusere forskjellene og skape mer rettferdighet i verden. Det er ikke rettferdig at vi skal sitte i et rikt land og verne om v\u00e5re privilegier n\u00e5r vi ser at det p\u00e5 d\u00f8ren st\u00e5r mange som uforskyldt ikke f\u00e5r ta del i det vi f\u00e5r. Kunnskap er i sin natur internasjonal, et felles gode som vi skal bidra til \u00e5 spre.", "Forskerne v\u00e5re skal publisere, l\u00e6rerne v\u00e5re skal undervise og studentene v\u00e5re skal videreformidle, utfordre og v\u00e6re med p\u00e5 \u00e5 produsere ny kunnskap. Du b\u00f8r nytte sjansen til \u00e5 ta deler av studiet i utlandet, akkurat som vi med begeistring tar imot internasjonale studenter hit. NTNUVi, som samlet studenter i forrige uke p\u00e5pekte betydningen av utveksling, og jeg er ogs\u00e5 opptatt av det.", "\u00c5pne samfunn lykkes best, historisk sett. Det er de som lar folk med andre erfaringer og ideer komme til seg, som finner nye l\u00f8sninger. Det er de som diskuterer \u00e5pent som sikrer initiativ og fellesskap, demokrati og verdiskaping.", "Og dette var noe av grunnen til at vi var skeptisk til \u00e5 innf\u00f8re studieavgift for studenter som kommer fra land utenfor E\u00d8S.", "Derfor er vi ogs\u00e5 opptatt av at stipendiater som kommer til oss fra andre land skal ha forutsigbarhet i hvordan vi h\u00e5ndterer det. Vi skal v\u00e6re \u00e5pne uten \u00e5 v\u00e6re naive. For verden blir bedre gjennom at vi deler v\u00e5r kunnskap. Norsk kunnskap trengs i verden. Internasjonal kunnskap trengs i Norge. Se for eksempel p\u00e5 Katmandu University i Nepal. De har et vannturbinlaboratorium med samme kapasitet som det du finner her p\u00e5 v\u00e5r egen campus. I S\u00f8r-Asia er dette et helt unikt anlegg for \u00e5 f\u00e5 en b\u00e6rekraftig energiforsyning. Dette er gjort mulig gjennom samarbeid mellom forskere og studenter i Katmandu og her i Trondheim. NTNU har v\u00e6rt med hele veien. Eller se p\u00e5 Asfafaw Haileselassie Tesfay, som kom fra Etiopia i 2011 for \u00e5 studere og forske ved NTNU. I hjemlandet hans mangler 85 prosent av befolkningen str\u00f8m hjemme. De har ikke vannkraft og ikke tilgang p\u00e5 ved. Asfafaw har n\u00e5 levert sin doktorgrad, der han har utviklet prototypen til en ovn som er ideell til \u00e5 lage mat p\u00e5 etiopisk vis, utelukkende basert p\u00e5 solenergi. B\u00e5de forskere og studenter jobber n\u00e5 videre med \u00e5 gj\u00f8re dette tilgjengelig for flest mulig b\u00e5de i Etiopia og i andre utviklingsland. En enkeltmenneske kan gj\u00f8re betydningsfulle bidrag.", "S\u00e5 ja, jeg er optimist! Vi kan sammen realisere visjonen v\u00e5r om kunnskap for en bedre verden. Det er en visjon som starter i dag, for deg som n\u00e5 begynner p\u00e5 studiene.", "Helt til slutt vil jeg si til hver og en av dere: Takk for at du valgte NTNU.", "Og om du skal huske bare \u00e9n ting fra denne dagen, la det v\u00e6re dette: Ditt bidrag har betydning. Vi p\u00e5 NTNU skal skape kunnskap for en bedre verden. Velkommen med p\u00e5 laget!\u00bb"]}, {"field": "category0", "value": "student"}, {"field": "contenthash", "value": "be3ff2d6f4eca9dc807d272814984bce02c5afc76f2343bfaaafe04c38a513bc"}, {"field": "createtime", "value": "2017-04-30T15:49:31.000Z"}, {"field": "description", "value": "Les alt NTNU-rektor Gunnar Bovim sa til de ferske studentene under immatrikuleringen p\u00e5 Gl\u00f8shaugen i Trondheim i dag."}, {"field": "dominantimage", "value": "http://www.adressa.no/incoming/article11407522.ece/qzgplu/ALTERNATES/w980-default/immatrikulering_NTNU005.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ae00d41da6575e1eb51dfd305250faca36495fae.jpg?5981d258"}, {"field": "dominantthumbnaildimensions", "value": "300x169"}, {"field": "heading", "value": "- Du deltar p\u00e5 et verdenslag -adressa.no"}, {"field": "id", "value": "ae00d41da6575e1eb51dfd305250faca36495fae"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "education"}, {"field": "kw-concept", "value": ["forske", "student", "kunnskap trengs", "skape kunnskap", "verden", "bidra", "dag", "kunnskap"]}, {"field": "kw-entity", "value": ["middelhavet", "pluss", "gl\u00f8shaugen", "asfafaw haileselassie tesfay", "s\u00f8r-asia", "may-britt moser og edvard moser", "finn", "gj\u00f8vik og \u00e5lesund", "katmandu university", "u. ikke", "h\u00f8yskolene", "u. s\u00e5"]}, {"field": "kw-location", "value": ["etiopia", "s\u00f8r-tr\u00f8ndelag", "nepal", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn r\u00f8e isaksen", "edvard moser", "may-britt moser", "gunnar bovim"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article11407522.ece/qzgplu/ALTERNATES/w980-default/immatrikulering_NTNU005.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Du deltar p\u00e5 et verdenslag"}, {"field": "og-type", "value": "article"}, {"field": "og-url", "value": "http://www.adressa.no/student/article11407042.ece"}, {"field": "pageclass", "value": ["article"]}, {"field": "publishtime", "value": "2015-08-11T10:58:41.000Z"}, {"field": "recs-articleid", "value": "11407042"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2015-08-11T10:58:41.000Z"}, {"field": "recs-rawtitle", "value": "- Du deltar p\u00e5 et verdenslag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "Les alt NTNU-rektor Gunnar Bovim sa til de ferske studentene under immatrikuleringen p\u00e5 Gl\u00f8shaugen i Trondheim i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/ae00d41da6575e1eb51dfd305250faca36495fae.jpg?5981d258"}, {"field": "thumbnailfullheightdimensions", "value": "200x2258"}, {"field": "timestamp", "value": "2017-08-02T13:23:36.000Z"}, {"field": "title", "value": "- Du deltar p\u00e5 et verdenslag"}, {"field": "url", "value": "http://www.adressa.no/student/article11407042.ece"}, {"field": "urlhash", "value": "ae00d41da6575e1eb51dfd305250faca36495fae"}], "score": 0.56334645, "siteId": "9222270286501375973", "id": "ae00d41da6575e1eb51dfd305250faca36495fae"}

