{"fields": [{"field": "modifiedtime", "type": "time", "value": "2013-08-01T14:19:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "Hvis noen hadde antydet at den sinte, unge mannen som slo gjennom i kj\u00f8lvannet av punken og snerret \u00abI'm Not Angry\u00bb i 1977 i l\u00f8pet av de kommende ti\u00e5rene skulle operere med selvf\u00f8lge innen klassisk musikk, jazz, soul, blues og counry ville ingen trodd det. Fra \u00e5 v\u00e6re en av rockens sinteste outsidere har Elvis Costello gjort en musikalsk klassereise uten like.", "Les ogs\u00e5: Musikknomade uten fast sjanger", "I dag er eklektisk tiln\u00e6rming til musikk, med \u00e5penhet for mange sjangre og uttrykk ganske vanlig. Elvis Costello fortjener noe av \u00e6ren for det. Hans ferd fram og tilbake mellom energisk new wave, soul, country og jazz-ballader alt tidlig i karrieren, bidro til \u00e5 gj\u00f8re rocken friere. En av hans store styrker er lidenskaplig kjennskap til popul\u00e6rmusikkens historie ogs\u00e5 utenfor hovedgatene.", "Det gj\u00f8r ham til en str\u00e5lende formidler, ogs\u00e5 av andres musikk, som i det eminente tv-showet \u00abSpectacle\u00bb i 2009 og 2010. Tuftet p\u00e5 genuin kj\u00e6rlighet til god musikk fikk han gjester som Bruce Springsteen og Elton John til \u00e5 by p\u00e5 seg selv, slik Fredrik Skavlan aldri klarer det med musikere. Fra outsider og sint ung mann har Costollo blitt en av de mest respekterte insiderne i bransjen.", "Platene hans l\u00e5ter ikke like viktige lenger, men i st\u00f8rre grad enn mange artister som slo gjennom p\u00e5 slutten av 70-tallet, har han lyktes i \u00e5 ta veien fra sinne og energi som motor, til l\u00e5tskriveri som raffinert h\u00e5ndverk, p\u00e5 tvers av b\u00e5ser. Foruten pop- og rock-platene i gjennomgangen under har han laget kammermusikk med The Brodsky Quartet, filmmusikk og tre plater for det klassiske selskapet Deutche Grammophon. I tillegg kommer samarbeid med andre artister, som produsent, l\u00e5tskriver eller medspiller.", "Som plateartist har han bare unntaksvis n\u00e6rmet seg niv\u00e5et fra de ti f\u00f8rste \u00e5ra de siste 25. Samtidig er det perler \u00e5 finne p\u00e5 samtlige av hans utgivelser. Gjennom 36 \u00e5r som plateartist har han skapt en omfangsrik l\u00e5tkatalog som knapt noen jevnaldrende artister matcher. Et utrolig utvalg, uten mange store hits som \u00abm\u00e5\u00bb med, gj\u00f8r ham til en befriende uforutsigbar konsertartist.", "P\u00e5 hans siste utgivelse, den vitale konsertplata \u00abThe Return of The Spectacular Spinning Songbook\u00bb gj\u00f8r han sanger fra fem ti\u00e5r, samt en fin Stones-cover fra 60-tallet. \u00abNo Elvis, no Beatles or The Rolling Stones\u00bb, sang The Clash da Declan Patrick Aloysius MacManus debuterte som Elvis Costello. I dag angrer han visstnok p\u00e5 artistnavnet. Det ble ekstra ladet da Elvis Presley d\u00f8de f\u00e5 uker etter debutplata til Costello. Lenge var det naturlig \u00e5 si at det bare var \u00e9n Elvis. N\u00e5 har det for lengst blitt to, n\u00e5r det gjelder storheter i popul\u00e6rmusikken.", "Gjennom 36 \u00e5r har Elvis Costello gitt ut et stort antall plater i en rekke sjangre. Her er en gjennomgang av studioplatene hans i pop- og rock-sjangeren.", "My Aim Is True (1977) 6", "Str\u00e5lende, lidenskapelig sint-ung-mann-debut. Utgitt under punken, backet av et bra amerikansk barband, med en musikalsk spennvidde som fortsatt imponerer.", "N\u00f8kkelspor: \u00abAlison\u00bb", "This Year's Model (1978) 6", "Backingbandet The Attractions er p\u00e5 plass og gir et nytt, mer britisk og aggressivt sound. Fortsatt sint ung mann med frenetiske sanger, uten d\u00f8dpunkt.", "N\u00f8kkelspor: \u00ab(I don't Want To Go To) Chelsea\u00bb)", "Armed Forces (1979) 5", "Mer raffinement i arrangement, lekker blanding av popf\u00f8lelse og engasjement. Fl\u00f8rtet med Abba i hiten som er platas n\u00f8kkelspor : \u00abOliver's Army\u00bb", "Get Happy!! (1980) 6", "20 sanger p\u00e5 et nytt enkeltalbum var nesten uh\u00f8rt den gang. Sammen med Attractions gjenoppfinner han seg selv p\u00e5 svett soulalbum med energi, variasjon og usedvanlig mange sterke sanger.", "N\u00f8kkelspor: \u00abHigh Fidelity\u00bb", "Trust (1981) 5", "L\u00e5t som et tilbakesteg den gang, n\u00e5 som en underkjent juvel i katalogen, i sanger, arrangement og spennvidde.", "N\u00f8kkelspor: \u00abNew Lace Sleeves\u00bb", "Almost Blue (1981) 4", "Elvis goes country, synger bra i sanger av forbilder som George Jones og Gram Parsons. Ikke alle versjonene er like vellykkede, men viktig d\u00f8r\u00e5pner til utskjelt sjanger.", "N\u00f8kkelspor: \u00abGood Year For The Roses\u00bb", "Imperial Bedroom (1982) 6", "Det voksne, raffinerte popmesterverket. L\u00e5tskriveren skinner p\u00e5 forbl\u00f8ffende variert, innholdsrikt, velprodusert album fullt av perler.", "N\u00f8kkelspor: \u00abMan Out Of Time\u00bb", "Punch The Clock (1983) 4", "Datert lydbilde, irriterende bl\u00e5sere (med stort unntak for Chet Baker). Plata har tapt seg med tiden, tross et par av hans beste sanger.", "N\u00f8kkelspor : \u00abShipbuilding\u00bb", "Goodbye Cruel World (1984) 2", "Det er gode sanger begravd p\u00e5 hans klart svakeste album, med seig, glatt produksjon til datert 80-tallssoulpop.", "N\u00f8kkelspor : \u00abInch By Inch\u00bb", "Blood & Chocolate (1986) 5", "Forfriskende, enkelt og r\u00e5tt. Litt ujevnt,men det beste gnistrer og st\u00e5r som en p\u00e5le i katalogen.", "N\u00f8kkelspor : \u00abI Wan't You\u00bb", "King Of America (1986) 6", "Elvis i Amerika, produsert av T-Bone Burnett, med musikere som spilte med han andre Elvis. Overfl\u00f8dighetshorn av pop, blues og country.", "N\u00f8kkelspor: \u00abI'll Wear It Proudly\u00bb", "Spike (1989) 3", "Debut for Warner, spekket med celebre gjester og finurlige sanger i vel finurlig produksjon med for f\u00e5 gode, gl\u00f8dende sanger. Hat-balladen til That-cher er et n\u00f8kkelspor som l\u00e5ter enda sterkere n\u00e5: \u00abTramp The Dirt Down\u00bb", "Mighty Like A Rose (1991) 5", "Har i motsetning til forgjengeren vokst med \u00e5rene. Finurlig produsert flinkis-pop med engasjement og lekenhet. Sondre Lerche skylder denne mye. En av Elvis' mest perfekte popsanger i n\u00f8kkelsporet : \u00abThe Other Side Of Summer\u00bb", "Brutal Youth (1994) 3", "Tilbake til enklere, mer rocka sound med Attractions igjen, men med for mye kanari og for lite hummer p\u00e5 l\u00e5tsiden.", "N\u00f8kkelspor: \u00abSulky Girl\u00bb", "Kojak Variety (1995) 4", "Fin, uh\u00f8ytidelig plate. mer hans versjoner av favorittl\u00e5ter fra blues, soul, country og pop.", "N\u00f8kkelspor : \u00abI Threw It All Away\u00bb", "All This Useless Beauty (1996) 5", "Lekkert produsert med Costello p\u00e5 sitt beste.", "N\u00f8kkelspor : \u00abAll This Useless Beauty\u00bb", "Painted from Memory (1998) 4", "Mesterm\u00f8te i voksen pop med Burt Bacharach, st\u00e5r seg ganske bra selv om den nesten l\u00e5ter som en pastisj p\u00e5 duoen.", "N\u00f8kkelspor: \u00abGod Give Me Strenght\u00bb", "When I Was Cruel (2002) 2", "Mislykket fors\u00f8k p\u00e5 mer eksperimentell, rocka Elvis, med produksjon mer leken enn sangene.", "N\u00f8kkelspor : \u00abSpooky Girlfriend\u00bb", "The Delivery Man (2004) 4", "Hans mest americana-influerte siden \u00abKing Of America\u00bb.", "N\u00f8kkelspor: \u00abCountry Darkness\u00bb.", "The River In Reverse (2006) 4", "Samarbeidsplata med Allen Toussaint, l\u00f8sere og varmere enn Bacharach-plata. Toussaints gamle sanger er best.", "N\u00f8kkelspor : \u00abFreedom For The Stallion\u00bb", "Momofuku (2008) 4", "L\u00f8st, uh\u00f8ytidelig rocka album som f\u00e5r til noe av det \u00abWhen I Was Cruel\u00bb pr\u00f8vde p\u00e5.", "N\u00f8kkelspor: \u00abAmerican Gangster Time\u00bb", "Secret, Profane &Sugarcane (2009) 4", "Americana igjen.", "N\u00f8kkelspor : \u00abI Felt The Chill\u00bb", "National Ransom (2010) 4", "Fyldigere og mer variert fortsettelse av forgjengeren. For mange mellomspor. Ambisi\u00f8st og solid.", "N\u00f8kkelspor : \u00abChurch Underground\u00bb"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "3d9017781c3fd45d57ab6f8333dfef345b07d75cd771226c3898fbe239941402"}, {"field": "createtime", "value": "2017-05-28T17:20:41.000Z"}, {"field": "description", "value": "Fra rockens sinteste unge mann til feiret, grensesprengende artist i mange sjangre. F\u00e5 har skrevet flere gode sanger enn Elvis Costello de siste 36 \u00e5ra."}, {"field": "dominantimage", "value": "http://www.adressa.no/incoming/article8024059.ece/ALTERNATES/w980-default/sz39387b.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8b3e8a74f2bc76972cae6aaaf1a60164a80b94d.jpg?592b06e9"}, {"field": "dominantthumbnaildimensions", "value": "300x169"}, {"field": "heading", "value": "Elvis lever -adressa.no"}, {"field": "id", "value": "c8b3e8a74f2bc76972cae6aaaf1a60164a80b94d"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["sint ung mann", "sang", "n\u00f8kkelspor", "ung mann"]}, {"field": "kw-entity", "value": ["deutche grammophon", "memory", "happy", "was cruel", "fidelity", "year for the roses", "costollo", "bruce springsteen og elton john", "not angry", "for the stallion", "out of time", "gangster time", "model", "elvis", "darkness", "declan patrick aloysius macmanus", "aim is true", "other side of summer", "alison", "like a", "lace sleeves", "the attractions", "delivery man", "george jones og gram parsons", "by inch", "king of america", "the rolling stones", "girl", "beatles", "give me strenght", "bedroom", "army", "girlfriend", "blue", "burnett", "forces", "want to go to", "felt the chill", "chocolate", "cruel world"]}, {"field": "kw-location", "value": ["chelsea", "oliver", "abba", "warner", "amerika"]}, {"field": "kw-pageclass", "value": "article"}, {"field": "kw-person", "value": ["elton john", "elvis presley", "burt bacharach", "allen toussaint", "gram parsons", "elvis costello", "chet baker", "fredrik skavlan", "bruce springsteen", "sondre lerche", "george jones"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article8024059.ece/ALTERNATES/w980-default/sz39387b.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Elvis lever"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article8023993.ece"}, {"field": "pageclass", "value": ["article"]}, {"field": "publishtime", "value": "2013-08-01T14:19:11.000Z"}, {"field": "recs-articleid", "value": "8023993"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2013-08-01T14:19:11.000Z"}, {"field": "recs-rawtitle", "value": "Elvis lever -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Fra rockens sinteste unge mann til feiret, grensesprengende artist i mange sjangre. F\u00e5 har skrevet flere gode sanger enn Elvis Costello de siste 36 \u00e5ra."}, {"field": "thumbnail", "value": "http://content-thumbnail.cxpublic.com/content/thumbnail200x150/c8b3e8a74f2bc76972cae6aaaf1a60164a80b94d.jpg?592b06e9"}, {"field": "thumbnailfullheightdimensions", "value": "200x2507"}, {"field": "timestamp", "value": "2017-05-28T17:20:41.000Z"}, {"field": "title", "value": "Elvis lever"}, {"field": "url", "value": "http://www.adressa.no/kultur/musikk/article8023993.ece"}, {"field": "urlhash", "value": "c8b3e8a74f2bc76972cae6aaaf1a60164a80b94d"}], "score": 0.77862656, "siteId": "9222270286501375973", "id": "c8b3e8a74f2bc76972cae6aaaf1a60164a80b94d"}

