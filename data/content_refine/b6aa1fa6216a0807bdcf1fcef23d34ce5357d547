{"fields": [{"field": "modifiedtime", "type": "time", "value": "2012-04-17T20:14:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vi skal danse oss inn i det nye \u00e5ret i en flat tango, sp\u00f8ker Evy. Mon tro om Paul Ottar danser tango? Det er ikke godt \u00e5 si, men han har romjulen p\u00e5 seg for \u00e5 l\u00e6re kunsten. Fra nytt\u00e5r blir det nemlig en annen dans. For dem begge.", "- Det g\u00e5r slag i slag, men vi er vant med pendlertilv\u00e6relsen, smiler de.", "- Jeg har en gutt p\u00e5 fem \u00e5r, Paul Ottar har en p\u00e5 sju og vi har begge delt omsorg, s\u00e5 vi m\u00e5 tenke langt fram for \u00e5 f\u00e5 det til \u00e5 g\u00e5 i hop, sier Evy. Stadig vekk skifter de roller og st\u00e5r p\u00e5 nye scener, og 2008 ser ikke ut til \u00e5 bli noe unntak.", "- Teater er en avansert form for lek. Vi spiller for teaterinteresserte og kan ikke forandre verden. Det kan vi bare glemme, sier Paul Ottar.", "- Jeg er ikke helt enig. Vi m\u00e5 jo ha et politisk st\u00e5sted, et samfunnsengasjement, innvender Evy.", "- Jo, klart. Men det har vi jo likevel...", "Viktig \u00e5 bygge kultur", "Paul Ottar Haga har v\u00e6rt med i Spelet p\u00e5 Stiklestad i over 30 \u00e5r, og vet meget vel hva engasjement handler om. Selv om han anser sin tid i Spelet for over.", "- Jeg synes det er helt greit. Tidene skifter. Jeg har v\u00e6rt med p\u00e5 \u00e5 bygge opp en tradisjon basert p\u00e5 dugnads\u00e5nd og samarbeid mellom profesjonelle og amat\u00f8rer. Det er dette som har gjort Spelet til hva det er i dag. I den sammenhengen blir kunstneriske nyvinninger forgjengelige. Man m\u00e5 ikke overse kulturen som er skapt underveis, sier han ivrig. Og gleder seg stort over at HiNT og Verdal n\u00e5 har f\u00e5tt et vedtak om tre\u00e5rig statsst\u00f8ttet teaterutdanning.", "Evy p\u00e5 sin side brenner for Gruvespelet i Malm. Hun vokste opp med bestefarens fortellinger fra gruvesamfunnet, og fant ut at historien var for viktig til \u00e5 g\u00e5 i glemmeboken. Rasmus Rohde har realisert initiativet hennes i et manuskript, og i september blir det premiere. Men f\u00f8r den tid skal mye skje.", "Over nytt\u00e5r skal Evy spille inn to filmer, blant annet en nazizombiefilm i Alta, mens Paul Ottar skal avslutte jubileumsforestillingen om Halldis Moren Vesaas p\u00e5 Det Norske Teatret, f\u00f8r han g\u00e5r i gang med \u00abTolvskillingsoperaen\u00bb. Og i begynnelsen av juli spiller de ett av norgeslitteraturens heftigste kj\u00e6restepar, Kristin Lavransdatter og Erlend Nikulauss\u00f8n p\u00e5 J\u00f8rundg\u00e5rd i Sel, f\u00f8r de starter pr\u00f8vene p\u00e5 \u00abSol av Isfolket\u00bb i Valdres. Spelet baserer seg p\u00e5 de tre f\u00f8rste b\u00f8kene i \u00abSagaen om Isfolket\u00bb av Margit Sandemo, som omfatter i alt 48 b\u00f8ker og har gjort forfatteren til Nordens mestselgende.", "- Vi starter p\u00e5 skr\u00e6tsj i Valdres. Der finnes ingen speltradisjon, derfor er det viktig \u00e5 legge sten for sten og ikke gape for h\u00f8yt, mener skuespilleren. Han har f\u00e5tt en utvidet rolle i prosessen mot premieren i august, nettopp for \u00e5 bidra til at alle ledd i produksjonen blir ivaretatt. I alt vil 50-60 akt\u00f8rer st\u00e5 p\u00e5 friluftsscenen, derav seks profesjonelle skuespillere, en kveder, musikere og lokale amat\u00f8rer.", "- Vi har allerede hatt audition, og opplevd et utrolig engasjement fra lokalbefolkningen. Klart dette blir artig, sier Paul Ottar.", "Kj\u00e6rester p\u00e5 scenen", "\u00abSol av Isfolket\u00bb handler i hovedsak om Sol, Silje og selvf\u00f8lgelig Tengel - patriarken i sagaen om Isfolket.", "Det er Silje som finner Sol. Da hun var fem \u00e5r d\u00f8de hennes mor (Tengels s\u00f8ster), og Silje tar seg av b\u00e5de Sol og en liten gutt som hun finner under et tre. Sammen r\u00f8mmer de fra Trondheims pest, og p\u00e5 veien m\u00f8ter de Tengel den gode. Silje og Tengel blir kj\u00e6rester og gifter seg, og g\u00e5r sammen i kampen mot de m\u00f8rke kreftene. Sandemos saga handler enkelt sagt om dette; kampen mellom onde, m\u00f8rke krefter og de gode. Krydret av hekser og demoner og den altoverskyggende \u00e5nden til Tangil - som solgte sjela til djevelen, og la en forbannelse over etterslekten.", "Evy Kasseth R\u00f8sten spiller Silje i stykket, Paul Ottar Haga spiller Tengel, mens Heidi Ruud Ellingsen, som for \u00f8vrig vant dr\u00f8mmerollen i \u00abSinging in the Rain\u00bb, skal spille Sol.", "- Jeg la merke til Heidi da vi spilte Peer Gynt i Kairo og er utrolig forn\u00f8yd med at vi f\u00e5r henne med.", "- Det ogs\u00e5, ikke sant? Vi f\u00e5r faktisk anledning til \u00e5 p\u00e5virke rollegalleriet, sier Evy. Selv skal hun alts\u00e5 spille kona til kj\u00e6resten sin.", "- Det handler i utgangspunktet om kjemi mellom partene i slike roller. Tillit er helt n\u00f8dvendig, og ettersom vi allerede har et n\u00e6rt forhold, s\u00e5 blir det nok litt lettere \u00e5 spille ektepar p\u00e5 scenen, tror Evy.", "Enn s\u00e5 lenge ligger manuset i dramaturgens hender, men b\u00e5de Evy og Paul Ottar har lest de tre f\u00f8rste b\u00f8kene i sagaen.", "- Det er mye dramatikk i stykket, og vi f\u00e5r flere lag \u00e5 spille p\u00e5, forteller Paul Ottar.", "- Eldgrim Springgard (dramaturgen) er veldig \u00e5pen for forslag, og lytter til v\u00e5re innspill, sier Evy.", "- Ja, og det er jo nettopp derfor dette er s\u00e5 spennende. Vi f\u00e5r v\u00e6re med fra start og gjennom hele prosessen, sier Paul Ottar.", "Regi med folkrockvri", "Og med svenske Leif Stinnerbom som regiss\u00f8r, kan vi vente oss en spennende og s\u00e6regen produksjon. Hjemme i Sunne i Sverige, i Selma Lagerl\u00f6fs rike, driver Stinnerbom, sammen med kona Inger, Vestan\u00e5-teatret, et friteater som har holdt p\u00e5 i 35 \u00e5r.", "- Det morsomme med Stinnerbom er at han alltid har folkemusikken som bunnklang i produksjonene sine. Han er i Norge mest kjent for \u00e5 ha satt opp folkemusikkversjonen av \u00abTryllefl\u00f8yen\u00bb med Odd Nordstoga i rollen som Papageno. Testan\u00e5 teater har til og med satt opp \u00abTryllefl\u00f8yten\u00bb med folkrockvri, forteller Paul Ottar.", "Det er Stinnerboms s\u00f8nn Magnus, fra folkrockgruppen Harv, som komponerer musikken til stykkene. Kona Inger er kostymedesigner.", "Barna er med", "N\u00e5r Evy Kasseth R\u00f8sten og Paul Ottar Haga st\u00e5r p\u00e5 scenen i Valdres fra juni, er det sv\u00e6rt sannsynlig at guttene deres er i n\u00e6rheten. Kanskje finner vi dem i en liten rolle i spelet ogs\u00e5.", "- Gutten min har v\u00e6rt med p\u00e5 teateret siden han var liten. Jeg tror ikke at milj\u00f8skiftene er vanskelig for barn, s\u00e5 lenge de f\u00f8ler seg trygge med foreldrene og \u00f8nsket der de er. Det \u00e5 takle nye mennesker er viktig, det m\u00e5 alle l\u00e6re seg, og faktisk tror jeg spelscenene er viktige arenaer for sosialiseringsprosessen, mener Paul Ottar.", "- Helt enig, men de blir litt veslevoksne, smiler Evy. Vi er jo flest voksne.", "For Evys del, passer det utmerket \u00e5 farte mellom ulike scener og i ulike roller. Hun er ikke typen som sitter i ro s\u00e6rlig lenge av gangen.", "- Evy er nok mer impulsiv og har flere lopper i blodet enn meg, smiler han som har kapret hjertet hennes.", "Sig\u00f8ynerblod", "- Ja, det er nok sig\u00f8ynerblodet mitt, det. Men s\u00e5 har jeg deg som motvekt, ikke sant? Paul Ottar er roligere, planlegger langt fram i tid og t\u00e5ler mer rot...", "- Jeg vil ha system. Det er slik jeg kompenserer for det impulsive, tror Evy og gleder seg til Sel og Malm og Valdres.", "Mange har lest, kjenner til og har et forhold til Sandemos \u00abSaga om isfolket\u00bb, s\u00e5 publikumsgrunnlaget i Valdres b\u00f8r absolutt v\u00e6re til stede.", "Og kanskje f\u00e5r vi se Paul Ottar Haga i halvsprett og k\u00e5te kast mot hatten p\u00e5 stanga?", "- Nei, vet du... det kan jeg ikke, ler han h\u00f8yt. Men kanskje i l\u00f8pet av sommeren, for vi skal ha noen timer med folkedans.", "Enn s\u00e5 lenge f\u00e5r b\u00e5de ullstakk og rallarhatt stille i bero. N\u00e5 venter Argentina med varme opplevelser og langt mer lidenskapelige rytmer for skuespillerparet. Og om det stokker seg til p\u00e5 gulvet, s\u00e5 er faktisk tango vakkert \u00e5 se p\u00e5 ogs\u00e5. Om man foretrekker det."]}, {"field": "category0", "value": "kultur"}, {"field": "contenthash", "value": "619f7f9e17401cd006a94e0be25430608588dcb272b8c7c5f761f2e49f374850"}, {"field": "createtime", "value": "2016-02-17T08:31:00.000Z"}, {"field": "description", "value": "I Sel kommende sommer spiller de norgeslitteraturens heftigste kj\u00e6rlighetspar Kristin Lavransdatter og Erlend Nikulauss\u00f8n. Men aller f\u00f8rst reiser Evy Kasseth R\u00f8sten og Paul Ottar Haga p\u00e5 kj\u00e6restetur til Argentina for \u00e5 lade batteriene."}, {"field": "dominantimage", "value": "http://www.adressa.no/incoming/article1228209.ece5/ALTERNATES/w980-default/Evy%20og%20Paul%20bred"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b6aa1fa6216a0807bdcf1fcef23d34ce5357d547.jpg?596b49b8"}, {"field": "dominantthumbnaildimensions", "value": "300x169"}, {"field": "heading", "value": "Deler seng og scene -adressa.no"}, {"field": "id", "value": "b6aa1fa6216a0807bdcf1fcef23d34ce5357d547"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["norgeslitteraturens heftigste", "m\u00f8rke krefter", "rolle", "spelet", "spill", "scene"]}, {"field": "kw-entity", "value": ["singing in the rain", "isfolket", "tryllefl\u00f8yten", "tryllefl\u00f8yen", "vestan\u00e5", "j\u00f8rundg\u00e5rd", "silje og tengel", "harv", "evy og paul ottar", "sel og malm", "sol", "hint og verdal", "silje", "sagaen", "evy kasseth r\u00f8sten og paul ottar haga", "sandemos", "valdres", "nordens", "magnus", "tolvskillingsoperaen", "spelet", "tengel", "papageno", "halldis moren vesaas", "evy", "springgard", "det norske teatret", "peer gynt", "inger", "trondheims", "tangil", "kristin lavransdatter og erlend nikulauss\u00f8n", "gruvespelet"]}, {"field": "kw-location", "value": ["kairo", "argentina", "alta", "malm", "stiklestad", "sunne", "sverige", "saga", "norge"]}, {"field": "kw-pageclass", "value": "article"}, {"field": "kw-person", "value": ["rasmus rohde", "paul ottar haga", "kasseth r\u00f8sten", "leif stinnerbom", "evy kasseth r\u00f8sten", "selma lagerl\u00f6fs", "odd nordstoga", "kristin lavransdatter", "margit sandemo", "heidi ruud ellingsen", "erlend nikulauss\u00f8n", "paul ottar"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1228209.ece5/ALTERNATES/w980-default/Evy%20og%20Paul%20bred"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Deler seng og scene"}, {"field": "og-type", "value": "article"}, {"field": "og-url", "value": "http://www.adressa.no/kultur/article999372.ece"}, {"field": "pageclass", "value": ["article"]}, {"field": "publishtime", "value": "2007-12-24T06:44:00.000Z"}, {"field": "recs-articleid", "value": "1720382"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2007-12-24T06:44:00.000Z"}, {"field": "recs-rawtitle", "value": "Deler seng og scene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "I Sel kommende sommer spiller de norgeslitteraturens heftigste kj\u00e6rlighetspar Kristin Lavransdatter og Erlend Nikulauss\u00f8n. Men aller f\u00f8rst reiser Evy Kasseth R\u00f8sten og Paul Ottar Haga p\u00e5 kj\u00e6restetur til Argentina for \u00e5 lade batteriene."}, {"field": "thumbnail", "value": "http://content-thumbnail.cxpublic.com/content/thumbnail200x150/b6aa1fa6216a0807bdcf1fcef23d34ce5357d547.jpg?596b49b8"}, {"field": "thumbnailfullheightdimensions", "value": "200x2437"}, {"field": "timestamp", "value": "2017-07-16T11:10:48.000Z"}, {"field": "title", "value": "Deler seng og scene"}, {"field": "url", "value": "http://www.adressa.no/kultur/article999372.ece"}, {"field": "urlhash", "value": "b6aa1fa6216a0807bdcf1fcef23d34ce5357d547"}], "score": 0.42477396, "siteId": "9222270286501375973", "id": "b6aa1fa6216a0807bdcf1fcef23d34ce5357d547"}

