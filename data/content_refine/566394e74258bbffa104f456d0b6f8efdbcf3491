{"fields": [{"field": "modifiedtime", "type": "time", "value": "2015-12-30T22:42:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["grete holstad", "ole martin wold"]}, {"field": "body", "value": ["Det n\u00e6rmer seg jul 2009, det myldrer p\u00e5 City Lade, en gjeng unge menn gj\u00f8r hverandre oppmerksom p\u00e5 den store mannen som g\u00e5r forbi. Roar Kl\u00e6boe (47) h\u00f8rer latteren deres, men biter det i seg, han er vant til slik oppmerksomhet.", "Han reagerer heller ikke spesielt p\u00e5 den lille jenta som stopper opp og stirrer p\u00e5 ham med gapende fjes, ogs\u00e5 det er han vant til. Men s\u00e5 skjer det som fortsatt gj\u00f8r ondt \u00e5 tenke p\u00e5.", "\u00abTina\u00bb, roper en kvinne som ser ut til \u00e5 v\u00e6re jentas bestemor. Hun setter seg p\u00e5 huk ved jentungen, peker p\u00e5 Kl\u00e6boe og sier: \u00abSer du den sv\u00e6re feite mannen\u00bb. Det biter ikke Kl\u00e6boe i seg, men g\u00e5r bort til kvinnen og sier det som der og da faller ham inn: \u00abEr dette er en god m\u00e5te \u00e5 oppdra et lite barn p\u00e5?\u00bb", "Han avbryter handleturen og g\u00e5r ut og setter seg i bilen. Og fortviler. Etter en stund banker det p\u00e5 bilvinduet, det er en ung Obs-ansatt. Hun har sett og h\u00f8rt hendelsen, og beklager p\u00e5 vegne av Obs at de har slike ubeh\u00f8vlete kunder, og hun sp\u00f8r om hun kan hjelpe Kl\u00e6boe, om han har en handleliste. \u00abFinnes det virkelig s\u00e5 fornuftige ungdommer\u00bb, tenker Kl\u00e6boe.", "Han ler. Kl\u00e6boe ler og fleiper mye n\u00e5r han forteller om livet som ekstremt overvektig. Allerede f\u00f8rste gang vi treffer ham, sl\u00e5r det oss at hans gode hum\u00f8r og selvironi m\u00e5 v\u00e6re gull verdt i en s\u00e5 drastisk forandringsprosess som han har satt i gang.", "Han forteller om hvor vanskelig det var \u00e5 finne store nok kl\u00e6r og sko, om t-skjorter i st\u00f8rrelsen 15XL, om stoler som knakk under ham, d\u00f8rer som var for smale slik at han i stedet m\u00e5tte bruke vareinnganger, at han m\u00e5tte kj\u00f8pe store, spesialtilpassete biler og aldri tok taxi eller buss av frykt for ikke \u00e5 komme seg inn og ut.", "Og den gangen heisen i gamle h\u00f8yblokka p\u00e5 St. Olavs Hospital ikke ville g\u00e5.", "- Da heisen var fylt opp av folk lyste en lampe \u00aboverlast\u00bb i r\u00f8dt. En etter en gikk folk ut av heisen igjen. F\u00f8rst da jeg sto igjen alene, gikk heisen. Da f\u00f8lte jeg meg ikke h\u00f8y i hatten, jeg s\u00e5 for meg hvordan de andre sto igjen i f\u00f8rste etasje og gapskrattet.", "Kl\u00e6boe forteller ogs\u00e5 om mannen som snublet og datt i vannet utfor kaia fordi han var s\u00e5 opptatt av \u00e5 glane p\u00e5 Kl\u00e6boe. De evige blikkene, og hvordan folk han m\u00f8tte ikke s\u00e5 ham i \u00f8ynene, men s\u00e5 p\u00e5 kroppen hans, er kanskje det som var verst.", "Han har planer om en selvbiografi, den har arbeidstittelen \u00abTusen blikk, samme tanke\u00bb. Fortsatt kvier han seg for \u00e5 g\u00e5 ut blant folk. Han husker ogs\u00e5 spesielt en annen ydmykelse.", "Betegnelsen sykelig overvekt brukes p\u00e5 personer med BodyMass Index (BMI) over 40 eller BMI over 35 med alvorlige f\u00f8lgesykdommer.", "Forekomsten av sykelig overvekt er \u00f8kende.", "Og sykelig overvekt kan ha alvorlige helsemessige konsekvenser som type 2-diabetes,", "artrose, hjerte-karsykdom, hypertoni, \u00f8kt kreftrisiko og d\u00f8delighet.", "Nest etter r\u00f8yking er fedme og fedmerelatert sykdom i dag den viktigste \u00e5rsak til tidlig d\u00f8d.", "Han hadde sagt ja til \u00e5 bli med p\u00e5 et opplegg for sykelig overvektige ved fedmepoliklinikken ved St. Olavs Hospital. Deltakerne skulle veies. Da det ble Kl\u00e6boes tur var det ikke tilstrekkelig med \u00e9n vekt, han m\u00e5tte balansere p\u00e5 to vekter. Begge pilene beveget seg til topps. Det var da Kl\u00e6boe skj\u00f8nte at han var over 300 kilo. Han h\u00f8rte de andre knise, og etter gruppens f\u00f8rste trimtur, ga Kl\u00e6boe opp. Det var lagt opp en rundtur fra og tilbake til sykehuset via Stadion, Ila-kirka og Elgeseter bru, men Kl\u00e6boe klarte \u00e5 holde f\u00f8lge bare noen titalls meter.", "F\u00f8rste gang Adresseavisen var i kontakt med Kl\u00e6boe, var i slutten av oktober. Da hadde vi blitt gjort oppmerksom p\u00e5 selvportretter han hadde lagt ut p\u00e5 Facebook. Han hadde v\u00e6rt p\u00e5 tur i marka og skrevet dette:", "\u00abGodt v\u00e6r i dag og turene skal gjennomf\u00f8res. Bedre, bedre dag for dag som det heter i den gamle melodien. M\u00e5let er normalvekt til sommeren og da er 220 kg borte. Ikke s\u00e5 lenge til heldigvis. Takk til dere alle. slekt, gamle og spesielt nye venner som virkelig og respektfullt bryr seg. Dere er en meget god motivator for meg til \u00e5 komme seg ut og for at jeg skal n\u00e5 mine m\u00e5l.\u00bb", "Leste vi feil? 220 kilo? Om det s\u00e5 var 90 eller 80 kilo han mente med normalvekt, betydde dette at han m\u00e5 ha v\u00e6rt over 300 kilo. P\u00e5 telefonen opplyste Kl\u00e6boe at det stemte, at han hadde v\u00e6rt opp i 326 kilo, og at han allerede hadde g\u00e5tt ned 170. Ja, vi h\u00f8rte rett, og vi tok for gitt at han hadde oppn\u00e5dd det imponerende resultatet takket v\u00e6re slankeoperasjon. Men nei, han hadde enn\u00e5 ikke blitt innvilget operasjon, alle de 170 kiloene hadde han klart \u00e5 ta av gjennom egen innsats med nytt kosthold og markaturer. Vi trodde nesten ikke at det var sant. Men det var det.", "Noen dager senere, med sin sedvanlige humoristiske sans, skrev han dette til sine facebookvenner:", "\u00abVerda st\u00e5r itj t p\u00e5ske! En skulle ikke tru at s\u00e5 mange skulle bry s\u00e6rlig om en helt ordin\u00e6r kall! All vil plutselig ha en \"BIT\" av m\u00e6! F\u00f8rst ringe Adresseavisen \u00e5 vil ha reportasje... En time \u00e6tterp\u00e5 ringe forsyne m\u00e6 St.Olav! D\u00e6m vil begynn \u00e5 skj\u00e6rra i m\u00e6 allerede no i november. Hyggelig det etter mange \u00e5rs ventetid!\u00bb", "I fem-seks \u00e5r har Kl\u00e6boe ventet p\u00e5 operasjon.", "Mange faktorer har spilt inn, men han vet n\u00f8yaktig hva som var det avgj\u00f8rende startskuddet for den voldsomme vekt\u00f8kningen. Det var trafikkulykken h\u00f8sten 1992:", "Kl\u00e6boe er p\u00e5 vei p\u00e5 et oppdrag i jobben som linjemont\u00f8r i Trondheim Energiverk, ved Sandmoen sier det stopp, f\u00f8ret er glatt, en trailer f\u00e5r sleng, kommer over i feil kj\u00f8rebane og treffer bilen til Kl\u00e6boe, som slenges ut og blir liggende i svime p\u00e5 asfalten. P\u00e5 sykehuset kommer skadene for en dag, et kutt i leggen fra kne til vrist, knekte ribbein og knust kjeve og tenner. Antakelig g\u00e5r han p\u00e5 jobb igjen for tidlig, han f\u00e5r sterke smerter i foten og etter hvert en blodpropp, og han plages med tennene.", "F\u00f8r ulykken veide han 85 \u2013 90 kilo, ikke spesielt mye for en 180 centimeter h\u00f8y mann, men ganske fort \u00f8ker vekten.", "Etter ulykken blir det mye stillesitting, og ikke er han s\u00e5 n\u00f8ye med hva han spiser, hvor mye eller n\u00e5r p\u00e5 d\u00f8gnet. Det blir sene m\u00e5ltider, store og flere middagsporsjoner, innimellom p\u00f8lser og potetgull, og til kvelds kan han sette til livs et helt br\u00f8d. Hver gang han er hos fastlegen, veier han ti kilo mer enn forrige gang. Sykemeldingsperiodene blir flere og lengre, og til slutt resignerer han og sier opp jobben i 2002.", "Mannen uten h\u00f8ydeskrekk som kunne ta seg opp de h\u00f8yeste mastene, er ikke i stand til det lenger.", "- Jeg tenker at jeg hadde det som en alkoholiker, du vet at det du gj\u00f8r er galt, men du gj\u00f8r det likevel, og du vet ikke helt hvorfor. Magen kunne si stopp, men \u00f8ynene ville ha mer, metthetsf\u00f8lelsen kom aldri skikkelig. Kroppen var urolig, jeg fikk ikke sove, og det hendte jeg sto opp etter at de andre i familien hadde lagt seg \u2013 for \u00e5 spise. Jeg kjedespiste og tr\u00f8stespiste, jeg hadde et konstant sug etter mat.", "Jeg ble tykkere og tykkere, men p\u00e5 en m\u00e5te fortrengte jeg det. Jeg gikk fort forbi speilene, for \u00e5 si det s\u00e5nn.", "- Til og med da jeg inns\u00e5 at jeg ikke bare var sykelig overvektig, men d\u00f8delig overvektig, klarte jeg ikke \u00e5 stoppe overspisingen. Det var som om jeg gikk blind i en bekm\u00f8rk tunnel og lot det st\u00e5 til, tenkte at det f\u00e5r skje det som skjer. Familie, slekt og venner pr\u00f8vde \u00e5 snakke meg til vettet, foreslo Fedon og andre kurer og kontaktet healere, men noen av \u00abhjelpetiltakene\u00bb gjorde bare at jeg spiste enda mer.", "Kl\u00e6boe spekulerer p\u00e5 \u00e5rsakene, overspisingen skyldes nok ikke bare ulykken og stillesittingen. Da han var liten snudde de p\u00e5 fem\u00f8ringen og gasset seg i mat omtrent bare til jul, som voksen har han kunnet kj\u00f8pe og spise det han har lyst p\u00e5 hver bidige dag. Han har alltid v\u00e6rt matglad. Dessuten kan han v\u00e6re genetisk disponert, b\u00e5de hans bestemor, mor og s\u00f8ster var og er god og rund. Hele 40-70 prosent av vekta kan forklares genetisk, sier forskere.", "I forskningslitteraturen skrives det om sammensatt og kompleks bakgrunn for sykelig overvekt, om b\u00e5de samfunnsmessige, fysiologiske og psykologiske \u00e5rsaker, om spiseforstyrrelser, omsorgssvikt, vold og overgrep i barndommen. Mat og f\u00f8lelser henger sammen, og man spiser ikke fordi man er sulten, men for \u00e5 b\u00f8te p\u00e5 andre behov. Kl\u00e6boe tror p\u00e5 denne teorien. Han har ikke sluppet unna traumatiske opplevelser, verken i barndommen eller voksen alder. Jula 1989 mistet de et barn i krybbed\u00f8d, det har brent seg fast.", "- Det er noe i det, at man kan bruke mat i mangel av noe annet, sier Kl\u00e6boe.", "Vekta slutter ikke \u00e5 \u00f8ke f\u00f8r den triste f\u00f8rjulsdagen p\u00e5 City Lade i 2009. Litt etter litt endrer han kostholdet, spiser fisk selv om han aldri har likt det, bytter helmelk med skummet melk, sm\u00f8r med lettmargarin og innf\u00f8rer stadig flere lettprodukter p\u00e5 menyen.", "V\u00e5ren 2010 setter han i gang med ei skikkelig \u00f8kt og er g\u00e5tt ned hele 52 kilo f\u00f8r h\u00f8sten er omme.", "- Samtidig vurderte jeg slankeoperasjonen. Men hver gang jeg var i kontakt med St. Olavs, var beskjeden at jeg m\u00e5tte ta av enda flere kilo. Jeg f\u00f8lte jeg ble holdt for narr, det var i alle fall ikke motiverende. De kunne i stedet v\u00e6rt mer \u00e6rlig, og sagt jeg var for tung og at risikoen ved operasjon var for stor.", "Motgang til tross, Kl\u00e6boe fortsetter prosessen, men det g\u00e5r opp og ned i vekt og med motivasjonen. Paradoksalt nok er det ytterligere et nederlag som blir starten p\u00e5 den virkelig store vektreduksjonen. Kona gjennom 28 \u00e5r bryter ut.", "- Hun st\u00f8ttet meg, men det var ikke lett for henne \u00e5 g\u00e5 rundt med en Keiko-figur. Jeg har f\u00f8lt meg som en sirkuselefant, men belastningen har v\u00e6rt st\u00f8rst for kona og ungene. Jeg har tre gutter, jeg vet at de er blitt mobbet p\u00e5 grunn av faren sin.", "Kl\u00e6boe blir synlig r\u00f8rt n\u00e5r han snakker om guttene. De reddet ham. Noen ganger har han v\u00e6rt s\u00e5 langt nede, at han har lurt p\u00e5 om livet var verdt \u00e5 leve. Sist var i sommer, da samlivsbruddet var et ugjendrivelig faktum. En junidag formidler guttene bekymringsmelding til politiet. Da st\u00e5r han praktisk talt p\u00e5 kaikanten, men en insisterende telefon fra politiet f\u00e5r ham til \u00e5 snu, og hjemme igjen kommer raskt helsepersonell som f\u00e5r ham til \u00e5 love \u00e5 opps\u00f8ke lege.", "Kort tid f\u00f8r dette hadde Kl\u00e6boe flyttet i ny leilighet. Da var han for alvor kommet i gang med markaturene, en vesentlig ingrediens i \u00abopplegget\u00bb. I begynnelsen i 2013 var det stritt med smerter i kn\u00e6r, hofter og rygg, og han trengte mange timer restitusjon etter hver tur. Bakken han ikke kom opp den ene dagen, kunne han ta l\u00f8s p\u00e5 en annen dag. \u00abJess!\u00bb og knyttneve i v\u00e6ret n\u00e5r han kom til topps. Det siste \u00e5ret har det g\u00e5tt lettere og lettere parallelt med vekttapet.", "- \u00abOpplegget\u00bb er mitt eget, og det handler om mat og trening. \u00c5rsakene kan v\u00e6re flere, men det er ikke til \u00e5 komme fra at vekt i all hovedsak har med forholdet mellom kaloriinntak og aktivitet. N\u00e5 vet jeg hva jeg m\u00e5 gj\u00f8re, n\u00e5 har jeg funnet n\u00f8kkelen. Jeg passer p\u00e5 hva jeg spiser, og jeg g\u00e5r. Alene i marka. Treningsopplegg sammen med andre har ikke v\u00e6rt aktuelt, jeg har v\u00e6rt for stor til \u00e5 f\u00f8le meg vel sammen med andre. Kosthold og trim til tross, separasjonen fra kona har v\u00e6rt det verste, og er nok hoved\u00e5rsaken til mesteparten av vekttapet.", "Fastlegen har v\u00e6rt en god st\u00f8tte, og veiingen som viste f\u00e6rre kilo for hver gang, inspirerte. Men \u00e5 ta av 170 kilo p\u00e5 egen h\u00e5nd krever uansett en voldsom viljestyrke, noe Kl\u00e6boe understreker.", "- Det foreg\u00e5r i hodet, du m\u00e5 ha hodet med deg, sier han.", "Flere ting har hjulpet ham p\u00e5 veien. Bokstavelig talt.", "I 2010 var han med \u00e5 starte Pirforlaget, som han eier over 50 prosent av. En av b\u00f8kene forlaget har utgitt, er \u00abByn\u00e6re turstier\u00bb skrevet av Karl H. Brox. P\u00e5 et visst tidspunkt satte Kl\u00e6boe seg fore \u00e5 g\u00e5 alle de ti stiene, sverget p\u00e5 det overfor Brox og har for lengst holdt l\u00f8ftet.", "Med oppvekst i Ila, var Bymarka det mest n\u00e6rliggende turterrenget \u00e5 ty til, og trimturene er blitt en frihet fra de evinnelige granskende blikkene. Men ikke slik man skulle tro. Han f\u00e5r blikk ogs\u00e5 fra markatraverne, men i motsetning til folket i bygatene, sier de hei, hilser og sp\u00f8r hvordan det g\u00e5r.", "Etter lenge \u00e5 ha tvilt seg fram til det, tar han den 20. oktober det f\u00f8rste bildet av seg selv p\u00e5 markatur, og poster det umiddelbart ut p\u00e5 Facebook f\u00f8r han rekker \u00e5 angre seg. Da han kommer hjem, er det allerede flere titalls \u00abliker\u00bb under bildet. Den f\u00f8rste kommentaren lyder \u00abDette ser r\u00e5bra ut, Roar\u00bb.", "Kl\u00e6boe overveldes av responsen. De p\u00e5f\u00f8lgende dagene legger han ut liknende bilder. Kommentarene p\u00e5 Facebook blir en stor inspirasjon.", "Men den fremste st\u00f8tten kommer fra et hold han minst hadde ventet.", "Tilfeldigheter gj\u00f8r at han kommer i kontakt med en kvinne. Kl\u00e6boe kaller henne sin hjertevenn. F\u00f8r de skal m\u00f8tes f\u00f8rste gang advarer han henne om at hun kommer til \u00e5 treffe en sv\u00e6r mann. Hun svarer at de indre kvalitetene betyr mer enn et sjarmerende ytre. Det var ikke bare svada, viste det seg, kvinnen mente det hun sa. De ses s\u00e5 ofte de kan. Cupfinalehelgen dro de sammen til Oslo og Ullev\u00e5l, og kombinerte det med konsert.", "- Hun er helt ubeskrivelig p\u00e5 alle vis. Med sin respektfulle og motiverende v\u00e6rem\u00e5te er hun blitt min spesielle venn for livet. Hun har f\u00e5tt meg p\u00e5 trua at det umulige er mulig. N\u00f8kkelen til mitt liv har hun i alle fall funnet \u2013 og f\u00e5tt.", "Han har v\u00e6rt sm\u00e5spist lenge, men i november er det ekstra slunkent i matskapene til Kl\u00e6boe. P\u00e5 kj\u00f8kkenbenken st\u00e5r esker merket \u00abAllevo\u00bb inneholdende pulver som utblandet med vann blir smoothier og supper i ulike smaker.", "- Revegift, hvisker Kl\u00e6boe, men han svelger det ned.", "Fem, seks ganger om dagen har han i seg den vektreduserende n\u00e6ringen. Dette det eneste han skal ha i seg i tre uker fram til 30. november, dagen han skal opereres.", "Hovedhensikten med pulverkuren er \u00e5 redusere st\u00f8rrelsen p\u00e5 leveren slik at den skal v\u00e6re mindre i veien under operasjonen av magesekken.", "Vi stiller et par dumme sp\u00f8rsm\u00e5l, om han er sulten, og har han sprukket noen ganger?", "- Dere aner ikke, jeg kan bli s\u00e5 desperat sulten at til og med hybelkaninene framst\u00e5r som gourmetm\u00e5ltid. Men nei, overvekthelvetet har vart lenge nok, jeg har ikke og skal ikke sprekke, og er ikke redd for \u00e5 gj\u00f8re det. Motivasjonen er p\u00e5 topp. Ikke minst er det en lettelse at f\u00f8lgeplagene som diabetes, s\u00f8vnapn\u00e9 og h\u00f8yt blodtrykk s\u00e5 \u00e5 si er blitt borte. Ogs\u00e5 en enkel ting som at jeg n\u00e5 kan knyte skoene mine selv inspirerer.", "De vanligste typene fedmeoperasjon kalles gastric bypass og gastric sleeve.", "Ved gastrisk bypass innsnevres magesekken, samt at tynntarm omkobles for \u00e5 minske absorpsjon av n\u00e6ringsstoffer.", "Ved gastric sleeve blir store deler av magesekken (80 prosent) fjernet slik at det gjenst\u00e5r en r\u00f8rformet magesekk som rommer langt mindre enn f\u00f8r.", "Begge inngrepene skjer ved kikkhullskirurgi.", "Gastric sleeve-opererte vil f\u00e5 mindre sultf\u00f8lelse, f\u00f8le seg raskere mett, og m\u00e5 begrense matinntaket.", "Roar Kl\u00e6boe ble gastric sleeve-operert.", "Den 30. november er det gjort klart for Kl\u00e6boe i den beste operasjonsstua p\u00e5 Gastrosenteret, en av salene p\u00e5 St. Olavs Hospital som kalles Fremtidens operasjonsrom. Her er fullt av moderne teknologi. Og topp fagfolk.", "- Dette er en meget alvorlig operasjon, sier gastrokirurg Ronald M\u00e5rvik.", "Sammen med en kirurg til, fire operasjonssykepleiere, anestesilege og anestesisykepleier skal han gjennomf\u00f8re et inngrep som kalles gastric sleeve. Mesteparten av magesekken fjernes, det som er igjen er et slags r\u00f8r (sleeve). Det gj\u00f8res med kikkhullskirurgi.", "- Det er mulig at Kl\u00e6boe hadde klart \u00e5 komme videre ned i vekt uten inngrepet, men antakelig ville kroppens hormoner ha motvirket prosessen for \u00e5 gjenskape overvekten. Kl\u00e6boe ville m\u00e5ttet stri med en veldig sultf\u00f8lelse, sier M\u00e5rvik.", "Han er imponert over Kl\u00e6boes egeninnsats.", "Han har mistet tellingen, men har i alle fall gjennomf\u00f8rt over 700 fedmeoperasjoner, men aldri p\u00e5 en pasient som har v\u00e6rt over 300 kilo. Kanskje er Kl\u00e6boe den st\u00f8rste i landet som har ligget p\u00e5 et slikt operasjonsbord.", "Han er innvilget inngrepet blant annet p\u00e5 grunn av en ny blodpropp i v\u00e5r, denne gangen p\u00e5 lungene. Etter det har han g\u00e5tt p\u00e5 blodfortynnende medisiner, og derfor er operasjonen spesielt risikabel.", "- Den st\u00f8rste utfordringen er \u00e5 hindre st\u00f8rre bl\u00f8dninger, sier M\u00e5rvik.", "Kl\u00e6boe er klar over risikoen, han er blitt godt informert og forberedt. Han har v\u00e6rt p\u00e5 flere informasjonsm\u00f8ter om selve inngrepet, endring av matvaner, livsstil og andre konsekvenser b\u00e5de f\u00f8r og etter operasjonen.", "Men gleden over endelig \u00e5 bli operert og utsiktene til et normalvektig liv, overskygger engstelse for faremomentene.", "- N\u00e5 er jeg bare glad, jeg er som en unge p\u00e5 julaften, sier han f\u00f8r han trilles inn i operasjonsstua.", "Operasjonen gikk problemfritt, M\u00e5rvik & co klarte brasene med glans. Kl\u00e6boe ogs\u00e5.", "- Han t\u00e5lte godt inngrepet, sier M\u00e5rvik.", "En uke etter operasjonen er sult omtrent det siste Kl\u00e6boe tenker p\u00e5. En av virkningene av inngrepet er at sultf\u00f8lelsen reduseres. De tre f\u00f8rste dagene var han konstant kvalm, antakelig fordi passasjen ned til magen er ekstra trang den f\u00f8rste tiden.", "I to uker kan han bare innta flytende n\u00e6ring, de neste to bare moset mat, og etter det m\u00e5 han tygge godt det han inntar, holde seg til sm\u00e5 porsjoner og ta kosttilskudd. I to \u00e5r skal han v\u00e6re med p\u00e5 et oppf\u00f8lgingsopplegg p\u00e5 St. Olavs, og f\u00f8r han kan f\u00e5 operert vekk l\u00f8s hud m\u00e5 han v\u00e6re godt ern\u00e6rt og ha stabil vekt.", "Men f\u00f8lgene av valget han har gjort skal han takle, og n\u00e5 f\u00f8ler han seg klar for en bytur.", "Spaserende under julelysene p\u00e5 Nordre kan det ikke ses p\u00e5 ham at han bare en uke tidligere gjennomgikk en omfattende operasjon. Han er ikke bare i godt hum\u00f8r som han pleier, han sprudler. Det regner, men Kl\u00e6boe lar seg ikke merke med det.", "- Sola skinner uansett for meg n\u00e5, sier han.", "P\u00e5 kafeen drikker han en kopp te, det er fortsatt lang tid til han kan ta seg et rundstykke. Det neste p\u00e5 kroppsprogrammet er \u00abopprydding\u00bb i tenner og kjeve etter ulykken i 1992. Det skal skje p\u00e5 ny\u00e5ret.", "Den l\u00f8se huden ser han for seg at han kan f\u00e5 fjernet om et \u00e5rs tid, og med det forsvinner ytterligere ti-femten kilo. Bukforkleet, som noen kaller det l\u00f8se mageskinnet, henger s\u00e5 langt ned at han nesten snubler i det, ler han, og legger til:", "- Selvironi er p\u00e5krevd for en som meg.", "Flirende forteller han om den gangen han var p\u00e5 sitt st\u00f8rste, da han var p\u00e5 en kaf\u00e9 med familien, og buksa revnet i baken opp til linningen, og han ikke hadde underbukse under, fordi s\u00e5 store underbukser ikke var \u00e5 finne. \u00abBar rumpe p\u00e5 tallerkenen i dag\u00bb, kommenterte en av gjestene da han man\u00f8vrerte seg ut av kaf\u00e9en.", "- N\u00e5 kan jeg le av det, men det var ingen artig opplevelse. Det har v\u00e6rt mange slike forferdelige opplevelser. Jeg skal aldri tilbake dit.", "- Tenk hvor fort livet kan snu. Senest i juni sto jeg ved avgrunnen. N\u00e5, f\u00e5 m\u00e5neder etterp\u00e5, f\u00f8ler jeg st\u00f8rre livsglede enn noen gang. Brikkene faller tilbake p\u00e5 plass, jeg skal i arbeid igjen, oppleve kj\u00e6rlighet p\u00e5 nytt. Alle kjente jeg m\u00f8ter smiler fra \u00f8re til \u00f8re, jeg er evig takknemlig for alle som har stilt opp for meg, spesielt min hjertevenn."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "0f99d6ccec7452503ae455cc227e0a40958efad7cbde8baf609818cff6af1456"}, {"field": "createtime", "value": "2016-10-15T12:04:33.000Z"}, {"field": "description", "value": "Nylig fikk Roar Kl\u00e6boe fedmeoperasjonen han har ventet p\u00e5 i flere \u00e5r. Da hadde han p\u00e5 egen h\u00e5nd tatt av 170 kilo."}, {"field": "dominantimage", "value": "http://www.adressa.no/incoming/article11930465.ece/cdgnqr/ALTERNATES/w980-default/doc6nktebqkj041ibmco3bp.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/566394e74258bbffa104f456d0b6f8efdbcf3491.jpg?59999b7a"}, {"field": "dominantthumbnaildimensions", "value": "300x169"}, {"field": "heading", "value": ["- Jeg gjennomg\u00e5r en revolusjon -adressa.no", "Ikke en gang da han inns\u00e5 at han ikke bare var sykelig, men d\u00f8delig overvektig, klarte han \u00e5 slutte \u00e5 overspise.", "- Det var da jeg bestemte meg for at n\u00e5, n\u00e5 skal jeg g\u00e5 ned i vekt.", "Ydmykelse p\u00e5 ydmykelse", "- Den st\u00f8rste mannen i Trondheim", "- Det var forsmedelig, jeg fortvilte, jeg visste ikke hva jeg skulle gj\u00f8re. Jeg inns\u00e5 at jeg kanskje var den st\u00f8rste mannen i Trondheim noensinne.", "Selvportrett p\u00e5 Facebook", "Da vekt\u00f8kningen startet", "Var d\u00f8delig overvektig", "- Man kan bruke mat i mangel av noe annet", "For stor for slankeoperasjon", "- Har lurt p\u00e5 om livet var verdt \u00e5 leve", "- Jeg var bunnl\u00f8st fortvilet, det var helsvart, jeg s\u00e5 ingen utgang. Noen har sagt at \u00e5 ta livet sitt er en feig m\u00e5te \u00e5 avslutte livet p\u00e5, og at det alltid er noen som er glad i deg. Det viste guttene meg.", "- Separasjonen fra kona har v\u00e6rt det verste", "Gode \u00abhjelpere\u00bb", "- Min spesielle venn for livet", "- Det er den beste helga jeg har hatt noen gang, sier Kl\u00e6boe.", "- Hybelkaninene framst\u00e5r som gourmetm\u00e5ltid", "- En meget alvorlig operasjon", "- Helt fantastisk, sier M\u00e5rvik.", "Hans nye venninne kommer med blomster, p\u00e5 kortet st\u00e5r skrevet:  \u00abI dag er f\u00f8rste dag i resten av ditt liv, kj\u00e6re venn.\u00bb", "- Sola skinner uansett", "- Selvironi er p\u00e5krevd", "- N\u00e5 har jeg det s\u00e5 utrolig godt, jeg gleder meg over den minste ting, om det s\u00e5 er en trippende due p\u00e5 gaten.", "- Jeg har en slags religi\u00f8s f\u00f8lelse", "- Jeg er ikke religi\u00f8s, men jeg har en slags religi\u00f8s f\u00f8lelse, jeg f\u00f8ler sterkt at det er mening med livet og at noen er med meg. Jeg har vunnet tilbake livet, jeg gjennomg\u00e5r en revolusjon \u2013 og det en stor en."]}, {"field": "id", "value": "566394e74258bbffa104f456d0b6f8efdbcf3491"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-company", "value": "facebook"}, {"field": "kw-concept", "value": ["mat", "d\u00f8delig overvektig", "mann", "gastric sleeve", "dag", "vekt", "sykelig", "sykelig overvekt", "operasjon", "kilo", "liv", "f\u00f8le", "slags religi\u00f8s f\u00f8lelse"]}, {"field": "kw-entity", "value": ["obs", "sandmoen", "olavs hospital", "oslo og ullev\u00e5l", "verda", "magen", "elgeseter", "gastrosenteret", "alene", "bodymass index", "byn\u00e6re", "tina", "stadion", "nordre", "st. olavs", "keiko", "tusen", "st.olav", "fedon", "jess", "pirforlaget", "fremtidens", "st. olavs hospital", "trondheim energiverk", "allevo", "bymarka", "adresseavisen"]}, {"field": "kw-location", "value": "ila"}, {"field": "kw-pageclass", "value": "article"}, {"field": "kw-person", "value": ["roar kl\u00e6boe", "ronald m\u00e5rvik", "karl h. brox", "city lade"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article11930465.ece/cdgnqr/ALTERNATES/w980-default/doc6nktebqkj041ibmco3bp.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg gjennomg\u00e5r en revolusjon"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/12/30/Jeg-gjennomg%C3%A5r-en-revolusjon-11929482.ece"}, {"field": "pageclass", "value": ["article"]}, {"field": "publishtime", "value": "2015-12-30T20:38:17.000Z"}, {"field": "recs-articleid", "value": "11929482"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-12-30T20:38:17.000Z"}, {"field": "recs-rawtitle", "value": "- Jeg gjennomg\u00e5r en revolusjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nylig fikk Roar Kl\u00e6boe fedmeoperasjonen han har ventet p\u00e5 i flere \u00e5r. Da hadde han p\u00e5 egen h\u00e5nd tatt av 170 kilo."}, {"field": "thumbnail", "value": "http://content-thumbnail.cxpublic.com/content/thumbnail200x150/566394e74258bbffa104f456d0b6f8efdbcf3491.jpg?59999b7a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-20T14:23:54.000Z"}, {"field": "title", "value": "- Jeg inns\u00e5 at jeg kanskje var den st\u00f8rste mannen i Trondheim noensinne"}, {"field": "url", "value": "http://www.adressa.no/pluss/magasin/2015/12/30/Jeg-gjennomg%c3%a5r-en-revolusjon-11929482.ece"}, {"field": "urlhash", "value": "566394e74258bbffa104f456d0b6f8efdbcf3491"}], "score": 0.38206753, "siteId": "9222270286501375973", "id": "566394e74258bbffa104f456d0b6f8efdbcf3491"}

