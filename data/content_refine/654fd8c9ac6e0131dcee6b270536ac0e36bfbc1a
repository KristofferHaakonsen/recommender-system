{"fields": [{"field": "modifiedtime", "type": "time", "value": "2016-12-28T16:58:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Kvinnelandslaget h\u00e5ndball"}, {"field": "author", "value": "anne-marit dahl"}, {"field": "body", "value": ["Saken oppdateres.", "Gullmedalje og treningst\u00f8y er byttet bort med smykker og kjole. Det er s\u00e5pass uvant at tre\u00e5ringen har kommentert det.", "\u2013 Han lurte p\u00e5 hvorfor jeg har p\u00e5 meg smykker, ja, sier Kari Aalvik Grimsb\u00f8.", "Juleferien hjemme i Tr\u00f8ndelag ble hektisk, men hyggelig for Norges keeperess. Ikke bare kunne hun nyte sin femte EM-triumf. Hun fikk ogs\u00e5 vite at hun er tildelt tr\u00f8ndersk idretts h\u00f8yeste utmerkelse: Olavstatuetten. Den skal deles ut i l\u00f8pet av 2017.", "Grytidlig 2. juledag ventet imidlertid hverdagen p\u00e5 31-\u00e5ringen. Da fl\u00f8y hun tilbake til Ungarn og trening med klubblaget. Lille nytt\u00e5rsaften spiller Gy\u00f6r toppkamp mot By\u00e5sens kommende ecupmotstander Erd, og etter mange uker der ulike landslag har st\u00e5tt i fokus, vet treneren at spillerne trenger ei ekstra \u00f8kt for \u00e5 komme i riktig modus. Og det m\u00e5 de v\u00e6re. For n\u00e5r Gy\u00f6r spiller hjemme, er stemningen p\u00e5 tribunen h\u00f8y. Inntil 5000 fans f\u00f8lger engasjert med n\u00e5r byens h\u00e5ndballstjerner er i aksjon.", "\u2013 Hvordan blir du tatt i mot av lagvenninnene n\u00e5r du kommer tilbake med enda et EM-gull?", "\u2013 Det er noe de forventer. F\u00f8r jeg drar, bruker de \u00e5 si med glimt i \u00f8yet at jeg m\u00e5 komme tilbake med medalje, forteller Aalvik Grimsb\u00f8 som dro fra danske Esbjerg til Gy\u00f6r i februar 2015. Hun forlenget nylig kontrakten ut 2020.", "Men if\u00f8lge 31-\u00e5ringen er det slettes ikke bare for Norge \u00e5 \u00abhente hjem\u00bb medaljer.", "\u2013 Vi legger ned s\u00e5 mange timer med hardt arbeid i dette. I EM teller hvert poeng, og et eneste m\u00e5l kan bli avgj\u00f8rende, sier hun.", "Hjemme i Ungarn trives s\u00f8nnen Sindre (3,5) i barnehagen og snakker bedre ungarsk enn mamma. Kari selv innr\u00f8mmer at \u00e5 kombinere mammarollen med livet som toppidrettsut\u00f8ver ikke har v\u00e6rt bare lett.", "\u2013 Jeg har snakket mye med Britt Tajet Foxell (kognitiv psykolog, red.anm.) om dette. Jeg har m\u00e5ttet finne tid til keeperen Kari og mammaen Kari, og jeg har m\u00e5ttet gi fra meg mammarollen n\u00e5r jeg har v\u00e6rt p\u00e5 trening og kamp. Da er det pappaen som har ansvaret. Jeg har funnet en god balanse p\u00e5 dette, men det var mange som lurte p\u00e5 hvordan jeg klarte \u00e5 reise fra ungen min da han var liten. Men jeg er veldig glad for at jeg tok valget om \u00e5 bli mamma. Det er fullt mulig \u00e5 prestere p\u00e5 et h\u00f8yt niv\u00e5 likevel. Jeg er en bedre keeper n\u00e5, sier Aalvik Grimsb\u00f8.", "Hun er den st\u00f8rste gullgrossisten blant h\u00e5ndballjentene med ni triumfer. Det f\u00f8rste gullet vant hun i 2006. Fra \u00e5 v\u00e6re en m\u00e5lvakt som slet med nervene, en h\u00e5ndballspiller som var s\u00e5 nerv\u00f8s f\u00f8r kamp at hun ble uvel, er hun s\u00e5 trygg i dag at hun nyter spenningen, stemningen p\u00e5 tribunen og gullpresset fra alle som f\u00f8lger med p\u00e5 idretten.", "\u2013 Jeg trenger trygghet for \u00e5 prestere. Samtidig m\u00e5 jeg v\u00e6re i et milj\u00f8 hvor jeg kan utfordre meg selv for \u00e5 utvikle meg videre, sier Aalvik Grimsb\u00f8.", "For henne startet eliteh\u00e5ndballen i By\u00e5sen, f\u00f8r den gikk via danske Esbjerg til storlaget Gy\u00f6r. Hun har hele tida satt seg m\u00e5l for sin egen utvikling i fire\u00e5rsbolker.", "\u2013 Jeg har hatt en klar plan. Man m\u00e5 finne ut hvor man vil og hva som skal til for \u00e5 komme dit, mener hun. Og hun vil stadig utvikle seg i m\u00e5let.", "\u2013 Jeg vet jo at det n\u00e6rmer seg slutten som topput\u00f8ver, men kroppen svarer s\u00e5 godt p\u00e5 all treningen som jeg har lagt ned gjennom s\u00e5 mange \u00e5r. Endelig er jeg kommet p\u00e5 det niv\u00e5et jeg vil v\u00e6re, men jeg kan stadig utvikle meg, smiler Aalvik Grimsb\u00f8.", "N\u00e5r h\u00e5ndballkarrieren en dag er over, venter en hverdag hjemme i B\u00f8rsa. Der er familiens nye hus under bygging med ektemannen H\u00e5vard som st\u00f8dig prosjektleder.", "\u2013 Det er hans prosjekt, men han sp\u00f8r meg om r\u00e5d, da, ler keeperen.", "Ved siden av \u00e5 dyrke lidenskapen hun har for fotografering, ser hun ogs\u00e5 for seg \u00e5 bidra innen barne- og ungdomsidretten n\u00e5r hun er vel tilbake i Tr\u00f8ndelag.", "\u2013 Jeg har l\u00e6rt s\u00e5 mye gjennom min egen karriere og ser gjerne for meg at jeg kan bli en keepertrener. Det hadde v\u00e6rt spennende \u00e5 jobbe med yngre keepere, sier Kari Aalvik Grimsb\u00f8.", "Fra \u00e5 v\u00e6re en ung, nerv\u00f8s m\u00e5lvakt, nesten ute av stand til \u00e5 nyte den magiske stemningen under en finale, har hun selv blitt en sikker og trygg sisteskanse for det norske landslaget og klubblaget.", "\u2013 Jeg har jobbet s\u00e5 hardt for dette. Jeg kan ikke gi meg enn\u00e5, avslutter Kari Aalvik Grimsb\u00f8."]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "e275db5c894312e7571f656abd6ba351b1e0a8d5e4ba61d292d38d918add3715"}, {"field": "createtime", "value": "2017-07-04T09:45:42.000Z"}, {"field": "description", "value": "Da Kari Aalvik Grimsb\u00f8 ble mamma, s\u00f8kte hun eksperthjelp for \u00e5 finne veien videre."}, {"field": "heading", "value": ["Keeperhelten fikk hjelp til \u00e5 takle mammarollen -adressa.no", "Grytidlig Ungarn-retur", "Pappaen tar ansvaret", "Gullgrossist", "Ektemannen leder husbygging"]}, {"field": "id", "value": "654fd8c9ac6e0131dcee6b270536ac0e36bfbc1a"}, {"field": "keyword", "value": "Kvinnelandslaget h\u00e5ndball"}, {"field": "keywords", "value": "Kvinnelandslaget h\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": "sports"}, {"field": "kw-concept", "value": ["mamma", "m\u00e5l", "keeper", "mammarollen", "utvikle", "hjem", "stadig utvikle", "takle mammarollen"]}, {"field": "kw-entity", "value": ["h\u00e5vard", "by\u00e5sen", "erd", "sindre", "aalvik grimsb\u00f8", "b\u00f8rsa", "gy\u00f6r"]}, {"field": "kw-location", "value": ["ungarn", "tr\u00f8ndelag", "esbjerg", "norge"]}, {"field": "kw-pageclass", "value": "article"}, {"field": "kw-person", "value": ["kari aalvik grimsb\u00f8", "britt tajet foxell"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "http://vertical.snd.no/images/75a7d573-7280-42fb-9ac8-5232d35e8f8c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Keeperhelten fikk hjelp til \u00e5 takle mammarollen"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Keeperhelten-fikk-hjelp-til-a-takle-mammarollen-227966b.html"}, {"field": "pageclass", "value": ["article"]}, {"field": "publishtime", "value": "2016-12-28T16:58:33.000Z"}, {"field": "recs-articleid", "value": "227966"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2016-12-28T16:58:33.000Z"}, {"field": "recs-rawtitle", "value": "Keeperhelten fikk hjelp til \u00e5 takle mammarollen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Da Kari Aalvik Grimsb\u00f8 ble mamma, s\u00f8kte hun eksperthjelp for \u00e5 finne veien videre."}, {"field": "thumbnail", "value": "http://content-thumbnail.cxpublic.com/content/thumbnail200x150/654fd8c9ac6e0131dcee6b270536ac0e36bfbc1a.jpg?595b63c6"}, {"field": "thumbnailfullheightdimensions", "value": "200x1496"}, {"field": "timestamp", "value": "2017-07-04T09:45:42.000Z"}, {"field": "title", "value": "Keeperhelten fikk hjelp til \u00e5 takle mammarollen"}, {"field": "url", "value": "http://www.adressa.no/100Sport/ballsport/Keeperhelten-fikk-hjelp-til-a-takle-mammarollen-227966b.html"}, {"field": "urlhash", "value": "654fd8c9ac6e0131dcee6b270536ac0e36bfbc1a"}], "score": 1.143693, "siteId": "9222270286501375973", "id": "654fd8c9ac6e0131dcee6b270536ac0e36bfbc1a"}

