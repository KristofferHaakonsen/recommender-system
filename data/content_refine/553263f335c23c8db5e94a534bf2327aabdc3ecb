{"fields": [{"field": "modifiedtime", "type": "time", "value": "2012-06-01T12:24:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "70-\u00e5rsdagen til Gro Harlem Brundtland blir den store markeringen p\u00e5 Arbeiderpartiets landsm\u00f8te. Det \u00e5pnes i dag, mens den store festen er lagt til Gro-bursdagen mandag. Partiets store stjerne skal hylles morgen og kveld.", "Ap har god grunn til \u00e5 feire kvinnen som tok et forgubbet, splittet og utsl\u00e5tt parti over i en ny tid etter EF-nederlaget i 1972. Hun var en gjennombruddskvinne: den f\u00f8rste kvinnelige statsministeren i Norge og den f\u00f8rste kvinnelige lederen for landets st\u00f8rste parti. Til n\u00e5 ogs\u00e5 den eneste kvinnen p\u00e5 toppen av begge maktbastioner.", "Den unge kvinnen som en gang gjorde grimaser p\u00e5 stortingsbenken, ble landets mest fremtredende politiker i sin tid. Hun avsluttet sin politikertilv\u00e6relse h\u00f8yt hevet over partipolitikken, som sin argeste motstander, K\u00e5re Willoch. Hun vokste seg ut over landets grenser. F\u00f8rst som leder for \u00abBrundtlandkommisjonen\u00bb for milj\u00f8 og b\u00e6rekraftig utvikling, deretter som verdens helsedirekt\u00f8r. Hun ble en av v\u00e5re f\u00e5 internasjonalt kjente kvinneskikkelser.", "Fersk, frisk og energisk kom hun susende inn i rikspolitikken som milj\u00f8vernminister i Trygve Brattelis regjering i 1974. P\u00e5 den tiden slo kvinneb\u00f8lgen inn over landet. Gro var ingen typisk nyfeminist eller kvinnesakskvinne, men hun ble en av det forrige \u00e5rhundres aller viktigste norske kvinner. Kanskje den viktigste. Hun viste at det er mulig ogs\u00e5 for kvinner \u00e5 n\u00e5 de \u00f8verste trinnene p\u00e5 samfunnsstigen.", "Gro trengte ikke delta i bevisstgj\u00f8ringsgrupper for kvinner. For henne var likeverd en selvf\u00f8lge. Hun var f\u00f8dt inn i Arbeiderpartiet, hennes far Gudmund Harlem var statsr\u00e5d hos Einar Gerhardsen. Det var selvsagt at hun skulle ta en h\u00f8yere utdannelse. Hjemmefra hadde hun med seg den st\u00f8tten og selvtilliten som skal til for \u00e5 v\u00e5ge \u00e5 ta p\u00e5 seg store utfordringer. Men hun tok ikke ordet i forsamlinger f\u00f8r hun var over 30 \u00e5r. Som familiekvinne hadde hun Arne Olav p\u00e5 hjemmebane som tok mye av jobben med hus og barn da kona ble politiker.", "I jobben som lege ble hun klar over hvor vanskelig mange kvinner kunne ha det. Hun ble selv latterliggjort av sine mannlige kolleger for sitt engasjement for \u00e5 f\u00e5 kvinner til \u00e5 amme sine barn. \u00abP\u00e5 den m\u00e5ten fikk jeg anskueliggjort at menn og kvinner synes forskjellige ting er viktige. Det er et avgj\u00f8rende argument for at kvinner m\u00e5 v\u00e6re representert der beslutninger tas. Mennene kan de ikke alltid stole p\u00e5,\u00bb sa hun i et intervju. Gro stolte p\u00e5 seg selv.", "Abortkampen p\u00e5 70-tallet hadde tent den unge legen politisk. Som milj\u00f8vernminister ble hun like mye regjeringens abortminister. Ap-gubbene trengte en ung, engasjert kvinne til \u00e5 kj\u00f8re abortsaken for partiet. Det gjorde hun s\u00e5 det gnistret. Det var en heftig kamp med skarpe motsetninger mellom tilhengere og motstandere av selvbestemt abort. I 1978 ble loven vedtatt. Samme \u00e5r fikk vi verdens f\u00f8rste likestillingslov.", "Gro fikk utbl\u00e5sningen p\u00e5 Bravo-feltet i 1977 rett i fanget. Den resolutte m\u00e5ten milj\u00f8vernministeren h\u00e5ndterte den f\u00f8rste store ulykken i den unge oljenasjonen p\u00e5, imponerte mange, ogs\u00e5 internasjonalt. New York Times skrev at her hadde man med en fremtidig statsleder \u00e5 gj\u00f8re. Avisen fikk rett. I 1981 ble hun v\u00e5r f\u00f8rste kvinnelige statsminister etter at Odvar Nordli kastet inn h\u00e5ndkleet. Hun ble ogs\u00e5 partileder.", "Verdensber\u00f8mt ble hun i 1986, da hun dannet sin regjering nummer to. \u00c5tte av 18 statsr\u00e5der var kvinner. Kvinneregjeringen var en sensasjon og et historisk vendepunkt. Etter den tid ble det politisk umulig \u00e5 ha med mindre enn 40 prosent kvinner i en regjering.", "Gro hadde et pragmatisk forhold til likestillingssp\u00f8rsm\u00e5l. Samfunnet trengte kvinnenes arbeidskraft. Da m\u00e5tte man legge til rette for at de trygt kunne forlate hjem og barn for \u00e5 g\u00e5 p\u00e5 jobb. I hennes tid som statsminister ble f\u00f8dselspermisjonen og andre foreldrerettigheter utvidet, det ble satset p\u00e5 barnehager, og kj\u00f8nnskvotering ble tatt i bruk som virkemiddel for \u00f8kt likestilling.", "Hennes popularitet har svingt mye, den var s\u00e6rlig stor da hun kom med sin kvinneregjering. Men hun har opplevd rene mobbekampanjer, som \u00abBli kvitt A\u2019\u00bb-aksjonen p\u00e5 80-tallet. Hun ble ogs\u00e5 omtalt som \u00abkjeftesmella fra B\u00e6rum\u00bb, en form for omtale ingen mannlig politiker opplever.", "Gro Harlem Brundtland ble selve symbolet p\u00e5 kvinnenes fremmarsj i det norske samfunnet fra 1970-tallet. Da hun forlot rikspolitikken hadde hun bidratt sterkt til at kvinnekampen var erstattet med statsfeminismen. Mye av det kvinner selv hadde kjempet for, er formalisert gjennom lover og statlige reguleringer. Den organiserte kvinnekampen ble langt p\u00e5 vei avbl\u00e5st det siste ti\u00e5ret av forrige \u00e5rhundre. Vi vet at enn\u00e5 er ikke alle slag vunnet.", "Gro er et forbilde for mange norske kvinner. Men vi klarte ikke helt \u00e5 identifisere oss med henne, selv om vi var engasjert i kvinnekamp og likestillingssak. En kjent feminist har sagt at hun snakket ikke med oss, hun snakket til oss. Gro spilte i en h\u00f8yere divisjon. Der andre kvinner s\u00e6rlig p\u00e5 70-tallet gikk i kvinnegrupper og demonstrasjonstog, spilte hun med i den praktiske rikspolitikken som hadde v\u00e6rt mennenes arena. Hun danket ut noen av dem ogs\u00e5, og skaffet seg politiske uvenner av den grunn.", "Hun er respektert og beundret i vide kretser. Men hun kan neppe kalles en folkekj\u00e6r politiker, som SV-leder Hanna Kvanmo. Hun kunne nok virke for dyktig, effektiv, rasjonell, ut\u00e5lmodig, noen ganger ogs\u00e5 sint til at hun ble en person man f\u00f8lte n\u00e6rhet til. Unntaket var da hun i 1992 stod p\u00e5 Aps landsm\u00f8te og med gr\u00e5tkvalt stemme meldte at hun gikk av som partileder etter at s\u00f8nnen J\u00f8rgen hadde beg\u00e5tt selvmord. \u00c5penheten om familiens tragedie gjorde at mange fikk sterk sympati for henne som menneske.", "Det var typisk Gro \u00e5 ha full regi p\u00e5 sin egen avgang b\u00e5de som partileder og senere som statsminister. Bare et f\u00e5tall var informert, hun utpekte selv sin etterf\u00f8lger Thorbj\u00f8rn Jagland, som fikk sv\u00e6rt kort tid til \u00e5 forberede seg p\u00e5 nye store oppgaver.", "De siste \u00e5rene hun var statsminister, hadde selv sv\u00e6rt drevne journalister problemer med \u00e5 takle hennes stil. De kunne oppleve \u00e5 bli irettesatt for \u00e5 stille feil sp\u00f8rsm\u00e5l. Hun kunne fremst\u00e5 som \u00abnabokjerringa\u00bb, et begrep hun selv relanserte. Det var den positive utgaven av den engasjerte kvinnen som brydde seg om naboens barn og alt som foregikk i nabolaget.", "Gro regnes ikke som en visjon\u00e6r politiker. Hun sammenlignet rollen som politiker med legerollen. Det gjelder for begge \u00e5 l\u00f8se problemer. Det er slik sosialdemokratiet er - finne l\u00f8sninger p\u00e5 konkrete utfordringer. Hun er blitt anklaget for \u00e5 ha avpolitisert politikken, for \u00e5 ha forlatt sosialismen og for \u00e5 ha brakt markedsstenkning og liberale tanker inn i det norske sosialdemokratiet. Men det var en n\u00f8dvendig modernisering av Ap. N\u00e5 f\u00e5r hun ros for \u00e5 ha gitt Ap selvtillit, og selveste Willoch ber\u00f8mmer den m\u00e5ten hennes regjering l\u00f8ste den forrige bankkrisen p\u00e5.", "Den store Gro tapte mange valg, ogs\u00e5 EU-prosjektet i 1994, men hun vant historien. Ikke uten pletter, som historien om gratis sykehusbehandling i Norge som hun ikke hadde rett til etter \u00e5 ha flyttet til Frankrike. Hun ordnet opp og betalte for seg, slik hun ogs\u00e5 ordnet opp i historien om stortingspensjonen. Helsedirekt\u00f8ren som kjempet mot fedme og sukker, men som tok oppdrag for brusgiganten Pepsi, ble en belastning for henne. N\u00e5r den bringes p\u00e5 bane, hever hun seg til gamle h\u00f8yder i temperament, if\u00f8lge et VG-intervju.", "N\u00e5 er hun kommet hjem til Norge igjen. Pensjonist Gro skal ta seg av Arne Olav, familieliv, barnebarn. Og noen internasjonale verv. Hvem vet om klarer \u00e5 holde seg unna litt politikk fra sidelinjen.", "Kanskje Bestemoderen blir den f\u00f8rste kvinnelige Haakon Lie. Det vet bare Gro."]}, {"field": "category0", "value": "meninger"}, {"field": "contenthash", "value": "7657865cfb917e09cfdf9248440a2286744a6cb4f1cf675f0e47315f2d409fb2"}, {"field": "createtime", "value": "2017-07-12T19:48:47.000Z"}, {"field": "description", "value": "Selv landsm\u00f8dre blir eldre. Gro fyller 70. Hun er kvinnen som tapte valgene, men vant historien."}, {"field": "dominantimage", "value": "http://www.adressa.no/incoming/article1307335.ece5/ALTERNATES/w980-default/Gro%20st%C3%B8rre%20enn%20seg%20selv"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/553263f335c23c8db5e94a534bf2327aabdc3ecb.jpg?59667d1f"}, {"field": "dominantthumbnaildimensions", "value": "300x169"}, {"field": "heading", "value": "V\u00e5r store Gro -adressa.no"}, {"field": "id", "value": "553263f335c23c8db5e94a534bf2327aabdc3ecb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "pepsi"}, {"field": "kw-concept", "value": ["kvinne", "norske kvinner", "vant historien", "forrige \u00e5rhundre", "engasjert kvinne", "kvinnelige statsminister"]}, {"field": "kw-entity", "value": ["bravo", "j\u00f8rgen", "bestemoderen", "brundtlandkommisjonen", "gro harlem brundtland", "york times", "arbeiderpartiet"]}, {"field": "kw-location", "value": ["b\u00e6rum", "norge", "frankrike"]}, {"field": "kw-pageclass", "value": "article"}, {"field": "kw-person", "value": ["trygve brattelis", "thorbj\u00f8rn jagland", "haakon lie", "odvar nordli", "einar gerhardsen", "hanna kvanmo", "k\u00e5re willoch", "gudmund harlem", "arne olav"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1307335.ece5/ALTERNATES/w980-default/Gro%20st%C3%B8rre%20enn%20seg%20selv"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "V\u00e5r store Gro"}, {"field": "og-type", "value": "article"}, {"field": "og-url", "value": "http://www.adressa.no/meninger/article1311315.ece"}, {"field": "pageclass", "value": ["article"]}, {"field": "publishtime", "value": "2009-04-18T08:48:28.000Z"}, {"field": "recs-articleid", "value": "1401134"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-18T08:48:28.000Z"}, {"field": "recs-rawtitle", "value": "V\u00e5r store Gro -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Selv landsm\u00f8dre blir eldre. Gro fyller 70. Hun er kvinnen som tapte valgene, men vant historien."}, {"field": "thumbnail", "value": "http://content-thumbnail.cxpublic.com/content/thumbnail200x150/553263f335c23c8db5e94a534bf2327aabdc3ecb.jpg?59667d1f"}, {"field": "thumbnailfullheightdimensions", "value": "200x1928"}, {"field": "timestamp", "value": "2017-07-12T19:48:47.000Z"}, {"field": "title", "value": "V\u00e5r store Gro"}, {"field": "url", "value": "http://www.adressa.no/meninger/article1311315.ece"}, {"field": "urlhash", "value": "553263f335c23c8db5e94a534bf2327aabdc3ecb"}], "score": 0.48638576, "siteId": "9222270286501375973", "id": "553263f335c23c8db5e94a534bf2327aabdc3ecb"}

