{"fields": [{"field": "modifiedtime", "type": "time", "value": "2017-03-09T08:08:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["trondheim", "alkohol", "Olaf L\u00f8berg", "Forsikring", "Trondheim kommune"]}, {"field": "author", "value": ["st\u00e5le lang\u00f8rgen", "berit baumberger", "roy tommy br\u00e5ten"]}, {"field": "body", "value": ["Saken oppdateres.", "P\u00e5 det som omtales som Midttuns avskjedsmiddag med selskapet i 2015, ble det spist og drukket for 6700 kroner fordelt p\u00e5 fem personer.", "Nesten 3000 kroner ble brukt p\u00e5 vin, if\u00f8lge en granskningsrapport fra Ernst & Young.", "I januar avsl\u00f8rte svenske Arbetarbladet skandalene rundt det kommunale forsikringsselskapet Svenska Kommun F\u00f6rs\u00e4krings AB (SKFAB), hvor Trondheim kommune er en av eierne. Adresseavisen omtalte tirsdag at kommuneansatte, private konsulenter og forsikringsfolk har spist og drukket for rundt 156 000 svenske kroner i Trondheim p\u00e5 fem \u00e5r \u2013 p\u00e5 skattebetalernes regning.", "- Det ble konsumert uvanlig mye alkohol p\u00e5 noen av disse middagene. Det har v\u00e6rt en ukultur, sa finansdirekt\u00f8r Olaf L\u00f8berg i Trondheim kommune til Adresseavisen tirsdag .", "L\u00f8bergs forgjenger Midttun satt som styremedlem i SKFAB mellom 2009 og h\u00f8sten 2014. Han nevnes i tilknytning til fem-seks av kvitteringene i granskningsrapporten. Midttun har ingen kommentar til det L\u00f8berg har sagt, men sier:", "- Man m\u00e5 skille mellom to elementer: Det ene var n\u00e5r adm.dir. i selskapet kom til Trondheim \u00e5rlig for \u00e5 orientere eierkommunen om resultat og generell status. Disse m\u00f8tene, ofte mot slutten av \u00e5ret, ble gjerne avsluttet med middag. Det er ganske vanlig. N\u00e5r det gjelder den andre aktiviteten som Adresseavisen omtaler, s\u00e5 er ikke det noe jeg har deltatt i eller har kunnskap om, sier Midttun.", "- Men kjenner du deg igjen i bildet som tegnes av et selskap som spanderer uvanlig mye alkohol og sprit?", "- Nei, det gj\u00f8r jeg ikke. Det var helt n\u00f8kternt. De fleste styrem\u00f8tene i Sverige ble gjennomf\u00f8rt p\u00e5 Arlanda, sier han.", "Midttun har mottatt granskningsrapporten, men ikke lest den.", "Les ogs\u00e5: Dette vil de vite om de kommuneansattes pengebruk", "Han og L\u00f8berg nevnes sammen i en middag p\u00e5 To Rom og Kj\u00f8kken i mars 2015. Da endte de opp med en regning p\u00e5 6700 kroner. Fordelt p\u00e5 de fem som spiste, blir det 1340 kroner per person. Statens maksgrenser l\u00e5 i 2015 p\u00e5 1197 kroner.", "- Jeg er enig i at det var en fin middag, og ikke standarden for hvordan det skal v\u00e6re. Men det var en litt spesiell anledning fordi det var siste m\u00f8te for Calle (Carl-Jakob Midttun, journ.anm.), som hadde v\u00e6rt styremedlem i mange \u00e5r, og mitt f\u00f8rste m\u00f8te med ledelsen, sier L\u00f8berg.", "Midttun kommenterer denne middagen slik:", "- Det er et faktum, det st\u00e5r i rapporten. Det var litt over statens satser, sier Midttun.", "- Men synes du denne middagen var n\u00f8ktern?", "- Jeg har ingen kommentar til det, sier Midttun.", "Ved en annen anledning, i 2012, ble det drukket 15 \u00f8l, ti akevitt og to whisky \u2013 i tillegg til tre lutefiskmiddager \u2013 p\u00e5 \u00e9n kveld. Det er uklart om det var tre eller fem personer med. Rapporten mener dette \u00abikke anses \u00e5 utgj\u00f8re normal alkoholforbruk ved middagsrepresentasjon\u00bb.", "- Jeg tar til etterretning at det st\u00e5r i rapporten at jeg var der, men kan nok ikke si at jeg husker \u00e5 ha v\u00e6rt p\u00e5 akkurat denne restauranten den 22. november for nesten fem \u00e5r siden, sier Midttun.", "Tilbyr forsikring og forsikringskunnskap til eierkommunene og deres kommunale bedrifter.", "Selskapet eies av Trondheim samt kommunene G\u00e4vle, Sundsvall, Kiruna, Pite\u00e5, Uppsala, Trollh\u00e4ttan, Helsingborg, \u00d6rnsk\u00f6ldsvik og Ume\u00e5.", "Vis fakta", "Rita Ottervik (Ap) er glad for at SKFAB bestilte gransking.", "- Det gjenst\u00e5r fortsatt en del sp\u00f8rsm\u00e5l rundt hvordan dette er h\u00e5ndtert. Det er tydelig at man har avdekket en ukultur i selskapet, spesielt til alkoholbruk. Men f\u00f8r vi f\u00e5r klare svar p\u00e5 i hvilken grad ansatte i Trondheim var en del av dette, kan jeg ikke trekke noen konklusjoner, sier ordf\u00f8reren.", "- Men hvis det stemmer at en leder er knyttet til 22 kvitteringer p\u00e5 fem \u00e5r, er det for mye?", "- Ja, slik det fremst\u00e5r n\u00e5.", "- N\u00e5v\u00e6rende og tidligere finansdirekt\u00f8r var med p\u00e5 middag over statens maksgrense?", "- Det er uheldig ikke \u00e5 forholde seg til grensa, med mindre det er helt spesielle anledninger. Man m\u00e5 v\u00e6re veldig obs p\u00e5 dette som leder, sier Ottervik.", "Jon Gunnes (V) synes saken er overraskende:", "- I de m\u00f8tene jeg er, blir det mer og mer vanlig at vi betaler drikken v\u00e5r selv. Jeg skj\u00f8nner ikke hvorfor det skal v\u00e6re s\u00e5 fint, sier Gunnes.", "Geirmund Lykke (KrF) synes det er oppsiktsvekkende at man gang p\u00e5 gang f\u00e5r slike historier.", "- Det skapes ukulturer rundt dette med servering og forholdet til alkohol. Det g\u00e5r ogs\u00e5 ut over kommune\u00f8konomien, og det er ikke den n\u00f8kternheten som man skal ha i et kommunalt selskap. Dette er alvorlig, sier Lykke.", "Ingrid Skj\u00f8tskift (H) synes det er bra kontrollkomiteen ser p\u00e5 saken .", "- Jeg vil gjerne vite mer om hva som er fakta i saken f\u00f8r jeg konkluderer.", "Forsikringselskapets dav\u00e6rende adm. dir. og en ansatt har gjort en rekke innkj\u00f8p i strid med selskapets egne regler.", "S\u00e6rlig representasjonen i Trondheim har v\u00e6rt dyr. Den har omfattet kj\u00f8p av store mengder sprit, \u00f8l og vin, ogs\u00e5 i sammenhenger der det ikke ble servert middag.", "Det er ansl\u00e5tt at den ansatte har hatt representasjonskostnader p\u00e5 140 000 svenske kroner i Trondheim i \u00e5rene 2012 til 2016.", "If\u00f8lge rapporten er en r\u00e5dgiver i Trondheim knyttet til 52 av kvitteringene i perioden, mens en leder i kommunen er knyttet til 22 kvitteringer.", "Siden flere kvitteringer gjelder innkj\u00f8p samme dag, ansl\u00e5s det at r\u00e5dgiveren og lederen har deltatt ved henholdsvis 43 og 16 sammenkomster.", "Rapporten inneholder blant annet kvitteringer fra Britannia Hotel, der det over tre p\u00e5f\u00f8lgende dager i 2012 ble spist og drukket for totalt 25 358 svenske kroner. Det ble blant annet kj\u00f8pt akevitt for 2871 kroner, \u00f8l for 1866 kroner og konjakk og calvados for 1031 kroner.", "Forsikringsselskapets toppsjef betalte en middag p\u00e5 To Rom og Kj\u00f8kken i mars 2015, der blant annet finansdirekt\u00f8r Olaf L\u00f8berg deltok. Fem personer skal ha spist og drukket for til sammen 6700 kroner. Det ble kj\u00f8pt vin for 2935 kroner.", "Kilde: Granskingsrapporten til Ernst & Young", "Vis fakta"]}, {"field": "category0", "value": "pluss"}, {"field": "contenthash", "value": "1d6a92fd3fc2c6e2403332dc74e505bdadb816845bd2345940429d3dbcce7686"}, {"field": "createtime", "value": "2017-03-09T07:49:25.000Z"}, {"field": "description", "value": "Tidligere finansdirekt\u00f8r Carl-Jakob Midttun satt i styret i forsikringsselskapet SKFAB i fem \u00e5r. Han kjenner seg ikke igjen i bildet som tegnes av alkoholforbruket."}, {"field": "dominantimage", "value": "http://www.adressa.no/pluss/article14411983.ece/kt8dhx/ALTERNATES/w980-default/HOVED_IMG_Carl_Jokob_Midttun_0_2_1_PL55EN5E.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0ea9850ad5c476a9b7efea748a28976136a5c380.jpg?598188a6"}, {"field": "dominantthumbnaildimensions", "value": "300x169"}, {"field": "heading", "value": ["- Det var helt n\u00f8kternt -adressa.no", "Kjenner seg ikke igjen", "- Avskjedsmiddag for Calle", "- For tidlig \u00e5 konkludere"]}, {"field": "id", "value": "0ea9850ad5c476a9b7efea748a28976136a5c380"}, {"field": "keyword", "value": ["trondheim", "alkohol", "Olaf L\u00f8berg", "Forsikring", "Trondheim kommune"]}, {"field": "keywords", "value": "trondheim,alkohol,Olaf L\u00f8berg,Forsikring,Trondheim kommune"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-concept", "value": ["trondheim kommune", "kroner", "trondheim", "svenske kroner", "middag"]}, {"field": "kw-entity", "value": ["arlanda", "to rom og kj\u00f8kken", "arbetarbladet", "lykke", "to rom", "ernst", "svenska kommun f\u00f6rs\u00e4krings ab", "calle", "adresseavisen", "krf", "britannia hotel"]}, {"field": "kw-location", "value": ["young", "sverige", "trondheim"]}, {"field": "kw-pageclass", "value": "article"}, {"field": "kw-person", "value": ["olaf l\u00f8berg", "ingrid skj\u00f8tskift", "rita ottervik", "jon gunnes", "carl-jakob midttun"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article14411983.ece/kt8dhx/ALTERNATES/w980-default/HOVED_IMG_Carl_Jokob_Midttun_0_2_1_PL55EN5E.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det var helt n\u00f8kternt"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/03/09/Det-var-helt-n%C3%B8kternt-14411986.ece"}, {"field": "pageclass", "value": ["article"]}, {"field": "publishtime", "value": "2017-03-09T07:45:38.000Z"}, {"field": "recs-articleid", "value": "14411986"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-03-09T07:45:38.000Z"}, {"field": "recs-rawtitle", "value": "- Det var helt n\u00f8kternt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Tidligere finansdirekt\u00f8r Carl-Jakob Midttun satt i styret i forsikringsselskapet SKFAB i fem \u00e5r. Han kjenner seg ikke igjen i bildet som tegnes av alkoholforbruket."}, {"field": "thumbnail", "value": "http://content-thumbnail.cxpublic.com/content/thumbnail200x150/0ea9850ad5c476a9b7efea748a28976136a5c380.jpg?598188a6"}, {"field": "thumbnailfullheightdimensions", "value": "200x2339"}, {"field": "timestamp", "value": "2017-08-02T08:09:10.000Z"}, {"field": "title", "value": "Alkohol-saken: - Det var helt n\u00f8kternt"}, {"field": "url", "value": "http://www.adressa.no/pluss/2017/03/09/Det-var-helt-n%c3%b8kternt-14411986.ece"}, {"field": "urlhash", "value": "0ea9850ad5c476a9b7efea748a28976136a5c380"}], "score": 0.5521715, "siteId": "9222270286501375973", "id": "0ea9850ad5c476a9b7efea748a28976136a5c380"}

