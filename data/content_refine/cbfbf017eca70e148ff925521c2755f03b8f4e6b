{"fields": [{"field": "modifiedtime", "type": "time", "value": "2014-09-15T06:34:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karen tjernshaugen"}, {"field": "body", "value": ["Saken oppdateres.", "Mandag overleverer Nav-utvalget sin f\u00f8rste rapport til arbeidsminister Robert Eriksson (Frp). Aftenposten har f\u00e5tt tilgang til hovedkonklusjonene i rapporten.", "- Hovedproblemet vi finner, er at Nav kommuniserer p\u00e5 en m\u00e5te som gir usikre brukere. Det gj\u00f8r at de m\u00e5 kontakte Nav igjen, og at m\u00f8tene blir mer anspente enn n\u00f8dvendig, sier Sigrun V\u00e5geng, som leder ekspertutvalget som evaluerer Nav.", "- Selv om tilfredsheten med Nav har g\u00e5tt noe opp de siste \u00e5rene, m\u00e5 vi ta inn over oss at det fortsatt er for mange misforn\u00f8yde brukere. Det er nesten underlig at Nav \u2013 som skal hjelpe oss om vi havner i en vanskelig livssituasjon \u2013 scorer d\u00e5rligere enn for eksempel Skatteetaten som krever inn penger av oss, mener V\u00e5geng.", "- Dette er noe jeg tror man m\u00e5 ta p\u00e5 alvor, sier hun til aftenposten.no .", "V\u00e5geng mener m\u00e5let m\u00e5 v\u00e6re \u00e5 f\u00e5 antallet bes\u00f8k p\u00e5 Nav-kontorene vesentlig ned, men utvalget har ikke tallfestet hvor mye.", "Hun sier det b\u00f8r v\u00e6re et m\u00e5l at brukerne skal kunne finne mest mulig av den informasjonen de trenger p\u00e5 nett eller telefon. Ressursene som spares p\u00e5 dette, b\u00f8r sluses inn i innsats for \u00e5 f\u00e5 flere ut i arbeid.", "- Nav b\u00f8r g\u00e5 gjennom all informasjon som ligger p\u00e5 hjemmesiden deres og alt som sendes ut av brev. En del av brevene som sendes ut fra Nav kan v\u00e6re vanskelige \u00e5 forst\u00e5, mener utvalgslederen.", "P\u00e5 enkelte omr\u00e5der ser hun for seg selvbetjeningsl\u00f8sninger p\u00e5 nett. Utvalget \u00f8nsker at det umiddelbart settes i gang et pr\u00f8veprosjekt der sp\u00f8rsm\u00e5l om foreldrepenger utelukkende besvares gjennom telefon, nett og brev.", "Utvalget foresl\u00e5r at brukere med mange utfordringer, for eksempel familier med alvorlig syke barn, b\u00f8r f\u00e5 en fast kontaktperson i Nav som koordinerer disse brukernes saker.", "- Alle kan ikke f\u00e5 en egen kontaktperson hos Nav, men noen b\u00f8r ha det, sier V\u00e5geng.", "Nav har i flere \u00e5r jobbet med et stort IKT-prosjekt. V\u00e5geng mener man ikke kan lene seg tilbake og vente p\u00e5 at dette skal ha effekt.", "- Vi m\u00e5 se p\u00e5 hva som kan gj\u00f8res n\u00e5, sier hun.", "Arbeidsministeren roser ekspertutvalget for \u00e5 ha g\u00e5tt s\u00e5 grundig inn i alle historiene fra brukere av Nav. Utvalget har lest alle tilbakemeldingene statsr\u00e5den fikk etter m\u00f8tet med Nav-brukerne i fjor h\u00f8st.", "Eriksson deler V\u00e5gengs m\u00e5lsetning om \u00e5 f\u00e5 ned antallet un\u00f8dvendige bes\u00f8k p\u00e5 Nav-kontorene.", "- Skal vi lykkes med \u00e5 gi de med sammensatte problemer bedre hjelp og oppf\u00f8lging, m\u00e5 Nav bli flinkere til \u00e5 s\u00f8rge for bedre og klarere informasjon til hver enkelt bruker. Da blir det mindre behov for \u00e5 g\u00e5 ned til Nav-kontoret med sp\u00f8rsm\u00e5l om hva som egentlig st\u00e5r i brevene man har f\u00e5tt, sier han.", "Eriksson viser til at du risikerer \u00e5 f\u00e5 opptil fem brev om innvilgelse av arbeidsavklaringspenger fra Nav.", "- S\u00e5nt m\u00e5 vi f\u00e5 slutt p\u00e5. Nav m\u00e5 bruke ressursene sine p\u00e5 dem som trenger det mest, sier statsr\u00e5den.", "Arbeidsministeren er tilfreds med at pilen de siste \u00e5rene har pekt svakt i riktig retning n\u00e5r det gjelder brukerens tilfredshet, spesielt blant dem som mottar ytelser som barnetrygd eller pensjon. Men han er bekymret over at brukere med sammensatte behov er de som er mest misforn\u00f8yde.", "- Jeg synes utvalget kommer med et godt og interessant forslag om at blant annet foreldre med alvorlig syke barn skal f\u00e5 sin egen Nav-veileder. Dette vil kunne gi bedre oppf\u00f8lging og \u00f8kt trygghet, sier Eriksson."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "6f10cd62dfb5288de28598614b2ff69ae4fe2d6b062278882a7e4381974d839f"}, {"field": "createtime", "value": "2017-03-13T20:46:13.000Z"}, {"field": "description", "value": "Mange av Nav-kontorenes over sju millioner bes\u00f8k i \u00e5ret kunne v\u00e6rt unng\u00e5tt om brev og skjemaer var lettere \u00e5 forst\u00e5, konkluderer ekspertutvalg."}, {"field": "dominantimage", "value": "http://www.adressa.no/incoming/article10127931.ece/ALTERNATES/w980-default/afp000771011.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cbfbf017eca70e148ff925521c2755f03b8f4e6b.jpg?58c70515"}, {"field": "dominantthumbnaildimensions", "value": "300x169"}, {"field": "heading", "value": ["Nav f\u00e5r refs for skjemajungel -adressa.no", "Foresl\u00e5r fast kontaktperson", "Opp til fem brev", "- Godt og interessant forslag"]}, {"field": "id", "value": "cbfbf017eca70e148ff925521c2755f03b8f4e6b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["fast kontaktperson", "interessant forslag", "utvalget", "alvorlig syke", "syke barn", "bruker", "alvorlig syke barn", "brev"]}, {"field": "kw-entity", "value": ["nav", "sigrun v\u00e5geng", "frp", "skatteetaten"]}, {"field": "kw-pageclass", "value": "article"}, {"field": "kw-person", "value": "robert eriksson"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article10127931.ece/ALTERNATES/w980-default/afp000771011.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nav f\u00e5r refs for skjemajungel"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article10127942.ece"}, {"field": "pageclass", "value": ["article"]}, {"field": "publishtime", "value": "2014-09-15T06:33:29.000Z"}, {"field": "recs-articleid", "value": "10127942"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-09-15T06:33:29.000Z"}, {"field": "recs-rawtitle", "value": "Nav f\u00e5r refs for skjemajungel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Mange av Nav-kontorenes over sju millioner bes\u00f8k i \u00e5ret kunne v\u00e6rt unng\u00e5tt om brev og skjemaer var lettere \u00e5 forst\u00e5, konkluderer ekspertutvalg."}, {"field": "thumbnail", "value": "http://content-thumbnail.cxpublic.com/content/thumbnail200x150/cbfbf017eca70e148ff925521c2755f03b8f4e6b.jpg?58c70515"}, {"field": "thumbnailfullheightdimensions", "value": "200x1478"}, {"field": "timestamp", "value": "2017-03-13T20:46:13.000Z"}, {"field": "title", "value": "Vil ha slutt p\u00e5 \u00abfy-spr\u00e5k\u00bb hos Nav"}, {"field": "url", "value": "http://www.adressa.no/nyheter/innenriks/article10127942.ece"}, {"field": "urlhash", "value": "cbfbf017eca70e148ff925521c2755f03b8f4e6b"}], "score": 0.72611433, "siteId": "9222270286501375973", "id": "cbfbf017eca70e148ff925521c2755f03b8f4e6b"}

