{"fields": [{"field": "modifiedtime", "type": "time", "value": "2012-06-19T11:11:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Avdelinger er nedlagt, kapasiteter er fjernet og det gamle mobiliseringsforsvaret er lagt ned. Og selv om verneplikten langt p\u00e5 vei er blitt en frivillig sak, kan Forsvaret velge og vrake i meget kompetent norsk ungdom. Ola soldat er blitt profesjonell, og det noe trauste invasjonsforsvaret er blitt erstattet med et mobilt innsatsforsvar som er i stand til \u00e5 projisere makt sammen med v\u00e5re allierte globalt. Norsk milit\u00e6rmakt brukes \u2013 noe som faktisk st\u00e5r i en viss motsetning til det \u00abgamle\u00bb Forsvaret som hadde sin oppgave her hjemme.", "Omleggingen av Forsvaret henger naturligvis sammen med bortfallet av kald krig. N\u00e5r trusselen fra \u00d8stblokken forsvant og Sovjetunionen gikk i oppl\u00f8sning, oppsto det et behov for \u00e5 justere kursen. Fra \u00e5 ha en sentral rolle i forsvaret av Natos nordflanke \u2013 en rolle som innebar at oppgaven l\u00e5 her hjemme \u2013 kunne man n\u00e5 bare s\u00e5 vidt skimte s\u00f8rspissen av Norge p\u00e5 Nato-kartene i Brussel. Resten var utenfor, noe som fikk store konsekvenser for norsk sikkerhetspolitisk tenkning.", "Den opplevde \u00abmarginalisering\u00bb i Nato ble s\u00f8kt kompensert med \u00f8kt milit\u00e6r integrasjon i form av styrkebidrag til USAs og Natos operasjoner. Det ble \u00about of area\u00bb i stadig skarpere oppdrag. Dermed ble Forsvarets, og s\u00e6rlig H\u00e6rens, raison d\u2019\u00eatre, utenlandsoperasjoner. Jo skarpere oppdrag, jo st\u00f8rre sikkerhetspolitiske gevinst.", "Forestillingen har v\u00e6rt at norske bidrag ute skulle sikre fremtidig alliert st\u00f8tte her hjemme om behovet skulle oppst\u00e5. Omleggingen hadde i s\u00e5 m\u00e5te ogs\u00e5 en egendynamikk, uten at norske utenriks- og sikkerhetspolitiske m\u00e5lsettinger ble endret i vesentlig grad. S\u00e5 sent som p\u00e5 midten av 1990-tallet var det n\u00e6rmest fullstendig utenkelig at vi skulle slippe bomber fra norske fly i en out-of-area operasjon over Bosnia slik vi gjorde i Afghanistan knappe ti \u00e5r senere. Og ingen hadde vel tenkt muligheten av at vi skulle oppleve norske soldater rope kamprop f\u00f8r de gikk i strid p\u00e5 den andre siden av kloden. Ei heller at ord som \u00abkrigerkultur\u00bb skulle bli en del av det norske milit\u00e6re vokabularet, og da brukt om oss selv.", "Denne egendynamikken blir enda tydeligere om vi ser p\u00e5 de siste ti \u00e5rene. For da vi avviklet bidraget til operasjonene i Libya fjor, hadde vi fl\u00f8yet vel 600 sorties og sluppet n\u00e6r 600 bomber. V\u00e5re F-16 flygere f\u00e5r mye ros. Dette har v\u00e6rt en suksesshistorie nesten uten sidestykke. Luftforsvaret utf\u00f8rte oppdraget uten kritikk, og det er ikke hverdagskost for statlige institusjoner. I s\u00e5 m\u00e5te er det interessant \u00e5 tenke tilbake p\u00e5 reaksjonene b\u00e5de innad i regjeringen og p\u00e5 Stortinget da de f\u00f8rste bombene fra norske kampfly falt over Afghanistan i januar 2003: Det var jo ikke dette vi skulle gj\u00f8re. Senterpartiets den gang p\u00e5troppende leder, \u00c5slaug Haga, var forundret over at Norge ikke hadde benyttet seg av reservasjonsretten. Hun fryktet at Norge kunne bli oppfattet som akt\u00f8r i interne konflikter i Afghanistan, noe som igjen kunne sette norske hjelpearbeidere i fare.", "Dav\u00e6rende forsvarsminister Kristin Krohn Devold utelukket p\u00e5 sin side ikke at norske fly p\u00e5 nytt kunne komme til \u00e5 slippe bomber, mens SVs leder Kristin Halvorsen krevde at forsvarsministeren orienterte Stortinget utfyllende om hvorfor norske fly deltok i bombingen. Kommentarene avspeilet det alle oppfattet som sv\u00e6rt spesielt; at norske fly faktisk hadde sluppet bomber.", "I fjor sommer var det til sammenligning sv\u00e6rt f\u00e5 sentralt plasserte norske politikere som uttrykte bekymring for hva norske fly utf\u00f8rte over Libya. Kristin Halvorsen biv\u00e5net n\u00e5 det hele fra orkesterplass som minister i regjeringen som hadde sendt flyene av g\u00e5rde. Eventuelle motforestillinger har i alle fall ikke kommet offentlig til uttrykk. Ikke bare er det en betydelig geografisk avstand mellom Afghanistan og Libya, vi har ogs\u00e5 rent mentalt tilbakelagt en betydelig distanse p\u00e5 disse \u00e5rene. Vi har, for \u00e5 si det enkelt, blitt vant til at norske styrker er i kamp og tar liv. V\u00e5re erfaringer fra Kosovo, Afghanistan og n\u00e5 sist Libya har bidratt til det. Det er ogs\u00e5 en side ved \u00abfredsnasjonen Norge\u00bb.", "N\u00e5 signaliserer imidlertid Stoltenberg-regjeringen at det (igjen) er p\u00e5 tide \u00e5 tenke annerledes om Forsvaret og dets oppgaver. I sin nytt\u00e5rstale i Oslo Milit\u00e6re Samfund understreket forsvarsministeren at n\u00e6romr\u00e5dene og det nasjonale forsvaret skal f\u00e5 et st\u00f8rre fokus. Det betyr ikke at de erfaringer det norsk Forsvaret har f\u00e5tt gjennom internasjonale operasjoner er uten relevans ogs\u00e5 for et mer nasjonalt orientert Forsvar. Eksempelvis er Luftforsvarets raske reaksjons- og forflytningsevne i forbindelse med Libya-operasjonene benyttet som et argument i debatten om valg av kampflybase: Den ene kampflybasen vi skal ha i Norge kan ligge i Tr\u00f8ndelag og samtidig ivareta oppgavene i Nordomr\u00e5dene.", "USAs globale rolle og globale ambisjoner p\u00e5virker naturligvis ogs\u00e5 Norge gjennom allianseforholdet. Det har v\u00e6rt tilfellet i mer enn 60 \u00e5r. I tr\u00e5d med USAs reduserte ambisjoner, reduseres ogs\u00e5 det norske ambisjonsniv\u00e5et for utenlandsoperasjoner. Hva de nye tonene inneb\u00e6rer er imidlertid fortsatt noe uklart, men dette blir \u2013 som ministeren selv understreket \u2013 en ikke n\u00f8dvendigvis enkel mental omstilling for deler av H\u00e6ren som n\u00e5 i om lag ti \u00e5r har trent og operert med tanke p\u00e5 Afghanistan. N\u00e5r territorialforsvaret og de n\u00e6re ting skal prioriteres, m\u00e5 kanskje Forsvaret \u00abav-afghaniseres\u00bb"]}, {"field": "category0", "value": "meninger"}, {"field": "contenthash", "value": "c61fb18af4dd50bce397ae3195853dd97fb76fc324004f4904c1d3ddecb9fe60"}, {"field": "createtime", "value": "2017-02-03T12:47:27.000Z"}, {"field": "description", "value": "Det norske Forsvaret har gjennomg\u00e5tt store endringer de seneste 10\u201315 \u00e5rene."}, {"field": "dominantimage", "value": "http://www.adressa.no/incoming/article2138910.ece5/ALTERNATES/w980-default/afghan"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a9f3bfb76516d6f0c601f96f662423b1228876cc.jpg?593597ca"}, {"field": "dominantthumbnaildimensions", "value": "300x169"}, {"field": "heading", "value": "M\u00e5 Forsvaret \u00abav-afghaniseres\u00bb? -adressa.no"}, {"field": "id", "value": "a9f3bfb76516d6f0c601f96f662423b1228876cc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["norske fly", "norsk", "forsvar"]}, {"field": "kw-entity", "value": ["stoltenberg", "stortinget", "forsvaret", "oslo milit\u00e6re samfund", "luftforsvarets", "\u00e5slaug haga", "bosnia", "\u00f8stblokken", "afghanistan og libya", "sovjetunionen", "h\u00e6ren", "forsvar"]}, {"field": "kw-location", "value": ["kosovo", "ola", "nordomr\u00e5dene", "afghanistan", "tr\u00f8ndelag", "nato", "norge", "brussel", "libya"]}, {"field": "kw-pageclass", "value": "article"}, {"field": "kw-person", "value": ["kristin krohn devold", "kristin halvorsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2138910.ece5/ALTERNATES/w980-default/afghan"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00e5 Forsvaret \u00abav-afghaniseres\u00bb?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1782030.ece"}, {"field": "pageclass", "value": ["article"]}, {"field": "publishtime", "value": "2012-02-29T07:27:11.000Z"}, {"field": "recs-articleid", "value": "3166805"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-02-29T07:27:11.000Z"}, {"field": "recs-rawtitle", "value": "M\u00e5 Forsvaret \u00abav-afghaniseres\u00bb? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det norske Forsvaret har gjennomg\u00e5tt store endringer de seneste 10\u201315 \u00e5rene."}, {"field": "thumbnail", "value": "http://content-thumbnail.cxpublic.com/content/thumbnail200x150/a9f3bfb76516d6f0c601f96f662423b1228876cc.jpg?593597ca"}, {"field": "thumbnailfullheightdimensions", "value": "200x1620"}, {"field": "timestamp", "value": "2017-06-05T17:41:30.000Z"}, {"field": "title", "value": "M\u00e5 Forsvaret \u00abav-afghaniseres\u00bb?"}, {"field": "url", "value": "http://www.adressa.no/meninger/article1782030.ece"}, {"field": "urlhash", "value": "a9f3bfb76516d6f0c601f96f662423b1228876cc"}], "score": 0.92414606, "siteId": "9222270286501375973", "id": "a9f3bfb76516d6f0c601f96f662423b1228876cc"}

