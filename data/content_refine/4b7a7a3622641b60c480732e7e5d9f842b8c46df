{"fields": [{"field": "modifiedtime", "type": "time", "value": "2016-04-17T08:27:39.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Er dette kunst", "Ukeadressa", "Kunst"]}, {"field": "author", "value": "gustav borgersen"}, {"field": "body", "value": ["Saken oppdateres.", "Umiddelbart kan dette bildet synes \u00e5 ha noe hurtig og tilfeldig over seg. Flere steder synes det som om streker pisker nedover - eller oppover - og p\u00e5 skr\u00e5 over bildeflaten. Inntrykket av at dette bildeuttrykket er komponert, styrkes imidlertid av at de massive og tyngre fargefeltene nederst korresponderer med fargene i det mer gjennomsiktige og lettere \u00f8vre feltet.", "I midten ses et lyst, dekorert felt. Det deler opp de to nevnte fargefeltene. Det sentrale fargel\u00f8se partiet i gr\u00e5tt, hvitt og sort bryter markant med de mer detaljl\u00f8se fargefeltene. Det er nesten som et skissefelt: Sorte streker danner figurer som ligner krattskog eller kanskje siv i vannkanten. Bildet, som f\u00f8rst gir inntrykk av \u00e5 v\u00e6re oppstykket og rotete, begynner \u00e5 ligne en avbildet scene. Et naturmotiv. En sildrende himmel over en molltung jord. Dette skissefeltet \u00e5pner opp bildet p\u00e5 midten og f\u00e5r meg til \u00e5 se inn i det - ikke bare p\u00e5 det.", "Ved inngangsd\u00f8ren til galleriet ligger en hel serie med Kirkebys skisseb\u00f8ker \u2013 s\u00e5kalte feltb\u00f8ker. P\u00e5 side etter side ser jeg fotogjengivelser av andre kunstneres verker og utrevne avisoppslag. Disse har Kirkeby skissert og rablet figurer over. Liksom for \u00e5 finne frem til nye formasjoner. P\u00e5 en tv-skjerm like ved avspilles et intervju med kunstneren - hele tiden mens han snakker, skribler han p\u00e5 en skisse p\u00e5 arket foran seg. Ustoppelig. I underetasjen vises en dokumentar om Kirkeby, hvor han konstaterer at skissetegningen helt fra starten av, da han begynte \u00e5 male, var hans st\u00f8rste styrke.", "Dette ordet - skisse - biter seg fast i meg, og jeg ser at alle bildene i denne utstillingen inneholder varianter av denne tegnede streken, en tynn figurdannelse. Enten ligger den i midten av bildet - som i dette valgte eksempelet - eller ogs\u00e5 snor den seg som et \u00f8vre lag p\u00e5 bildeflaten. Den rablede streken kommer konsekvent inn og samler og ordner opp.", "Forestillingen om kunstneren som i sitt atelier tegner skisser til et kommende bilde, er velkjent. De hurtige strekformasjonene p\u00e5 papiret kan fange en impuls og gj\u00f8re noe flytende til noe h\u00e5ndfast. Slik markerer skissen ofte et startpunkt. I dette bildet derimot fanger de hurtige strekene inn de tilst\u00f8tende fargefeltene og gj\u00f8r det kaotiske til noe strukturert. Her synes skissen \u00e5 markere et endepunkt og ikke en begynnelse.", "KAN SEES: Galleri Ismene, Ilevollen 34.", "I utstillingen \u00abPer Kirkeby - Grafikk\u00bb.", "KUNSTNER: Per Kirkeby (f. 1938).", "TIDLIGERE VERKER: Kirkeby er en multikunstner som har arbeidet innenfor en rekke medier, fra maleri og skulptur til film og dikt. Han regnes som en av de mest sentrale danske kunstnere i etterkrigstiden og har v\u00e6rt aktiv helt siden begynnelsen av 1960-\u00e5rene."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "6a625c6a841b22b2d3adb36747623ad33d0d0bc556252b1f27995ef6dd92c79b"}, {"field": "createtime", "value": "2016-04-17T07:29:20.000Z"}, {"field": "dominantimage", "value": "http://www.adressa.no/pluss/magasin/article12606307.ece/hzwnca/ALTERNATES/w980-default/Tekst%20nummer%2016%20Per%20Kirkeby%20HOVEDILLUSTRASJON1212.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b7a7a3622641b60c480732e7e5d9f842b8c46df.jpg?59821539"}, {"field": "dominantthumbnaildimensions", "value": "300x169"}, {"field": "heading", "value": "Sluttstrekene -adressa.no"}, {"field": "id", "value": "4b7a7a3622641b60c480732e7e5d9f842b8c46df"}, {"field": "keyword", "value": ["Er dette kunst", "Ukeadressa", "Kunst"]}, {"field": "keywords", "value": "Er dette kunst,Ukeadressa,Kunst"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["kunstner", "streker", "fargefeltene", "begynte", "bildet", "skisse"]}, {"field": "kw-entity", "value": ["ilevollen 34", "ukeadressa", "per kirkeby", "ismene", "kunst"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12606307.ece/hzwnca/ALTERNATES/w980-default/Tekst%20nummer%2016%20Per%20Kirkeby%20HOVEDILLUSTRASJON1212.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sluttstrekene"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/17/Sluttstrekene-12606309.ece"}, {"field": "pageclass", "value": ["article"]}, {"field": "publishtime", "value": "2016-04-17T08:27:39.000Z"}, {"field": "recs-articleid", "value": "12606309"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-17T08:27:39.000Z"}, {"field": "recs-rawtitle", "value": "Sluttstrekene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Saken oppdateres. Umiddelbart kan dette bildet synes \u00e5 ha noe hurtig og tilfeldig over seg. Flere steder synes det som om streker pisker nedover - eller oppover"}, {"field": "thumbnail", "value": "http://content-thumbnail.cxpublic.com/content/thumbnail200x150/4b7a7a3622641b60c480732e7e5d9f842b8c46df.jpg?59821539"}, {"field": "thumbnailfullheightdimensions", "value": "200x1450"}, {"field": "timestamp", "value": "2017-08-02T18:08:57.000Z"}, {"field": "title", "value": "\u00abDette ordet - skisse - biter seg fast i meg\u00bb"}, {"field": "url", "value": "http://www.adressa.no/pluss/magasin/2016/04/17/Sluttstrekene-12606309.ece"}, {"field": "urlhash", "value": "4b7a7a3622641b60c480732e7e5d9f842b8c46df"}], "score": 0.86261475, "siteId": "9222270286501375973", "id": "4b7a7a3622641b60c480732e7e5d9f842b8c46df"}

