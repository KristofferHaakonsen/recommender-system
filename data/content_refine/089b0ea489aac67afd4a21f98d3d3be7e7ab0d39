{"fields": [{"field": "modifiedtime", "type": "time", "value": "2015-08-27T13:18:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Reise", "Storby", "Hellas"]}, {"field": "author", "value": "axel munthe-kaas h\u00e6rland"}, {"field": "body", "value": ["Saken oppdateres.", "Til tross for sin rike historie og kultur er det alltid noe som skurrer n\u00e5r man h\u00f8rer ordet \u00abferie\u00bb i forbindelse med Athen.", "Med tre millioner mennesker, \u00f8red\u00f8vende trafikkorker og en konstant str\u00f8m av turister, er det lett \u00e5 komme hjem med flere nerver enn man hadde p\u00e5 flyet ned.", "500 kilometer mot nord, derimot \u2013 i landets nest st\u00f8rste by \u2013 er b\u00e5de volumet, st\u00f8rrelsen og tempoet skrudd ned betraktelig. Trafikken er erstattet med rolige promenader og handlegater, hvor turismen spiller annenfiolin til det lokale dagliglivet.", "Reisemedier over hele verden er enige: Thessaloniki er ikke bare et godt feriealternativ til Athen , det er en av Balkan-halv\u00f8yas mest kulturelle og historiske byer.", "Tips til reisen:", "Det er morgen i Thessaloniki, mandagen etter folkeavstemningen. Hellas har nettopp sagt nei til kreditorenes vilk\u00e5r.", "I Athen ble det rapportert om hamstring av mat og basketak med politiet, mens turister ble av enkelte r\u00e5det til \u00e5 fylle kofferten med eurosedler, eller avlyse ferien fullstendig.", "\u2014 Det virker absurd, sier fris\u00f8r Dimitrios Katsos og fnyser.- Det var noe st\u00e5hei i sentrum, et par kinaputter og veiving med flagg, men alle i familien sov godt med vinduet p\u00e5 gl\u00f8tt. Her g\u00e5r livet stort sett som det alltid har gjort.", "I den klassiske barbersalongen Bar Berico er det like fredelig som p\u00e5 gaten utenfor. Millionbyen Thessaloniki har nettopp v\u00e5knet, og solen kaster sine f\u00f8rste str\u00e5ler over de eldgamle bymurene.", "\u2014 Vi er midt i en krise, det er det ingen tvil om, sier Dimitrios og skifter fra morgennytt til Bob Dylan p\u00e5 radioen.", "\u2014 Men krisen har vart i mange \u00e5r, og \u00f8konomien har liten synlig p\u00e5virkning p\u00e5 dagliglivet her. Til forskjell fra Athen har Thessalonikere sans for det enkle i livet, og det enkle er ikke dyrt.", "Les ogs\u00e5:", "P\u00e5 veggen har Dimitrios hengt et lite utvalg klassiske, greske ferieplakater: Minner om turismens startfase i Hellas, da bransjen ble ansett som marginal og uforutsigbar.I dag utgj\u00f8r industrien hele 18 prosent av landets brutto nasjonalprodukt \u2013 et tall Dimitrios kaller \u00abavgj\u00f8rende\u00bb for grekernes fremtid.", "\u2014 Turisme er viktigere n\u00e5 enn noen gang, sier han.", "\u2014 Jeg h\u00e5per at vi f\u00e5r flere reisende i \u00e5rene som kommer. Det hadde gjort livet lettere for mange.", "Har du et tips til reiseredaksjonen? Send oss gjerne en e-post!", "Nyklippet og glattbarbert vandrer jeg gjennom de trange og fargerike boligstr\u00f8kene i nord og ned langs bymurene mot det historiske senteret, hvor internasjonale motehus ligger side om side med familiedrevne tavernaer og eldgamle ruiner.", "Thessalonikis historie strekker seg tilbake over 2300 \u00e5r, da byen ble grunnlagt av makedonernes kong Kassandros. Guideb\u00f8kene beskriver ofte Thessaloniki som en by som ikke setter stor nok pris p\u00e5 sin historiske arv, og ved f\u00f8rste \u00f8yekast har de rett: Klemt mellom moderne boligbygg ligger eldgamle kirker og ruiner dekket av sporadisk graffiti og ef\u00f8y.", "Det er kanskje lett \u00e5 kalle dem neglisjerte, men p\u00e5 samme tid er det nettopp denne symbiosen av nytt og gammelt som gj\u00f8r opplevelsen av Thessalonikis bymilj\u00f8 s\u00e5 unik.Arven fra fortiden er ikke gjemt bak gjerder og billettluker, de er fremdeles benyttet som naturlige samlepunkter for lokalbefolkningen. Ungene leker boksen g\u00e5r og eldre drikker kaffe i skyggen av 2000 \u00e5r gamle romerske buer.", "Noe man fort legger merke til i Thessaloniki, er den usedvanlig lave snittalderen.", "I fjor ble byen tildelt tittelen \u00abeuropeisk ungdoms-hovedstad\u00bb \u2013 med god grunn. Hellas' st\u00f8rste studentbefolkning bidrar til \u00e5 gj\u00f8re byen til et kultursenter av de helt sjeldne.", "\u2014 Thessaloniki har aldri v\u00e6rt mer moro, rikere p\u00e5 kultur og rimeligere enn det er akkurat n\u00e5, skriver Lonely Planet, som k\u00e5ret byen til nummer fem av verdens ti beste for festing og uteliv i 2010. Hver dag, \u00e5ret gjennom, kan man oppleve en rik flora av utstillinger, festivaler, arrangementer og konserter, men i forbindelse med folkeavstemningen ble en hel del avlyst.Gitarist Alek \u00abMakaroni\u00bb og bandet Johnny Carbonaras skulle egentlig st\u00e5tt p\u00e5 en scene i dag, men har istedenfor tatt til gaten \u2013 hvor de serverer psykedelisk surferock utenfor Panagia-kirken.", "\u2014 Jeg lever for kulturen i denne byen, sier Alek, n\u00e5r bandet tar seg en velfortjent pause fra spillingen. - Det er alltid noe \u00e5 gj\u00f8re, alltid noen som vil f\u00e5 til noe. Byen er full av energi og initiativ.Samtlige fire medlemmer av Johnny Carbonaras er f\u00f8dt og oppvokst i Thessaloniki, og uttrykker i likhet med mange jeg snakker med en sterk patriotisme for hjembyen sin \u2013 kombinert med en lettere skepsis for sin s\u00f8rliggende stores\u00f8ster.", "\u2014 Athen er en annen verden, sier Alek.", "\u2014 Stivere p\u00e5 mange m\u00e5ter. Du kan h\u00f8re dine egne tanker her i Thessaloniki, snakke med folk og g\u00e5 rundt uten \u00e5 frykte for livet. Jeg ville aldri bodd noe annet sted. Les mer om ferie i det s\u00f8rlige Europa:", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "Hellas' nest st\u00f8rste by, med rundt \u00e9n million innbyggere.", "Valuta: Euro.", "Reisen dit: Ryanair flyr direkteruter fra Oslo (Rygge) til Thessaloniki. Alternativt kan man mellomlande med SAS i Stockholm, eller K\u00f8benhavn.", "Overnatting:", "Budsjett: Little Big House: Sv\u00e6rt godt og rent herberge, lokalisert rett innenfor bymurens nord\u00f8stre hj\u00f8rne. Sosialt, fargerikt og billig.", "Middels: Tourist Hotel: 30-talls retro-sjarm, til tross for fantasil\u00f8st navn. Gunstige priser midt i sentrum.", "Luksus:Excelsior Hotel: Fem stjerners, skamrost luksus rett ved siden av Aristotelous-plassen.", "Vis fakta", "Se: P\u00e5 grunn av sin lange historie, har Thessaloniki et rikt utvalg av gode museer.", "Det arkeologiske museet er mest ber\u00f8mt, og stiller ut en fantastisk rekke gjenstander fra fortiden. For kunstelskere er Macedonian Museum of Contemporary Art ogs\u00e5 vel verdt et bes\u00f8k.", "Spise og drikke: Med tanke p\u00e5 mat er Thessaloniki kjent for to ting: Kj\u00f8ttfylte gyros og et rikt utvalg s\u00f8tlige bakervarer.", "Sistnevnte er spesielt kjent som de beste i Hellas, og b\u00f8r oppleves (minst \u00e9n gang). N\u00e5r solen brenner som verst, gj\u00f8r som alle andre og drikk Thessalonikis ber\u00f8mte iskaffe \u2013 frapp\u00e8 \u2013 p\u00e5 en av byens tall\u00f8se kafe\u00e8r.", "Uteliv: Thessaloniki havner ofte p\u00e5 lister over Europas beste byer for bar-kultur og uteliv.", "Her finner du alt fra intime jazzklubber til gigantiske diskotek til lokale bouzokias \u2013 hvor man kan oppleve tradisjonell gresk musikk til langt p\u00e5 natt. N\u00e5r solen har g\u00e5tt ned og discokulene tennes, sett kursen mot Arestotelous-plassen og havnepromenaden for en pittoresk (men dyr) cocktail. Deretter venter det rustikke og trendy Ladadika-distriktet.", "Vis fakta"]}, {"field": "category0", "value": "reise"}, {"field": "contenthash", "value": "2bfbedd9d02b2533e4793ca0fa512e5cd71e3b4d8fced18945457234ea14d065"}, {"field": "createtime", "value": "2017-01-09T16:29:48.000Z"}, {"field": "description", "value": "Landets \u00abkulturelle hovedstad\u00bb krysser av p\u00e5 alle boksene: Passe stor, passe rolig og akkurat passe uoppdaget."}, {"field": "heading", "value": ["Dette er Hellas minste storby -adressa.no", "Med sans for det enkle", "Et unikt bymilj\u00f8", "Gammel, ung by"]}, {"field": "id", "value": "089b0ea489aac67afd4a21f98d3d3be7e7ab0d39"}, {"field": "keyword", "value": ["Reiseguide", "Reise", "Storby", "Hellas"]}, {"field": "keywords", "value": "Reiseguide,Reise,Storby,Hellas"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["livet", "rikt utvalg", "minste storby", "rik", "reise", "byen"]}, {"field": "kw-entity", "value": ["panagia", "thessalonikere", "kassandros", "arestotelous", "macedonian museum", "ladadika", "bar berico", "contemporary art", "lonely planet", "dimitrios katsos", "twitter", "big house", "hotel", "alek", "aristotelous", "makaroni", "macedonian museum of contemporary art"]}, {"field": "kw-location", "value": ["stockholm", "rygge", "thessaloniki", "europa", "oslo", "athen", "hellas", "k\u00f8benhavn", "balkan"]}, {"field": "kw-pageclass", "value": "article"}, {"field": "kw-person", "value": ["johnny carbonaras", "bob dylan"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/b30e3fa0-1f94-4888-a6c0-b2b60d1042c2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er Hellas minste storby"}, {"field": "og-type", "value": "article"}, {"field": "og-url", "value": "http://www.adressa.no/reise/Dette-er-Hellas-minste-storby-7358b.html"}, {"field": "pageclass", "value": ["article"]}, {"field": "publishtime", "value": "2015-08-28T06:30:00.000Z"}, {"field": "recs-articleid", "value": "7358"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-08-28T06:30:00.000Z"}, {"field": "recs-rawtitle", "value": "Dette er Hellas minste storby -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Landets \u00abkulturelle hovedstad\u00bb krysser av p\u00e5 alle boksene: Passe stor, passe rolig og akkurat passe uoppdaget."}, {"field": "thumbnail", "value": "http://content-thumbnail.cxpublic.com/content/thumbnail200x150/089b0ea489aac67afd4a21f98d3d3be7e7ab0d39.jpg?592b2b9a"}, {"field": "thumbnailfullheightdimensions", "value": "200x2021"}, {"field": "timestamp", "value": "2017-05-28T19:57:14.000Z"}, {"field": "title", "value": "Dette er Hellas minste storby"}, {"field": "url", "value": "http://www.adressa.no/reise/Dette-er-Hellas-minste-storby-7358b.html"}, {"field": "urlhash", "value": "089b0ea489aac67afd4a21f98d3d3be7e7ab0d39"}], "score": 0.6201788, "siteId": "9222270286501375973", "id": "089b0ea489aac67afd4a21f98d3d3be7e7ab0d39"}

