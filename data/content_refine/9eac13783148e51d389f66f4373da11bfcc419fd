{"fields": [{"field": "modifiedtime", "type": "time", "value": "2016-11-26T10:40:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sylvi Listhaug", "Innvandring", "Politikk", "h\u00f8yrepartier", "Fremskrittspartiet"]}, {"field": "author", "value": ["grete holstad", "fotograf: kristin svorte"]}, {"field": "body", "value": ["Populismen er p\u00e5 full fart til \u00e5 splitte h\u00f8yresiden ogs\u00e5 i Norge, lyder det blant politiske kommentatorer. Det er mye p\u00e5 grunn av Espen Teigen fra Stj\u00f8rdal.", "Teigen var 23 \u00e5r da han ble Sylvi Listhaugs politiske r\u00e5dgiver, og en av fem i Innvandring og integreringsdepartementets politiske ledelse. Det var i mars i \u00e5r. Siden har han s\u00f8rget for at \u00abhylekoret\u00bb og \u00abfeministeliten\u00bb er blitt samfunnsdebattens heteste ord.", "Det er Teigen som hjelper Listhaug i \u00e5 formulere seg p\u00e5 sosiale medier, inkludert hennes nyopprettete blogg med tittelen \u00abFamiliekj\u00e6r tobarnsmor (snart tre) som trives best sammen med folk flest\u00bb.", "Han bruker 60 prosent av arbeidstida si til det, forteller Teigen. Ferdighetene tilegnet han seg f\u00f8rst og fremst da han var spesialr\u00e5dgiver i Fremskrittspartiets hovedorganisasjon og hadde ansvaret for politikkformidlingen p\u00e5 sosiale media.", "LES OGS\u00c5: 24-\u00e5ringen bak Listahaugs Facebook", "Listhaugs Facebook-profil har et ganske annerledes preg enn de fleste andre politikeres, og framst\u00e5r som en kampanje. Ogs\u00e5 det takket v\u00e6re Teigen.", "- Da jeg begynte som r\u00e5dgiver for Sylvi, hadde jeg klare ideer om hvordan Facebook-siden hennes kunne legges om. Jeg mente det l\u00e5 et uforl\u00f8st potensiale der. Og s\u00e5 har jeg videreutviklet den, for sosiale medier endrer seg hele tiden. For et \u00e5r siden hadde hun 7000 f\u00f8lgere, n\u00e5 har hun over 100 000.", "- Som er din fortjeneste?", "- Det er jo Sylvis, ikke det at jeg h\u00e5ndterer tastene. Et kriterium for suksess p\u00e5 sosiale medier er at kontoeieren selv er aktiv.", "- Uansett er du en god r\u00e5dgiver for Listhaug, hva gj\u00f8r deg til det?", "- En tr\u00f8nder skryter ikke, men la g\u00e5. Jeg forst\u00e5r det politiske landskapet og er god til \u00e5 analysere. Og s\u00e5 er jeg teknisk av meg, s\u00e5 det passer at jeg jobber med sosiale medier og presse, som det er blitt en del av i det siste.", "- Andre suksess-kriterier?", "- Vi er veldig \u00abp\u00e5\u00bb. Man m\u00e5 svare p\u00e5 kommentarene, b\u00e5de kritiske og st\u00f8tte-kommentarer. Men n\u00e5r det kommer hundre og tusenvis, er det ikke mulig \u00e5 svare p\u00e5 alle. Og s\u00e5 skal vi alltid ha et klart og tydelig budskap, og oppfordre til engasjement.", "- Hvordan oppfordrer dere til engasjement?", "- Ved \u00e5 sp\u00f8rre om folk er for eller mot. Og be dem like hvis de er enig, for det er jo slik sosiale medier er bygd opp. Det er det samme som vekker engasjement her som p\u00e5 andre arenaer. En marginal sak, skaper ikke engasjement.", "- Leser Listhaug alt du legger ut?", "- Alt vi legger ut, st\u00e5r hun inne for. Sp\u00f8rsm\u00e5l i kommentarfeltet om hva hun mener om ditt og datt, kan jeg svare p\u00e5 uten at hun trenger \u00e5 kontrollere. Fordi jeg kjenner henne s\u00e5 godt og vet hva hun mener.", "- S\u00e5 det kan se ut som om det er Listhaug som har svart, men det er du som har formulert det?", "- Hun svarer mye selv ogs\u00e5.", "- Henvisningen til New York Times-artikkelen om 7 \u00e5rige Massoud Mosavi og familien hans som er utvist fra Norge, og oppfordringen til \u00e5 dele og like, vakte oppsikt. Hvilke reaksjoner regnet dere med p\u00e5 den?", "- Reaksjonene viste at mange er ute etter \u00e5 tolke Sylvi i verste mening. Vi lenket ikke til artikkelen og nevnte ingenting om at en barnefamilie var sendt ut. NYT-artikkelen viste at signalene om at Norge er det mest bestemte landet i \u00e5 returnere afghanske asyls\u00f8kere, var oppfattet i resten av verden. Det var det vi var opptatt av \u00e5 f\u00e5 fram. Men en del folk misforsto posten med vilje og fikk det til \u00e5 handle om en bestemt gutt og familie.", "Saken fortsetter under bildet", "- Det var vel flere enn \u00aben del\u00bb som misforsto i s\u00e5 fall?", "- Hvis du ser ordentlig p\u00e5 posten, er det vanskelig forst\u00e5 at den har med familien \u00e5 gj\u00f8re. Vi regnet med at folk forholdt seg til det vi la ut, om at vi har lykkes med \u00e5 f\u00e5 v\u00e5r politikk formidlet ut i verden.", "- NYT-posten foranlediget Kristoffer Joners NOAS-aksjon. Er det du som har formulert svaret og oppfordringen om \u00e5 \u00abBli med \u00e5 si klart og tydelig i fra om at vi ikke lar oss stoppe av dette hylekoret\u00bb?", "- Alt som er lagt ut p\u00e5 Facebook er Sylvis ord. Hva vi sier oss i mellom, har ikke Adresseavisen med \u00e5 gj\u00f8re. Hun sto inne for det. Sylvi er kalt b\u00e5de Hitler og Goebbels p\u00e5 Facebook. Joner skrev at han h\u00e5pet hun \u00abf\u00f8ler skammen\u00bb. N\u00e5r man byr opp til dans p\u00e5 sosiale medier, m\u00e5 man forvente svar.", "LES OGS\u00c5: Hylekorene kommer!", "- Har dere grenser for hva som kan skrives p\u00e5 Facebook?", "- Ja, selvf\u00f8lgelig har vi regler. Hatefulle ytringer og rasisme tolereres ikke.", "- Joner er blitt kalt quisling og landsforr\u00e6der i kommentarfeltet?", "- De som skriver slikt, blir utestengt.", "- Er det du som fjerner slike uttrykk?", "- Facebook-arbeidet deler Sylvi og jeg omtrent 50-50 oss imellom, men selve modereringen er det hovedsakelig jeg som gj\u00f8r. Det g\u00e5r ikke en eneste dag uten at noe fjernes fra kommentarfeltet. Hvor mye er veldig situasjonsbasert.", "- Var det mye som m\u00e5tte fjernes i Joner-saken?", "- Det var en god del, ja.", "- Det var mye, alts\u00e5?", "- Ja.", "- Det du fjerner, kalles gjerne grumset i folkedypet. Er det bra at grumset kommer opp?", "- Det er ikke hyggelig at folk har slike holdninger. Det er mye jeg leser p\u00e5 Facebook som jeg aldri ville sagt ansikt til ansikt til noen.", "- Men spr\u00e5kbruk p\u00e5 statsr\u00e5dens Facebook-konto bidrar til at grumset kommer opp?", "- Det er jeg helt uenig i.", "- Hylekor-posten gjorde jo faktisk det?", "- Heller ikke i dagsavisene er det bare relevante kommentarer i kommentarfeltene, men mange som g\u00e5r langt over streken.", "- Karakteristikken \u00abfeministeliten\u00bb kom i det f\u00f8rste innlegget p\u00e5 Listhaugs nystartete blogg . Hvem skriver bloggen?", "- Hun har bloggen, men det g\u00e5r for det samme hvem som har skrevet. Ingen ville ha reagert hvis jeg hadde skrevet et forslag til innlegg for Sylvi, som hun s\u00e5 hadde godkjent eller endret.", "- Er temaene p\u00e5 bloggen valgt etter forslag fra deg?", "- Det jeg foresl\u00e5r, er mellom meg og Sylvi.", "- Hva med lenken til Dagsavisen/Hege Ulsteins kommentar der dere skriver at den er \u00abgjennomsyret av hat, h\u00e5n og nedlatenhet\u00bb. Hvem sin id\u00e9 var det?", "- Den posten laget Sylvi selv. Jeg var p\u00e5 nominasjonsm\u00f8te i Nord-Tr\u00f8ndelag FrP.", "- Hva inspirerer deg, har du studert Trump-kampanjen?", "- Nei, faktisk ikke, det kan jeg si kategorisk. Det er heller slik at det er veldig mange i USA som har likt det vi har gjort p\u00e5 sosiale medier - som videoproduksjonene, livesendingene og rundene der folk kan stille sp\u00f8rsm\u00e5l til Sylvi. Vi gj\u00f8r mer enn \u00e5 lenke opp artikler og kommentarer.", "- Dere anklages for \u00e5 hisse til konflikt og polarisering i den politiske debatten, blant annet av Civita-leder Kristin Clemet . Er polarisering bra?", "- Jeg er uenig i premisset. Clemet har ingen rett til \u00e5 v\u00e6re meningspoliti for hva vi legger ut. Dessuten synes 59 prosent at Sylvi gj\u00f8r en god jobb med innvandringspolitikken. Ergo kan hun ikke v\u00e6re splittende.", "- Blant kommentatorer snakkes det ogs\u00e5 om populismens frammarsj og \u00f8kende motsetninger p\u00e5 h\u00f8yresiden. P\u00e5 grunn av stil og spr\u00e5kbruk blir dere sett p\u00e5 som populismens fremste representanter?", "- Jeg er ikke enig. Det er typisk for de meningsb\u00e6rende kommentatorene \u00e5 stemple oss i Frp. Vi mener det vi mener, og st\u00e5r for det vi st\u00e5r for, s\u00e5 f\u00e5r kommentatorene bare fortsette med \u00e5 kaste merkelappene sine etter oss.", "- Hvor plasserer du deg selv i h\u00f8yrelandskapet, er du en liberalist eller populist?", "- Jeg er konservativ i verdisp\u00f8rsm\u00e5l og en \u00f8konomisk liberalist.", "- N\u00e5 er du listetopp for Frp i Nord-Tr\u00f8ndelag, som ikke er representert p\u00e5 tinget i dag?", "- Jeg skal gj\u00f8re en real innsats og f\u00f8re en t\u00f8ff valgkamp. Jeg skal v\u00e6re tydelig p\u00e5 hva jeg mener, blant annet at jeg er for en streng innvandringspolitikk, mens AP er liberal.", "Teigens sjef, Sylvi Listhaug, sier gjerne noen godord om sin unge r\u00e5dgiver.", "- Han er ung bare p\u00e5 papiret, han er egentlig en gammel mann, noe som er artig fordi jeg kjenner meg selv igjen. Jeg har alltid f\u00f8lt meg 20 \u00e5r eldre enn jeg er, og at jeg blir mer i pakt med alderen ettersom tida g\u00e5r.", "- Han er flink p\u00e5 sosiale medier, men det det var ikke f\u00f8rst og fremst derfor han fikk jobben. Han fikk gode skussm\u00e5l fra partikontoret, han er generelt en flink kar.", "- Like fullt er det takket v\u00e6re Espen du lykkes i sosiale medier og med \u00e5 fremme den strenge innvandringspolitikken?", "- Espen og jeg tenker mye i lag. Sammen er vi dynamitt. Vi samarbeider godt. Jeg skriver litt, og han litt, men jeg godkjenner alt. Jeg er ganske pirkete, he, he.", "- Har regjeringen kj\u00f8reregler for opptreden i sosiale medier?", "- Alle statsr\u00e5der har selv ansvar for sin sosiale medier-virksomhet. Facebook-aktiviteten skal bidra til \u00e5 sette dagsorden, n\u00e5 ut til et stort publikum og skape kontakt med vanlige folk.", "- Har statsministeren sagt noe om dette?", "- Jeg kommer aldri til \u00e5 si hva Erna har sagt, uansett tema. Jeg er ansvarlig for min Facebook-konto p\u00e5 linje med andre statsr\u00e5der."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "5eefb3e240aa7077c5424180b03830111faec3435cea2168677fa7aee860c6d3"}, {"field": "createtime", "value": "2016-11-26T10:42:25.000Z"}, {"field": "description", "value": "Etter at innvandringsministeren svarte p\u00e5 Kristoffer Joner-aksjonen for NOAS, ble det mange uakseptable kommentarer \u00e5 fjerne p\u00e5 Facebook for Espen Teigen."}, {"field": "dominantimage", "value": "http://www.adressa.no/incoming/article13841250.ece/l38ka9/ALTERNATES/w980-default/doc6shyct77zkwch8v33fc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9eac13783148e51d389f66f4373da11bfcc419fd.jpg?58d5006b"}, {"field": "dominantthumbnaildimensions", "value": "300x169"}, {"field": "heading", "value": ["\u00abSylvi Listhaug\u00bb er en 24-\u00e5ring fra Nord-Tr\u00f8ndelag -adressa.no", "- Uforl\u00f8st potensiale", "- Alt er Sylvis ord", "Mange upassende kommentarer", "- Det samme hvem som har skrevet", "Anklages for polarisering", "En gammel mann"]}, {"field": "id", "value": "9eac13783148e51d389f66f4373da11bfcc419fd"}, {"field": "keyword", "value": ["Sylvi Listhaug", "Innvandring", "Politikk", "h\u00f8yrepartier", "Fremskrittspartiet"]}, {"field": "keywords", "value": "Sylvi Listhaug,Innvandring,Politikk,h\u00f8yrepartier,Fremskrittspartiet"}, {"field": "kw-category", "value": ["pluss", "nyheter"]}, {"field": "kw-company", "value": "new york times"}, {"field": "kw-concept", "value": ["sosiale medier", "svare", "medier", "sosiale", "kommentar"]}, {"field": "kw-entity", "value": ["trump", "listahaugs facebook", "frp", "sylvi listhaug", "civita", "dagsavisen", "innvandring", "fremskrittspartiet", "erna", "nord-tr\u00f8ndelag frp", "massoud mosavi", "facebook for espen teigen", "hitler og goebbels", "adresseavisen", "familiekj\u00e6r", "joner"]}, {"field": "kw-location", "value": ["norge", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["kristin clemet", "hege ulsteins", "espen teigen", "kristoffer joners noas", "kristoffer joner"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article13841250.ece/l38ka9/ALTERNATES/w980-default/doc6shyct77zkwch8v33fc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abSylvi Listhaug\u00bb er en 24-\u00e5ring fra Nord-Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/26/%C2%ABSylvi-Listhaug%C2%BB-er-en-24-%C3%A5ring-fra-Nord-Tr%C3%B8ndelag-13841222.ece"}, {"field": "pageclass", "value": ["article"]}, {"field": "publishtime", "value": "2016-11-26T10:40:11.000Z"}, {"field": "recs-articleid", "value": "13841222"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-26T10:40:11.000Z"}, {"field": "recs-rawtitle", "value": "\u00abSylvi Listhaug\u00bb er en 24-\u00e5ring fra Nord-Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Etter at innvandringsministeren svarte p\u00e5 Kristoffer Joner-aksjonen for NOAS, ble det mange uakseptable kommentarer \u00e5 fjerne p\u00e5 Facebook for Espen Teigen."}, {"field": "thumbnail", "value": "http://content-thumbnail.cxpublic.com/content/thumbnail200x150/9eac13783148e51d389f66f4373da11bfcc419fd.jpg?58d5006b"}, {"field": "thumbnailfullheightdimensions", "value": "200x2930"}, {"field": "timestamp", "value": "2017-03-24T11:18:03.000Z"}, {"field": "title", "value": "\u00abSylvi Listhaug\u00bb er en 24-\u00e5ring fra Nord-Tr\u00f8ndelag"}, {"field": "url", "value": "http://www.adressa.no/pluss/nyheter/2016/11/26/%c2%abSylvi-Listhaug%c2%bb-er-en-24-%c3%a5ring-fra-Nord-Tr%c3%b8ndelag-13841222.ece"}, {"field": "urlhash", "value": "9eac13783148e51d389f66f4373da11bfcc419fd"}], "score": 0.8179102, "siteId": "9222270286501375973", "id": "9eac13783148e51d389f66f4373da11bfcc419fd"}

