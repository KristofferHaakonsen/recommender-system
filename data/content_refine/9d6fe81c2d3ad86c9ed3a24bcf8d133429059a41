{"fields": [{"field": "modifiedtime", "type": "time", "value": "2013-02-26T10:55:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["karl h. brox", "journalist/forfatter"]}, {"field": "body", "value": ["Saken oppdateres.", "I Trondheim er V\u00e6retr\u00f8a blitt til V\u00e6restr\u00f8a, Stokkanhaugen til Stokkhaugen, Sjetnemarka til Sjetnmarka og Bj\u00f8rkmyr til Bj\u00f8rkmyra. Tallrike tilsvarende eksempler finnes i andre kommuner. I noen tilfeller n\u00e5r imidlertid de som blir rammet frem ved \u00e5 klage. Statens kartverk m\u00e5tte gi opp fors\u00f8ket p\u00e5 \u00e5 endre navnet p\u00e5 grenda H\u00e5rstad i Stordalen i \u00c5fjord til H\u00e5stad.", "Stedsnavnansvarlig i Statens kartverk, Nils J\u00f8rgen Gaasvik, forklarer etatens iver etter \u00e5 endre skrivem\u00e5ten p\u00e5 stedsnavn med blant annet f\u00f8lgende: \u201dDen metoden som har v\u00e6rt brukt av spr\u00e5kforskere, og som er nedfelt som hovedregel for normering i stedsnavnloven av 1990, er \u00e5 ta utgangspunkt i lokal nedarvet uttale og normere i samsvar med gjeldende rettskrivningsprinsipper.\u201d Ut fra det siste skulle det v\u00e6re interessant \u00e5 f\u00e5 forklart hvorfor Trolla idrettslags \u201dvaffelhytte\u201d nord i Bymarka n\u00e5 skal hete \u00abDamhaugen\u00bb(med dobbel m) \u2013 s\u00e5 vidt jeg vet heter det if\u00f8lge norsk rettskrivning fortsatt en dam (med enkel m).", "Siden vi n\u00e5 har tatt steget ut i byens markaomr\u00e5der, er det fristende \u00e5 bringe ogs\u00e5 noen andre stedsnavn til torgs, og sp\u00f8rre om ikke kartverk og navnekonsulenter er kommet i skade for \u00e5 drive offentlig navneforfalskning.", "Vi kan begynne med Schivevollen ved Hestsj\u00f8en i traktene s\u00f8r for Jonsvannet, ikke s\u00e5 langt fra parkeringsplassen p\u00e5 Saksvikvollen. P\u00e5 nye kart er plassen navngitt som \u00abSkivevollen\u00bb", "Plassen var opprinnelig en seter under g\u00e5rden Kuset, og het p\u00e5 grunn av beliggenheten fra gammelt av naturlig nok Hestsj\u00f8vollen. I 1806 ble Kuset kj\u00f8pt av Rejnholdt Johannes Schive, som ved ekteskap var blitt eier av Elges\u00e6ter g\u00e5rd. Prestes\u00f8nnen fra Orkdal tilh\u00f8rte en gammel trondheimsslekt \u2013 en av hans forfedre, Lauritz Jenss\u00f8n Schive, var r\u00e5dmann i byen p\u00e5 1600-tallet. Som sin far var ogs\u00e5 Rejnholdt Schive utdannet teolog, men noen kirkelig stilling hadde han aldri. Han livn\u00e6rte seg blant annet som husl\u00e6rer i noen \u00e5r, inntil han i 1799 gjennom sitt ekteskap ble en velst\u00e5ende storbonde.", "Med p\u00e5 kj\u00f8pet av Kuset fulgte ogs\u00e5 Hestsj\u00f8vollen, som i tr\u00e5d med datidens skikk fikk nytt navn etter sin nye eier \u2013 Schivevollen. Hvordan Statens kartverk har f\u00e5tt dette til \u00e5 bli til \u201dSkivevollen\u201d m\u00e5 gudene vite. Opphavsmannen het alts\u00e5 ikke \u201dSkive\u201d, men Schive, og en annen skrivem\u00e5te er og blir en historiel\u00f8s forfalskning som vanskelig kan forklares med \u201doffentlig normering av stedsnavn\u201d.", "Neste eksempel er navnet p\u00e5 det nord\u00f8stligste vannet i Bymarka, mellom Blyberget og Sommerseter.", "Sommerseter ble i 1741 overtatt av kansellir\u00e5d og hospitalsforstander Jens Hansen Sommer. Han bygget ut den gamle bygselplassen til et betydelig g\u00e5rdsbruk. Da han d\u00f8de giftet enken seg i 1764 med h\u00f8rer (en gammel tittel som i 1806 ble endret til adjunkt) ved Trondheim katedralskole og senere kansellir\u00e5d Simon Lorentz Thaysen, som dermed ble den nye herren p\u00e5 Sommerseter. Han kj\u00f8pte seg inn i Ila m\u00f8llebruk, og for \u00e5 sikre m\u00f8llebruket stabil vannforsyning fikk han i 1772 demmet opp to opprinnelig mindre dammer \u2013 Lille Kobberdam og \u00d8vre M\u00f8lledam \u2013 til \u00e9n st\u00f8rre dam, som p\u00e5 folkemunne selvsagt fikk navnet Thaysendammen. Og det er dette den burde hete i dag ogs\u00e5 \u2013 ikke \u00abTheisendammen\u00bb (som den lenge har v\u00e6rt navngitt som p\u00e5 kartene) og slett ikke \u00abTheisendammen\u00bbsom den n\u00e5 visstnok skal hete.", "Et tredje eksempel kan vi ogs\u00e5 ta med, fra Leinstrandmarka denne gang. Der ligger i den s\u00f8rvestlige skr\u00e5ningen av Bj\u00f8rk\u00e5sen restene av en nedlagt seter som p\u00e5 kart har f\u00e5tt navnet \u00abSkarestusetra\u00bb og \u00abSkadestusetra\u00bb. Det siste er n\u00e6rmest sannheten, men like fullt feil.", "Setra ble bygget i 1844 av bynesbonden Lars O. Gaustad, som p\u00e5 den tid var eier av g\u00e5rden Gaustad Schadestu. G\u00e5rdsnavnet er etter underoffiseren Johan Schade fra Trondheim, som kj\u00f8pte g\u00e5rden i 1725. Ogs\u00e5 her er utgangspunktet for stedsnavnet alts\u00e5 et personnavn som er kommet p\u00e5 ville veier \u2013 kan hende fordi man ikke har unders\u00f8kt bakgrunnen for navnet.", "Stedsnavnansvarlig i Kartverket, Nils J\u00f8rgen Gaasvik, forteller i Adresseavisen 5. januar i \u00e5r at offentlig normering av stedsnavn foreg\u00e5r i alle land. \u00abAv og til blir det dessuten ryddet opp i gamle misforst\u00e5elser i normeringsprosessen,\u00bb skriver han. N\u00e5vel \u2013 her er det i hvert fall fire misforst\u00e5elser \u2013 hvorav tre er offentlige navneforfalskninger etter min mening \u2013 \u00e5 rydde opp i.", "Et personnavn er et personnavn , selv om det er g\u00e5tt noen hundre\u00e5r siden personen d\u00f8de. Schive, Thaysen og Schade ville sikkert like det d\u00e5rlig at deres navn i dag er blitt til Skive, Teisen og Skade. Det er lite sannsynlig, men dersom undertegnede om 100 \u00e5r skulle f\u00e5 en plass eller en gate oppkalt etter seg, ville ogs\u00e5 jeg sette liten pris p\u00e5 \u00e5 bli kalt Br\u00e5kks, selv om det ville tilfredsstilt kartverk og spr\u00e5kr\u00e5ds hang til \u00e5 skrive navn slik de blir uttalt."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "546ef0b79d00fbada6dd776c2887aa686c2e87238406550baec1476e1902276a"}, {"field": "createtime", "value": "2017-05-02T07:33:10.000Z"}, {"field": "description", "value": "I l\u00f8pet av vinteren har det \u2013 igjen \u2013 v\u00e6rt debatt om stedsnavn i Adresseavisens spalter. Foruten \u00e5 \u00abfinne opp\u00bbnye skrivem\u00e5ter av stedsnavn, kan man mistenke kartverk og spr\u00e5kr\u00e5d for \u00e5 drive med offentlig navneforfalskning."}, {"field": "dominantimage", "value": "http://www.adressa.no/incoming/article7165379.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9d6fe81c2d3ad86c9ed3a24bcf8d133429059a41.jpg?5994ace6"}, {"field": "dominantthumbnaildimensions", "value": "300x169"}, {"field": "heading", "value": "Offentlig navnejuks -adressa.no"}, {"field": "id", "value": "9d6fe81c2d3ad86c9ed3a24bcf8d133429059a41"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-concept", "value": ["offentlig", "offentlig navneforfalskning", "stedsnavn", "navn", "plass", "offentlig normering", "kart", "kartverk", "offentlig navnejuks"]}, {"field": "kw-entity", "value": ["skarestusetra", "rejnholdt schive", "sjetnmarka og bj\u00f8rkmyr", "hestsj\u00f8vollen", "blyberget og sommerseter", "hestsj\u00f8en", "h\u00e5stad", "saksvikvollen", "jonsvannet", "bj\u00f8rk\u00e5sen", "stokkhaugen", "schivevollen", "v\u00e6restr\u00f8a", "h\u00e5rstad", "bj\u00f8rkmyra", "theisendammen", "damhaugen", "rejnholdt johannes schive", "schive", "kuset", "leinstrandmarka", "gaustad schadestu", "stordalen", "thaysen og schade", "skivevollen", "teisen og skade", "thaysendammen", "elges\u00e6ter", "br\u00e5kks", "sjetnemarka", "kartverket", "bymarka", "v\u00e6retr\u00f8a", "stokkanhaugen", "adresseavisen", "kobberdam og \u00f8vre m\u00f8lledam", "trolla", "statens", "skadestusetra", "sommerseter"]}, {"field": "kw-location", "value": ["trondheim", "orkdal", "\u00e5fjord", "skive", "ila"]}, {"field": "kw-pageclass", "value": "article"}, {"field": "kw-person", "value": ["lauritz jenss\u00f8n schive", "simon lorentz thaysen", "nils j\u00f8rgen gaasvik", "johan schade", "jens hansen sommer", "lars o. gaustad"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7165379.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Offentlig navnejuks"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7165417.ece"}, {"field": "pageclass", "value": ["article"]}, {"field": "publishtime", "value": "2013-03-04T04:00:43.000Z"}, {"field": "recs-articleid", "value": "7165417"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-03-04T04:00:43.000Z"}, {"field": "recs-rawtitle", "value": "Offentlig navnejuks -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I l\u00f8pet av vinteren har det \u2013 igjen \u2013 v\u00e6rt debatt om stedsnavn i Adresseavisens spalter. Foruten \u00e5 \u00abfinne opp\u00bbnye skrivem\u00e5ter av stedsnavn, kan man mistenke kartverk og spr\u00e5kr\u00e5d for \u00e5 drive med offentlig navneforfalskning."}, {"field": "thumbnail", "value": "http://content-thumbnail.cxpublic.com/content/thumbnail200x150/9d6fe81c2d3ad86c9ed3a24bcf8d133429059a41.jpg?5994ace6"}, {"field": "thumbnailfullheightdimensions", "value": "200x1302"}, {"field": "timestamp", "value": "2017-08-16T20:36:54.000Z"}, {"field": "title", "value": "Offentlig navnejuks"}, {"field": "url", "value": "http://www.adressa.no/meninger/kronikker/article7165417.ece"}, {"field": "urlhash", "value": "9d6fe81c2d3ad86c9ed3a24bcf8d133429059a41"}], "score": 0.8013046, "siteId": "9222270286501375973", "id": "9d6fe81c2d3ad86c9ed3a24bcf8d133429059a41"}

