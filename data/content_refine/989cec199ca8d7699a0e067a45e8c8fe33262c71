{"fields": [{"field": "modifiedtime", "type": "time", "value": "2012-04-17T13:57:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5r man prater med Eriksen, glemmer man fort at han er lam fra brystet og ned. Fordi han selv heller ser muligheter enn begrensninger, gj\u00f8r ogs\u00e5 andre det. Han har v\u00e6rt helt bevisst p\u00e5 \u00e5 tenke positivt fra den dagen for tolv \u00e5r siden, da legen fortalte ham at den fatale motorsykkelulykken ville gj\u00f8re ham lam for resten av livet.", "- Jeg sa til meg selv at slik er n\u00e5 situasjonen engang blitt, og da skal jeg ikke gj\u00f8re det verre for meg med \u00e5 irritere meg over skjebnen. Heller gleder jeg meg over at overkroppen er i orden. Da kan jeg fortsatt holde p\u00e5 med mye artig, og jobbkarrieren fortsatte n\u00e6rmest up\u00e5virket av ulykken, sier Eriksen.", "Stupte over styret", "Han var flymekaniker p\u00e5 F16, men hadde sluttet i den jobben da crossykkelen br\u00e5stoppet i et hull i jordet p\u00e5 hjemg\u00e5rden p\u00e5 Byneset. Tross lav fart stupte Eriksen over styret. Han skj\u00f8nte at noe var alvorlig galt, da han ikke greide \u00e5 reise seg og ikke kjente noe da broren kl\u00f8p ham i foten. Det ble siste turen p\u00e5 tohjuling.", "Noen depresjon opplevde Eriksen aldri, men jobb, familie og husbygging tok all tid i \u00e5rene etterp\u00e5. N\u00e5 er han produksjonssjef i Melhus-firmaet Devico, bor i et selvtegnet hus i Jakobsli og antallet barn har \u00f8kt til to.", "Interessen v\u00e5knet", "For \u00e5tte \u00e5r siden v\u00e5knet motorsykkelinteressen igjen. Det m\u00e5tte n\u00f8dvendigvis bli en trehjuling, men \u00e5 kj\u00f8pe en ferdig trike var ikke noe for Eriksen. I stedet laget han en doning selv, basert p\u00e5 Harley-Davidson Softtail 1450 ccm. Etter tusen arbeidstimer sto den ferdig i all sin prakt i 2003.", "- Det var forferdelig spennende \u00e5 kj\u00f8re den f\u00f8rste turen. Alt virket utmerket, og det var en stor opplevelse \u00e5 legge ut p\u00e5 veiene med selvbygd trike, forteller Eriksen.", "Triken var lite tilpasset hans handikap, og turene begrenset seg til Stj\u00f8rdal og Orkanger. Lengre turer ble for slitsomt. Sykkelen hentet flere priser p\u00e5 utstillinger, og kj\u00f8perne begynte \u00e5 melde seg. Et godt tilbud ble for fristende, s\u00e5 triken ble solgt til Lillestr\u00f8m i 2005.", "Nytt prosjekt", "Et nytt prosjekt begynte \u00e5 kverne i bakhodet til Eriksen, og en Harley-Davidson V-Rod ble plukket ned i sm\u00e5biter. I fjor sommer begynte jobben med den nye triken. Deler ble innkj\u00f8pt fra Tyskland, Nederland, Sverige, Canada, USA, Mexico og Norge. Selv laget han deler av ramma, baksvingen, bensintanken, skjermer og en masse sm\u00e5deler i glassfiber. Bakerst laget Eriksen en konstruksjon som skal hindre framhjulet \u00e5 g\u00e5 til himmels n\u00e5r han gir full gass.", "- Det har jeg aldri gjort. Teoretisk skal innkoblet lystgassanlegg og maks turbotrykk gi 300 HK, men dette utstyret er der bare for showsammenhenger, sier Eriksen.", "Han vet alts\u00e5 ikke hvor kjapp sykkelen egentlig er. Men 300 HK til 340 kg betyr at den teoretisk akselererer som en Formel 1-bil. Null til hundre p\u00e5 et par sekunder b\u00f8r ikke v\u00e6re et d\u00e5rlig tips. Og den har hjul til \u00e5 svelge unna kreftene: De 17-toms 335/30-dekkene brukes ogs\u00e5 av ekstreme muskelbiler som Dodge Viper, Ferrari og Lamborghini. Felgene er spesialbygd i Tyskland, og h\u00e5ndbremsen virker p\u00e5 alle tre hjul. Giring gj\u00f8res med knapper p\u00e5 styret.", "I designarbeidet la Eriksen vekt p\u00e5 at sykkelen skulle bli flottest mulig, ikke at den skulle bli spesielt handikapvennlig. Det eneste man legger merke til i den retningen, er fotstroppene som er n\u00f8dvendig for lealause f\u00f8tter. Sittestillingen er lav, og langturkomforten er neppe typisk god, spesielt ikke om man er to. Men t\u00f8ff - det er triken til gagns!", "Makel\u00f8s finish", "Design og krefter er \u00e9n ting, men finishen i detaljene er makel\u00f8s. Det mente ogs\u00e5 dommere og publikum under Oslo Open p\u00e5 Bjerkebanen i sommer. De beste av 3500 motorsykler ble bed\u00f8mt. Eriksens trike vant ikke bare klasseseieren, men ogs\u00e5 juryens og publikums priser for aller flotteste maskin p\u00e5 hele arrangementet, som regnes som NM i motorsykkelbygging. Vinnerne kj\u00f8rte frem sine sykler, og det vakte noe forfjamselse da Eriksen ikke kunne st\u00e5 av sin trike for \u00e5 motta trofeene. Totalvinneren var lam!", "Denne triken skulle Eriksen aldri selge. Men det er ikke s\u00e5 greit \u00e5 st\u00e5 imot n\u00e5r pengesterke trike-entusiaster overbyr hverandre. Til helgen forsvinner vidunderet i retning Stavanger, i bytte mot en sum flere ganger st\u00f8rre enn prisen for en alminnelig ny storsykkel.", "Kanskje V10", "Snart blir det ny trikebygging, denne gangen enklere og mer bruksvennlig for Eriksen. Men han tumler med tanker om et nytt superprosjekt. Det kan bli noe med en Viper V10-motor og fire hjul. Kjedelig blir det i alle fall ikke."]}, {"field": "category0", "value": "bil"}, {"field": "contenthash", "value": "3ba193ea91ea7a63a4ee8a02f64ae49cf3bf6c4469d905352feecaae86e86cdf"}, {"field": "createtime", "value": "2017-04-30T17:59:36.000Z"}, {"field": "description", "value": "Lars Eriksen (38) er fotl\u00f8s, men ikke r\u00e5dl\u00f8s. I sommer tok han de gjeveste prisene i NM i motorsykkelbygging med en grom trikemaskin, laget i garasjen hjemme i Trondheim."}, {"field": "dominantimage", "value": "http://www.adressa.no/incoming/article1260514.ece5/ALTERNATES/w980-default/Trikebygger_hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/989cec199ca8d7699a0e067a45e8c8fe33262c71.jpg?5971fcd1"}, {"field": "dominantthumbnaildimensions", "value": "300x169"}, {"field": "heading", "value": "Fotl\u00f8s, men ikke r\u00e5dl\u00f8s -adressa.no"}, {"field": "id", "value": "989cec199ca8d7699a0e067a45e8c8fe33262c71"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["all", "triken", "styret", "turen", "jobb", "sykkelen", "hjul", "nytt prosjekt", "trike", "laget", "priser"]}, {"field": "kw-entity", "value": ["dodge viper", "ferrari og lamborghini", "stj\u00f8rdal og orkanger", "devico", "bjerkebanen", "byneset", "viper v10", "jakobsli", "harley-davidson v", "harley-davidson softtail 1450", "oslo open", "mexico og norge", "formel 1"]}, {"field": "kw-location", "value": ["melhus", "canada", "nederland", "tyskland", "stavanger", "sverige", "trondheim", "lillestr\u00f8m"]}, {"field": "kw-pageclass", "value": "article"}, {"field": "kw-person", "value": "lars eriksen"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1260514.ece5/ALTERNATES/w980-default/Trikebygger_hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fotl\u00f8s, men ikke r\u00e5dl\u00f8s"}, {"field": "og-type", "value": "article"}, {"field": "og-url", "value": "http://www.adressa.no/bil/article1132764.ece"}, {"field": "pageclass", "value": ["article"]}, {"field": "publishtime", "value": "2008-08-13T07:18:00.000Z"}, {"field": "recs-articleid", "value": "1582744"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-08-13T07:18:00.000Z"}, {"field": "recs-rawtitle", "value": "Fotl\u00f8s, men ikke r\u00e5dl\u00f8s -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Lars Eriksen (38) er fotl\u00f8s, men ikke r\u00e5dl\u00f8s. I sommer tok han de gjeveste prisene i NM i motorsykkelbygging med en grom trikemaskin, laget i garasjen hjemme i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/989cec199ca8d7699a0e067a45e8c8fe33262c71.jpg?5971fcd1"}, {"field": "thumbnailfullheightdimensions", "value": "200x1898"}, {"field": "timestamp", "value": "2017-07-21T13:08:33.000Z"}, {"field": "title", "value": "Fotl\u00f8s, men ikke r\u00e5dl\u00f8s"}, {"field": "url", "value": "http://www.adressa.no/bil/article1132764.ece"}, {"field": "urlhash", "value": "989cec199ca8d7699a0e067a45e8c8fe33262c71"}], "score": 0.97302765, "siteId": "9222270286501375973", "id": "989cec199ca8d7699a0e067a45e8c8fe33262c71"}

