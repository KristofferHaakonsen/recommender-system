{"fields": [{"field": "modifiedtime", "type": "time", "value": "2012-04-11T12:56:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther samfunnsredakt\u00f8r"}, {"field": "body", "value": ["Saken oppdateres.", "Kornet er berget, nypressede rundballer med f\u00f4r ligger som perlekjeder i veikantene, sauer og lam er hentet hjem til f\u00e5rik\u00e5lgrytene. Potet, gulrot og k\u00e5l er i hus. Det norske folk puster lettet ut og jubler; jammen bergervi i \u00e5r ogs\u00e5!", "Nei, slik er det ikke lenger. Vi bryr oss ikke altfor mye om hva de kjeledresskledde traktoreierne holder p\u00e5 med. F\u00e5 av oss foldet hendene og feiret h\u00f8sttakkefest for to uker siden. I dag kommer det ikke mange takksigelser, verken til V\u00e5rherre eller til b\u00f8ndene. Butikkene bugner av matvarer. Vi tar det som en selvf\u00f8lge.", "Selv om vi aldri har brukt en lavere andel av l\u00f8nna til mat, er den tilsynelatende ikke billig nok. Bortskjemte nordmenn f\u00e5r p\u00f8lser og koteletter billigere fra andre land. S\u00e5 lenge det varer. Globalt varsles det om \u00f8kende mat- og kornpriser, og kampen om ressursene tilspisses.", "Dagen i dag er Verdens matvaredag, og i Trondheim markeres den med et debattm\u00f8te p\u00e5 Dokkhuset. Temaet der er \u00abland-grab\u00bb, import\u00f8rer av mat som er i ferd med \u00e5 sikre seg kontrollen over enorme landbruksarealer i fattige land.", "Her hjemme blusser diskusjonen om matprisene av og til opp. Reitan-klanen og samvirkeorganisasjonene krangler stadig om hvem som stikker av med fortjenesten. I denne uken hevdet Lars Peder Brekk at maten er altfor billig, og at det f\u00f8rer til at vi kaster mye av den i s\u00f8pla.", "Landbruksministeren vil kanskje ogs\u00e5 berede grunnen for forslag om bedre betaling til b\u00f8ndene. Hele n\u00e6ringen venter i alle fall spent p\u00e5 om regjeringens matmelding, som kommer til v\u00e5ren, inneholder nye grep som kan f\u00e5 optimismen til \u00e5 blusse opp.", "Det kan sikkert trenges. Selv om de siste \u00e5rs landbruksoppgj\u00f8r har v\u00e6rt bedre for b\u00f8ndene enn tidligere, er det et faktum at inntekten i et gjennomsnittlig bonde\u00e5rsverk bare er rundt halvparten av en normal \u00e5rsl\u00f8nn i industrien. N\u00e5 vil staten ha slutt p\u00e5 den slags sammenligninger. Landbruksoppgj\u00f8ret er en n\u00e6ringsavtale som legger til rette for inntektsmuligheter, og b\u00f8ndene er selvstendig n\u00e6ringsdrivende som selv p\u00e5virker resultatet. Det er et faktum at mange b\u00f8nder klarer seg bra og er villig til \u00e5 satse videre.", "Men selv de mest rotfaste lar seg friste til \u00e5 slakte kua og ta seg jobb med dobbel l\u00f8nn og kortere arbeidstid. B\u00f8nder er ettertraktede arbeidstakere, s\u00e6rlig innen bygg og anlegg. De har bred kompetanse, er vant til \u00e5 st\u00e5 opp om morran og kan ta et tak.", "Stadig f\u00e6rre nordmenn har foreldre eller besteforeldre som vokste opp p\u00e5 g\u00e5rd. Hesjing, h\u00f8ykj\u00f8ring og potetopptaking er ikke lenger ferieaktivitet for sm\u00e5 og store bondeslektninger.", "N\u00e5r Ola bonde og Ola nordmann n\u00e5 m\u00f8tes, er det gjerne p\u00e5 liksom-arenaer som \u00ab\u00c5pen g\u00e5rd\u00bb, med sauer, hester, h\u00f8ns og kalver i barnevennlig idyll. Eller \u00abBondens marked\u00bb, et utmerket tiltak med ost, kj\u00f8tt og lefse av god, kortreist kvalitet (her er vi villige til \u00e5 \u00e5pne lommeboka!). Dette er eksempler p\u00e5 nytt mangfold innen landbruket, men p\u00e5 et er det vis teaterforestillinger som har lite \u00e5 gj\u00f8re med virkeligheten til gjennomsnittsbonden.", "Realiteten er at det foreg\u00e5r store strukturendringer i landbruket, endringer som er resultatet av en vedtatt politikk, men like mye utilsiktede virkninger av mangel p\u00e5 politikk. I mange bygder er det nesten ikke husdyrbrukere igjen. P\u00e5 landsbasis er det n\u00e5 bare vel 11 000 melkeprodusenter. Kravet til l\u00f8nnsom drift inneb\u00e6rer flere dyr, st\u00f8rre bygninger, h\u00f8yere melkekvote og st\u00f8rre areal. Alt dette koster penger og krever stor innsats og h\u00f8y kompetanse.", "Samdrift har fristet mange, men flere har etter hvert trukket seg ut. Enkelte b\u00f8nder erfarer at de, p\u00e5 grunn av tilskuddsprofilen, f\u00e5r 100 000 kroner mer som alenebruker enn i samdriften. I fagmilj\u00f8ene p\u00e5g\u00e5r akkurat n\u00e5 en intens debatt om \u00abstordriftsulemper\u00bb og om st\u00f8tteordningene for henholdsvis store og mindre bruk.", "Det er lett \u00e5 forst\u00e5 de som argumenterer for at store enheter er mest rasjonelt og samfunns\u00f8konomisk forsvarlig. Det betyr f\u00e6rre maskiner og f\u00e6rre nye bygninger. Men det er ogs\u00e5 lett \u00e5 se at i mange bygder er avstandene mellom jordlappene s\u00e5 store at normale familiebruk er eneste utvei.", "Selv om et stort flertall av befolkningen i uforpliktende meningsm\u00e5linger sier de vil opprettholde dagens landbruk og gir uttrykk for sympati med bonden\u00e6ringen, opplever b\u00f8nder at de blir sett p\u00e5 som en utgruppe, ikke minst i mediene. Konfliktene med storsamfunnet handler ikke bare om \u00f8konomi. Rovdyrproblem, strid om arealbruk, dyrevern og milj\u00f8utfordringer er noen av dem.", "B\u00f8ndene selv m\u00e5 ta noe av skylden. Ut\u00f8verne, n\u00e6ringen og organisasjonene har v\u00e6rt seg selv nok, og fremst\u00e5r ofte som i overkant krisemaksimerende. Kritikerne, ikke minst fra liberalistisk hold, er aggressive. En premissleverand\u00f8r er samfunns\u00f8konomen Ivar Gaasland.", "For noen uker siden la han frem en doktorgradsavhandling der han langt p\u00e5 vei slakter effekten av landbrukssubsidiene. Han viser til at vi fortsatt kan oppn\u00e5 de vedtatte politiske m\u00e5lsettingene som handler om matvaresikkerhet, vern av kulturlandskapet og milj\u00f8, selv om vi kutter overf\u00f8ringene med hele 60 prosent. Da regner han b\u00e5de direkte overf\u00f8ringer og importvern som subsidier og skj\u00e6rer ned fra 20 til 8 milliarder kroner.", "I hans modell f\u00e5r b\u00f8ndene bare st\u00f8tte for arealbruk og ikke for selve produksjonen. De som skal levere mat, m\u00e5 konkurrere i et fritt, internasjonalt marked, uten tollbarrierer. Gaasland mener det ikke er noe poeng at mest mulig av maten er produsert her hjemme, og han hevder at vi ivaretar sikkerheten godt nok bare vi s\u00f8rger for at jorda blir holdt i hevd.", "Resultatet av s\u00e5 dramatiske kutt vil v\u00e6re at bare de st\u00f8rste og mest levedyktige g\u00e5rdsbrukene kan fortsette med husdyr og melkeproduksjon. Resten m\u00e5 enten legge ned eller bli fritidsb\u00f8nder som s\u00e5r korn eller gras og f\u00e5r tilskudd for det. Mange av dem blir \u00abplenklippere\u00bb som kj\u00f8rer over jordene et par ganger om sommeren med f\u00f4rh\u00f8ster eller sl\u00e5maskin.", "Kulturlandskapet kan dermed holdes \u00e5pent (s\u00e5 lenge eksb\u00f8nder gidder) og matvaresikkerheten er ivaretatt, all den stund disse jordene kan pl\u00f8yes opp i en krisesituasjon (hvis det er noen igjen som kan kunsten). Og milj\u00f8et? F\u00e6rre dyr, f\u00e6rre maskiner og redusert produksjon gir lavere utslipp av klimagasser og mindre bruk av kunstgj\u00f8dsel og spr\u00f8ytemidler.", "Partier p\u00e5 h\u00f8yresiden i norsk politikk har uttrykt stor sans for analysene, men det er helt usannsynlig at en H\u00f8yre-Frp-regjering vil g\u00e5 s\u00e5 drastisk til verks. Kommer de til makten, m\u00e5 bonden\u00e6ringen likevel v\u00e6re forberedt p\u00e5 d\u00e5rligere oppgj\u00f8r enn under det n\u00e5v\u00e6rende regimet.", "Landbruket har v\u00e6rt gjennom mange skiftende epoker bare i l\u00f8pet av det siste hundre\u00e5ret. Fra overproduksjon, prisfall og tvangsauksjoner p\u00e5 tjuetallet, via kriseforlik, \u00abby og land \u2013 hand i hand\u00bb, p\u00e5 trettitallet til mekanisering, strukturrasjonalisering og nedbemanning p\u00e5 femti- og sekstitallet. Landbruket har alltid v\u00e6rt en buffer ved skiftende konjunkturer.", "Hitra-aksjonen og Stortingets opptrappingsvedtak fra 1975 var starten p\u00e5 en midlertidig \u00abgullalder\u00bb. \u00c9n av m\u00e5lsettingene var at b\u00f8ndene skulle opp p\u00e5 gjennomsnittlig industriarbeiderl\u00f8nn. Etter en tiln\u00e6rming i de f\u00f8rste \u00e5rene, er avstanden n\u00e5 betydelig st\u00f8rre enn den var. Det skyldes den gode l\u00f8nnsutviklingen i samfunnet for \u00f8vrig.", "Fram til i dag har familiebrukene som ble utbygd for tretti-f\u00f8rti \u00e5r siden, klart seg noenlunde bra. Men n\u00e5 st\u00e5r disse ved en skillevei. Brukene er blitt for sm\u00e5 og bygningene for gamle. En ny generasjon kvier seg for \u00e5 investere.", "Landbruket er fortsatt ryggraden i mange norske bygdekommuner, og vi ser fortsatt bugnende korn\u00e5kre, gr\u00f8nne enger og vakre g\u00e5rdstun langs norske veier. Men n\u00e6ringen utgj\u00f8r bare en halv prosent av brutto nasjonalprodukt. I l\u00f8pet av de siste f\u00f8rti \u00e5r har antallet driftsenheter g\u00e5tt ned fra nesten 160 000 til godt under 50 000. Enda mer dramatisk er nedgangen i landbrukets andel av sysselsettingen, den har falt fra ti prosent til to prosent i den samme perioden.", "Dette til tross, matproduksjonen er imponerende stabil. N\u00e6ringen har klart \u00e5 rasjonalisere. B\u00f8ndene peker ofte p\u00e5 at mens utgiftene til nye bygninger, maskiner og gj\u00f8dsel har steget kraftig, har melkeprisen v\u00e6rt stabil iflere ti\u00e5r. Det er staten og storsamfunnet som f\u00f8rst og fremst har tatt ut rasjonaliseringsgevinsten, mener de og minner om at ogs\u00e5 andre n\u00e6ringer subsidieres.", "Professor Reidar Alm\u00e5s har foresl\u00e5tt et landbrukspolitisk sporskifte med et helt nytt st\u00f8ttesystem som kan gi bonden en st\u00f8rre andel av overf\u00f8ringene. Hvordan kompenserer b\u00f8ndene? I de fleste tilfeller jobber de mye mer enn ett \u00e5rsverk, de tar seg deltidsjobber utenfor g\u00e5rden og de finner nye m\u00e5ter \u00e5 spe p\u00e5 \u00f8konomien, som grustak, jaktrettigheter, turisme og salg av tomter.", "Det er ingen krise i norsk landbruk, men utviklingen er kritisk. Tr\u00f8ndelag er en av de desidert viktigste landbruksregionene i landet, og selv her peker kurvene nedover. Antagelig er b\u00f8ndene verken en truet art eller bortskjemte sytere, men vi trenger en livskraftig n\u00e6ring som produserer mat. Selv om vi tilsynelatende lever i overflod, er mat og matjord globalt et knapphetsgode.", "\u00c5 utnytte ressursene v\u00e5re, b\u00f8r v\u00e6re en forpliktelse."]}, {"field": "category0", "value": "meninger"}, {"field": "contenthash", "value": "df243e1bd20038784f3eda136e41ab4de508a4803e84b43f802a897e7ae11222"}, {"field": "createtime", "value": "2017-04-01T05:02:26.000Z"}, {"field": "description", "value": "P\u00e5 f\u00f8rti \u00e5r er to av tre g\u00e5rder nedlagt og landbrukets andel av sysselsettingen har g\u00e5tt ned fra ti til to prosent. Men fortsatt produseres det like mye mat. B\u00f8r vi stelle pent med de b\u00f8ndene som holder ut?"}, {"field": "dominantimage", "value": "http://www.adressa.no/incoming/article1370497.ece5/ALTERNATES/w980-default/kommentars%C3%A6ther%20161010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/508902f5805a330f176938e379f44cb40a0905f1.jpg?5909420b"}, {"field": "dominantthumbnaildimensions", "value": "300x169"}, {"field": "heading", "value": "Truet art \u2013 eller subsidierte sytere? -adressa.no"}, {"field": "id", "value": "508902f5805a330f176938e379f44cb40a0905f1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["mat", "truet art", "b\u00f8nder", "landbruk"]}, {"field": "kw-entity", "value": ["stortingets", "h\u00f8yre-frp", "dokkhuset", "verdens", "v\u00e5rherre", "\u00e5pen", "bondens"]}, {"field": "kw-location", "value": ["ola", "trondheim"]}, {"field": "kw-pageclass", "value": "article"}, {"field": "kw-person", "value": ["reidar alm\u00e5s", "ivar gaasland", "lars peder brekk"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1370497.ece5/ALTERNATES/w980-default/kommentars%C3%A6ther%20161010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Truet art &ndash; eller subsidierte sytere?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1541171.ece"}, {"field": "pageclass", "value": ["article"]}, {"field": "publishtime", "value": "2010-10-16T09:27:41.000Z"}, {"field": "recs-articleid", "value": "1123757"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-16T09:27:41.000Z"}, {"field": "recs-rawtitle", "value": "Truet art &ndash; eller subsidierte sytere? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5 f\u00f8rti \u00e5r er to av tre g\u00e5rder nedlagt og landbrukets andel av sysselsettingen har g\u00e5tt ned fra ti til to prosent. Men fortsatt produseres det like mye mat. B\u00f8r vi stelle pent med de b\u00f8ndene som holder ut?"}, {"field": "thumbnail", "value": "http://content-thumbnail.cxpublic.com/content/thumbnail200x150/508902f5805a330f176938e379f44cb40a0905f1.jpg?5909420b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T02:35:55.000Z"}, {"field": "title", "value": "Truet art &ndash; eller subsidierte sytere?"}, {"field": "url", "value": "http://www.adressa.no/meninger/article1541171.ece"}, {"field": "urlhash", "value": "508902f5805a330f176938e379f44cb40a0905f1"}], "score": 0.60846806, "siteId": "9222270286501375973", "id": "508902f5805a330f176938e379f44cb40a0905f1"}

