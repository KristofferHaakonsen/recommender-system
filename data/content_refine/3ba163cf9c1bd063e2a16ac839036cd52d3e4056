{"fields": [{"field": "modifiedtime", "type": "time", "value": "2017-05-02T08:45:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "John-Peder Denstad", "1. mai", "LO", "Fagbevegelsen"]}, {"field": "author", "value": "svein inge meland"}, {"field": "body", "value": ["Det er ikke lett \u00e5 forestille seg at John-Peder Denstad var foreldrel\u00f8s allerede som 12-\u00e5ring. Mannen som har ledet mektige LO i Trondheim siden 2014 har et ansikt som trives skikkelig godt med \u00e5 smile. Raust og ofte spretter smilet frem, mens kinnene dytter de bl\u00e5gr\u00e5 \u00f8ynene smale. N\u00e5 gleder han seg til 1. mai. Da er han tidlig p\u00e5 beina hjemme i den gamle villaen i Klosterdalen p\u00e5 \u00d8ya i Trondheim, f\u00f8r kona Anne Kari har v\u00e5knet. Han g\u00e5r, Denstad elsker \u00e5 g\u00e5, til sentrum. Mens fanfaren fra trompetisten i Bispehaugen ungdomskorps gjaller, st\u00e5r han h\u00f8ytidsstemt p\u00e5 taket av Folkets Hus. Klokken 08.00 heiser han det r\u00f8de flagget. S\u00e5 det norske. Fagforeningskjempen p\u00e5 170 centimeter, leder for over 40 000 medlemmer, er klar for arbeiderklassens store festdag.", "Aktuell: Det er snart 1. mai. John-Peder Denstad er leder for mektige LO Trondheim. I februar ble han overraskende vraket som delegat til den viktige LO-kongressen.", "Alder: 62 \u00e5r.", "Familie: Gift med Anne Kari Hansen. Sammen har de d\u00f8trene Lena og Liv.", "Bor: Klosterenget p\u00e5 \u00d8ya i Trondheim.", "Lytter til: Rolling Stones, Bob Dylan, Henning Kvitnes, Bj\u00f6rn Afzelius.", "Leser: Politikerbiografier, spanske ordb\u00f8ker.", "- Fagbevegelsen er en tidl\u00f8s og n\u00f8dvendig bevegelse, uavhengig av politisk system. Den er den eneste organisasjonen som jobber tverrpolitisk for det gode liv b\u00e5de i samfunnet og p\u00e5 arbeidsplassen. 1. mai er en feiring av gleden, takknemligheten over det som er oppn\u00e5dd og kampviljen til \u00e5 fortsette. Vi g\u00e5r samlet og musikken sveiser oss sammen. Det gir meg energi og entusiasme.", "Ordene kommer lett til John-Peder Denstad.", "Gode arbeidsforhold er en kampsak for LO, men en nidkj\u00e6r inspekt\u00f8r fra Arbeidstilsynet ville trolig stengt kontoret hans med umiddelbar virkning. Rasfaren er h\u00f8y p\u00e5 grunn av dokumenthauger og hyller fylt av tunge permer. Over rygglenet p\u00e5 kontorstolen henger en bunke T-skjorter, \u00abStopp EUs postdirektiv\u00bb, \u00abTrondheimskonferansen\u00bb, \u00abShip to Gaza\u00bb. Bak stolen st\u00e5r en billig gitar med en streng i manko lent mot veggen. Ved siden av ligger 60-\u00e5rsgaven fra LO Trondheim. At det grafiske trykket med motiv av ei sj\u00f8bu befinner seg p\u00e5 kontoret to \u00e5r etter bursdagen, forklarer Denstad med \u00e5 peke p\u00e5 to kolonner av signaturer p\u00e5 baksiden.", "- Jeg mangler \u00e9n.", "Langs den andre veggen ligger, mellom mye annet, en stor propell og ved d\u00f8ra en coop-pose med pils.", "- Dahls, understreker Denstad, peker p\u00e5 etiketten og smiler bredt. \u00d8l p\u00e5 kontoret er \u00e5penbart ikke noe tabu.", "\u00d8verst p\u00e5 hylla, n\u00e6r d\u00f8ra, ligger en ropert. LO-lederen er til enhver tid klar til \u00e5 rykke ut, rive med seg roperten og holde flammende appeller under en aksjon eller en streik, nesten hvor som helst i landet.", "- Hei, hvordan st\u00e5 det til? Denstad er godt kjent blant de ansatte p\u00e5 Olavs Pub, som ligger i f\u00f8rste etasje p\u00e5 Folkets Hus. Det er akkurat like mange gjester som ansatte til lunsj denne formiddagen. To stykker, som s\u00f8rger for at LO-lederen og Ukeadressas journalist f\u00e5r et par solide club sandwich \u00e5 sette til livs.", "Unn Hilde Denstad Nuland, lilles\u00f8ster:", "- Han er en kjempekjekk storebror og popul\u00e6r onkel. En levende kar som liker \u00e5 spille og synge, og \u00e5 ha folk rundt seg. Jompe er glad i naturen og om sommeren tar han gjerne en lang rotur om morgenen.", "Helt siden guttedagene har John-Peder Denstad hatt en forvokst rettferdighetssans. Hvor den kommer fra, aner han ikke. Livet var i alle fall ikke s\u00e6rlig rettferdig med unge John-Peder. Minuttene f\u00f8r ambulansen kom til Selvaag-rekkehuset p\u00e5 Grefsen i Oslo i 1968, varte en evighet. Etter at faren var kj\u00f8rt bort, gikk guttungen opp i andre etasje. I sengen der faren hadde ligget, var en stor urinflekk.", "- Det finnes ingen Gud, tenkte John-Peder.", "Han var 12 og foreldrel\u00f8s. Fem \u00e5r tidligere hadde han mistet moren. Hun v\u00e5knet ikke igjen etter \u00e5 ha blitt operert for hjernesvulst. John-Peder husker at moren var snill, og at han var glad i henne. Men til tross for en godt utviklet hukommelse, har han ikke s\u00e5 mange minner.", "- Det som sitter igjen er at far gr\u00e5t i fanget mitt. Kanskje fortrengte jeg smerten. Gjorde det jeg var n\u00f8dt til for \u00e5 overleve. For 15 \u00e5r siden bes\u00f8kte jeg graven hennes p\u00e5 Trom\u00f8ya for f\u00f8rste gang, sammen med datteren min Liv, som har navnet etter mor. Vi la igjen markblomster.", "Da faren d\u00f8de fikk han bearbeidet sorgen mer, og takker en l\u00e6rer for det.", "- Jeg holdt p\u00e5 \u00e5 henge fra meg jakken for \u00e5 g\u00e5 inn i klasserommet da han kom og spurte om det var greit at han fortalte i klassen at far var d\u00f8d. Jeg sa ja, og det fungerte bra. I en s\u00e5rbar situasjon er det s\u00e5 viktig at noen ser deg, og t\u00f8r ta tak. Jeg hadde sett d\u00f8den, visste hva det var. Men jeg m\u00e5tte leve videre.", "Kanskje var det opplevelsen av \u00e5 ha mistet foreldrene som gjorde det, tenker Denstad, om at han gjorde et slags oppr\u00f8r etter farens d\u00f8d. Blant annet forsvant han til venner 17. mai, uten at de hjemme visste hvor han var.", "Han blir blank i \u00f8ynene n\u00e5r han snakker om moren og faren, ser ut p\u00e5 den regntunge Krambugata som sniker seg bak statuen av Johan Nygaardsvold. Det er kort vei mellom sorg og glede hos LO-lederen. Heldigvis sto ikke John-Peder og s\u00f8sknene Trond og Unn Hilde alene i verden. Ett og et halvt \u00e5r etter at moren d\u00f8de, ble faren sammen med Gerd. Han ba barna kalle henne mor. N\u00e5 satt Gerd alene igjen med Johns tre barn og Jan William p\u00e5 ett og et halvt som de hadde f\u00e5tt sammen. Hun tok alle med og flyttet fra Grefsen til hjembyen Lillesand der hun hadde arvet et hus.", "- Frykten var at vi ble splittet. Det var ingen selvf\u00f8lge at hun skulle ta seg av oss tre eldste. Jeg er veldig takknemlig, og har stor respekt for at hun gjorde det.", "Gerd Denstad d\u00f8de nylig, 89 \u00e5r gammel.", "- Som eldst av barna m\u00e5tte jeg ta ansvar.", "I to \u00e5r, som 13- og 14-\u00e5ring, var John-Peder avisbud. To ruter med Agderposten. P\u00e5 sykkel om sommeren, spark om vinteren. I helgene jobbet han p\u00e5 bensinstasjonen midt i byen.", "- Den gangen gjorde bensinstasjoner andre ting enn \u00e5 selge p\u00f8lser. Vi hadde sm\u00f8regrav, vasket biler, skiftet olje og dekk b\u00e5de p\u00e5 biler og traktorer. Bensinstasjonen var et samlingspunkt for ungdommen.", "Den unge, blide gutten l\u00e6rte fort hele den idylliske s\u00f8rlandsbyen \u00e5 kjenne.", "For \u00e5 g\u00e5 p\u00e5 Dahlske videreg\u00e5ende skole, tok han buss til Grimstad. Han spilte fotball p\u00e5 Lillesand IL, s\u00e5pass bra at det ble en periode p\u00e5 kretslaget til Agder-fylkene. Fotballbanen er det eneste stedet der han trives p\u00e5 ytre h\u00f8yre.", "- Jeg har mange gode opplevelser fra fotballen. Vi vant mye, og du m\u00e5tte t\u00e5le \u00e5 bli satt ut av laget. Alle l\u00e6rte \u00e5 tilpasse seg et st\u00f8rre fellesskap. Samspill er grunnleggende for alt organisasjonsliv. Treneren var fantastisk, en Nils Arne-type. Jeg har kontakt med ham enn\u00e5.", "Beskrivelsen i russeavisa antyder at livet var mer enn lekser og fotball, \u00abSpiller som Georgie Best, alltid gem p\u00e5 fest\u00bb. Denstad likte den, George Best var en fantastisk spiller, men en enda st\u00f8rre bohem og damevenn.", "Denstad hiver innp\u00e5 en kalkunbit og et par chips som er i ferd med \u00e5 t\u00f8rke ut. Prating er langt h\u00f8yere prioritert enn spising.", "Papirene fra Dahlske holdt til at han kom inn p\u00e5 kjemi p\u00e5 NTH. I sommerferien etter f\u00f8rste \u00e5ret ble han kj\u00e6reste med Anne Kari Hansen, nabojenta fra Lillesand. Ett \u00e5r senere kom hun til Trondheim for \u00e5 studere n\u00e6ringsmiddelteknologi.", "To \u00e5r p\u00e5 Gl\u00f8shaugen var nok for Denstad. Han ville ha mer fordypning, og hoppet av for \u00e5 ta biologi p\u00e5 Rosenborg ved Den allmennvitenskapelige h\u00f8gskolen. Etter to \u00e5rs studier br\u00f8t han av igjen. 24-\u00e5ringen startet p\u00e5 Ila Jern, eid av Egil Aln\u00e6s, Trondheims rikeste mann. P\u00e5 universitetet var han ikke s\u00e6rlig politisk engasjert. Han avviser at det br\u00e5 karriereskiftet var et utslag av sj\u00f8lproletarisering, som var s\u00e5 popul\u00e6rt blant akademikere i Arbeidernes kommunistparti (AKP) p\u00e5 70-tallet.", "- Jeg var bare drittlei av studier og ville gj\u00f8re noe helt annet.", "F\u00f8r han fikk kjeledressen p\u00e5, ble han m\u00f8tt av klubblederen for Jern og metall. Han var arbeiderpartimann, men verneombudet var AKP-er. Samholdet og solidariteten blant arbeidsfolket talte til Denstad. Materiell ulikhet hadde han alltid mislikt. Han ble radikalisert gjennom studiesirkler, undervisning i politisk \u00f8konomi, marxisme og alt som skulle til for \u00e5 bli en revolusjon\u00e6r. En replikk fra en arbeidskamerat sitter igjen i minnet, \u00abHer jobber vi ikke for smuler, vi skal ta over hele bakeriet\u00bb. Han deltok p\u00e5 hemmelige AKP-m\u00f8ter, men kjenner ikke til at det skal ha foreg\u00e5tt v\u00e5pentrening, slik noen har hevdet.", "- Jeg ville jobbe for \u00e5 endre samfunnet mot sosialismen.", "- Hva betyr det \u00e5 v\u00e6re marxist i dag?", "- For meg er det en metode for \u00e5 analysere et samfunn. Selv om verden var en helt annen p\u00e5 slutten av 1800-tallet, er marxismen et verkt\u00f8y som fortsatt er gangbart.", "B\u00f8rge Beisv\u00e5g, N\u00e6ringsforeningen i Trondheim, samarbeidspartner:", "- John-Peder er en utrolig verbalt sterk, engasjert og artig kar. Han er p\u00e5 hogget og ser viktigheten av n\u00e6ringslivet. Vi har masse felles interesser og samarbeider godt.", "Denstad ser fortsatt p\u00e5 kapitalismen som en klassekamp mellom dem som eier produksjonsmidlene og de som selger arbeidskraften sin. Da han gikk ut av porten etter dr\u00f8yt to \u00e5r p\u00e5 Ila Jern var han en skolert AKP-er og klar for \u00e5 gj\u00f8re ferdig hovedfaget i biologi. To \u00e5r senere var det i boks. Professoren hans hadde halt i land et stort prosjekt finansiert av oljeselskapet Fina. Dermed fulgte fem \u00e5r som forsker for den unge biologen. Oppgaven var \u00e5 finne ut hvordan ulike metoder for \u00e5 h\u00e5ndtere oljes\u00f8l ville p\u00e5virke livet i havet. Det passet bra, Denstad var glad i naturen og en ivrig dykker. I Rosenborg-tiden hadde han og fem andre spleiset p\u00e5 den gamle engelskkutteren \u00abNor\u00bb. B\u00e5ten ble brukt til dykking, men ogs\u00e5 til ferieturer. I l\u00f8pet av sommeren da \u00abNor\u00bb seilte til Gotland, hadde 120 personer v\u00e6rt om bord i kortere eller lengre tid. Sosialt, alts\u00e5.", "Kj\u00e6rligheten til frisk luft, frihet og sj\u00f8liv har vart ved. Det lange h\u00e5ret er borte, og erstattet av en s\u00f8lvgr\u00e5 bakoversveis og kinnskjegg. Men standardantrekket er fortsatt dongerijakke og flanellsskjorte utenp\u00e5 T-skjorta.", "Etter hvert fant Denstad ut at forskning ikke var det han ville drive med. Han ville pr\u00f8ve seg som l\u00e6rer, tok praktisk pedagogisk utdanning, ble lektor og begynte \u00e5 undervise innvandrerungdom i realfag. Denstad likte jobben, men da han ikke fikk fast stilling, hoppet han over til Direktoratet for naturforvaltning og ble saksbehandler. En grundig byr\u00e5krat. B\u00e5de i studietiden og p\u00e5 alle arbeidsplassene Denstad var innom, fikk han tillitsverv. Med \u00e5rene tok fagforeningsarbeidet mer og mer tid, og i 1999 tok han over som sekret\u00e6r i Samorg Trondheim, som det het p\u00e5 den tiden. Da ble han frikj\u00f8pt 50 prosent for \u00e5 drive faglig arbeid.", "Etter ti \u00e5r sluttet han i Direktoratet og begynte \u00e5 kj\u00f8re buss i Trondheim Trafikkselskap. Det h\u00f8res ut som en utgave av sen sj\u00f8lproletarisering, men Denstad sier det mest handlet om at han var lei.", "- Jeg ser livet i epoker. Etter ti \u00e5r som byr\u00e5krat, \u00f8nsket jeg \u00e5 gj\u00f8re noe praktisk. Jeg ville ha fotfeste der grunnfjellet er. Det er en trivelig arbeidsplass.", "Han kunne v\u00e6rt LO-leder p\u00e5 heltid, men holder fast p\u00e5 \u00e5 kj\u00f8re buss \u00e9n dag i uka.", "LO i Trondheim har makt og innflytelse, ogs\u00e5 i politikken. For mye, mener en del. Denstad vil ikke vedkjenne seg at han og LO er ei kvise p\u00e5 ordf\u00f8rer Rita Otterviks rumpe. Han mener tvert imot at fagbevegelsen har v\u00e6rt med \u00e5 l\u00f8fte henne og Arbeiderpartiet frem til politisk makt og posisjon. Selv sitter han som vararepresentant for R\u00f8dt i bystyret.", "- Hva er mektigst, R\u00e5dhuset eller Folkets Hus?", "- R\u00e5dhuset. Det er politikerne som fatter beslutninger.", "LO-lederen forklarer den politiske innflytelsen til LO i Trondheim med reaksjonen p\u00e5 privatiseringen som skj\u00f8t fart p\u00e5 80-tallet.", "- I 1999 s\u00e5 vi at noe m\u00e5tte gj\u00f8res. Fagbevegelsen m\u00e5tte politiseres for \u00e5 stoppe utviklingen med privatisering. Den politiske makten har fagbevegelsen ut\u00f8vd gjennom \u00e5 stille sp\u00f8rsm\u00e5l og kreve svar fra partiene, og s\u00e5 har vi gitt velgerne r\u00e5d om hva de b\u00f8r stemme. Ved siste valg fikk vi l\u00f8fte om st\u00f8tte p\u00e5 43 av 54 krav fra alliansen av Ap, sentrumspartiene og R\u00f8dt, sier en tydelig forn\u00f8yd Denstad.", "- Kraften ligger i den brede alliansen av fagforbund, som favner mye bredere enn LO. P\u00e5 denne m\u00e5ten st\u00e5r sykepleierne solidarisk bak kravene til Jern og metall eller Fellesforbundet, og omvendt.", "Denstad ble oppr\u00f8rt da han i vinter uventet ble vippet ut av den s\u00f8rtr\u00f8nderske delegasjonen til LO-kongressen. Han tolker det som en ettersleng fra tiden med overv\u00e5kning og motarbeidelse av kommunister og andre langt ute p\u00e5 venstresiden.", "- Jeg st\u00e5r p\u00e5 meningene mine og vet at jeg er i mindretall innenfor LO. Men LO er en bred organisasjon med ulike politiske fasetter. I v\u00e5rt styre er fem partier representert. LO i Trondheim blir ikke mistenkt for \u00e5 drive partipolitikk. At jeg har f\u00e5tt tillit, er et bevis p\u00e5 det. Innad skal vi bryte meninger. Gjennom motsetninger skal vi utvikles og v\u00e6re en omformende kraft. Jeg holder p\u00e5 fordi jeg brenner for noe. Du f\u00e5r deg noen tr\u00f8kker og blir forbannet, ja vel. Men jeg er skrudd sammen slik at jeg ser fremover. P\u00e5 kongressen skal jeg - selv om jeg ogs\u00e5 gjerne skulle v\u00e6rt p\u00e5 talerstolen.", "Christian Sch\u00f8ning, venn og bandkollega i Slagg:", "- En st\u00e5-p\u00e5 fyr. Veldig engasjert, entusiastisk og utrolig sosial. Jompe er interessert i nye folk. Jo flere han klarer \u00e5 samle, jo bedre. Han har utviklet seg til \u00e5 bli en dyktig rockevokalist.", "Forklaringen p\u00e5 det tr\u00f8nderskklingende Denstad-navnet er at farfaren kom fra Rissa. Han flyttet til Trondheim der John-Peders far, John, vokste opp. Faren m\u00f8tte Liv fra Trom\u00f8ya, og s\u00e5 kom John-Peder til verden i Harstad der faren var politimann. Gutten var seks da familien flyttet til Oslo. Etter to uker var nordlandsdialekten borte. John-Peder snakket som de andre p\u00e5 Grefsen, den samme dialekten har han i dag. Men n\u00e5r han holder appeller og taler som LO-leder, g\u00e5r dialekten rett \u00f8st og blir til klassisk Oslo arbeiderklassem\u00e5l. Det hagler med a-endinger og ordet privatisering blir til skjellsordet \u00abprivvattisering\u00bb, med blytungt trykk p\u00e5 f\u00f8rste del.", "John-Peder, eller Jompe som han helst kalles, er et s\u00e6rdeles sosialt vesen. Han elsker selskaper, og har ingenting imot \u00e5 v\u00e6re midtpunkt. Jompe forteller historier og synger sv\u00e6rt gjerne, enten det er hjemme p\u00e5 \u00d8ya, p\u00e5 det \u00e5rlige lutefiskselskapet p\u00e5 Havfruen med venner fra studie- og byr\u00e5krattiden, sommerfesten p\u00e5 Ilhaugen med \u00e5pen mikrofon eller N\u00e6petr\u00f8festivalen, som han og Anne Kari dro i gang sammen med venner i Lillesand. Paret har et sommersted i sin gamle hjemby, et lite konvertert salthus midt i havna. I sosial sammenheng sverger Denstad til Arbeiderpartiets slagord: Alle skal med.", "- Jeg elsker \u00e5 lage arrangementer. Det gj\u00f8r meg lykkelig \u00e5 bringe folk sammen, og du f\u00e5r s\u00e5 mye tilbake. Et smil koster ingenting, men kan skape s\u00e5 mye, var det en som sa. Det liker jeg.", "Aller lykkeligst er han n\u00e5r han er sammen med d\u00f8trene Liv og Lena, og opplever seg p\u00e5 like fot med dem.", "Hver uke drar John-Peder og Anne Kari i Pirbadet for \u00e5 sv\u00f8mme. I gjennomsnitt tilbakelegger han 6000 meter i uka, fordelt p\u00e5 tre dager. Innimellom tar han seg en pause i varmebassenget og hviler \u00f8ynene p\u00e5 Trondheimsfjorden. \u00c5ret rundt, uansett v\u00e6r. Han kan komme sliten i hodet, og g\u00e5 hjem full av endorfiner.", "Denstad griper kaffekoppen, svart kaffe naturligvis, ganske bra energi i det ogs\u00e5. Selv om b\u00e5de mor og far d\u00f8de tidlig, er han ikke bekymret for egen helse. Sv\u00f8mmingen og all g\u00e5ingen er hans m\u00e5te \u00e5 holde seg i form p\u00e5. Jo, han tar tabletter mot for h\u00f8y kolesterol, men unner seg en sigar n\u00e5r han nyter stillheten hjemme i stua, ser opp i tr\u00e6rne og mot himmelen. Rockebandet er en annen kj\u00e6rkommen avkobling. Slagg \u00f8ver hver fjortende dag p\u00e5 Dora. Det g\u00e5r mest i coverl\u00e5ter fra 70-tallet, men ogs\u00e5 noen l\u00e5ter laget av Denstad. Han er ogs\u00e5 med i Loff. Ikke et veldig hardtsl\u00e5ende navn for et fagforeningsband, men s\u00e5nn blir det n\u00e5r besetningen kommer fra LO og Fellesforbundet (FF). Her er repertoaret mer politisk. \u00abTa stilling til hvem du er\u00bb, Denstads og Harald Rokkones oversettelse av den amerikanske fagforeningssangen \u00abWhich side are you on\u00bb, er en gjenganger.", "Det er kort mellom utsiden og innsiden hos John-Peder Denstad. N\u00e5r han kj\u00f8rer p\u00e5 i kjent fagforeningsterminologi og med sosialistiske slagord, virker det ektef\u00f8lt. Han er ikke typen til \u00e5 angre, men skulle \u00f8nske at han hadde tatt en tur i utenriksfart som s\u00e5 mange ungdommer fra Lillesand gjorde. For tiden er han i gang med en bok der han intervjuer elleve av dem. I 2013 kom hans f\u00f8rste bok, om den gamle krigsseileren og kommunisten Peder Andreas Nordhassel Pedersen fra Lista.", "- P\u00e5fyll? Betjeningen p\u00e5 Olavs Pub tar godt vare p\u00e5 stamgjesten sin. Det m\u00e5 da v\u00e6re sjette koppen?", "Denstad innr\u00f8mmer glatt at det er d\u00e5rlig med gode eksempler p\u00e5 sosialistiske revolusjoner, men han har en forkj\u00e6rlighet for Cuba. Det politiske systemet der rommer mye demokrati, selv om det er innenfor et ettpartisystemet, argumenterer han. I brystlomma p\u00e5 dongerijakken ligger alltid Constituci\u00f3n de Cuba, Cubas grunnlov p\u00e5 spansk.", "- Et fantastisk fint dokument, selv om etterlevelsen kan diskuteres. Og s\u00e5 l\u00e6rer jeg spansk.", "- Og n\u00e5r kommer revolusjonen til Norge?", "- En gang i fremtiden. Ikke i morra, sier Denstad - med et smil.", "Her finner du flere portretter fra Ukeadressa"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e9920b3f486aa71b84472a3cb3cf71b95cdfc1039bbbc7bb03c63fb97579b723"}, {"field": "createtime", "value": "2017-04-29T11:37:46.000Z"}, {"field": "description", "value": "Tolv \u00e5r gammel l\u00e5 John-Peder p\u00e5 magen p\u00e5 stuegulvet og leste i avisen. S\u00e5 h\u00f8rte han faren gispe etter luft i etasjen over."}, {"field": "dominantimage", "value": "http://www.adressa.no/pluss/magasin/article14650426.ece/41uh6n/ALTERNATES/w980-default/denstad__3.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ba163cf9c1bd063e2a16ac839036cd52d3e4056.jpg?597f2880"}, {"field": "dominantthumbnaildimensions", "value": "300x169"}, {"field": "heading", "value": ["LOs lille r\u00f8de -adressa.no", "Kampklart kontor", "Ungdom p\u00e5 S\u00f8rlandet", "Herdet som sosialist", "Mer og mer LO", "For radikal for noen", "Et flokkdyr", "Loff og Slagg"]}, {"field": "id", "value": "3ba163cf9c1bd063e2a16ac839036cd52d3e4056"}, {"field": "keyword", "value": ["Ukeadressa", "Portrettet", "John-Peder Denstad", "1. mai", "LO", "Fagbevegelsen"]}, {"field": "keywords", "value": "Ukeadressa,Portrettet,John-Peder Denstad,1. mai,LO,Fagbevegelsen"}, {"field": "kw-category", "value": ["pluss", "magasin"]}, {"field": "kw-concept", "value": ["mor", "mektige lo", "fart", "liv", "politisk", "politisk system", "kj\u00f8re buss", "far d\u00f8de", "politisk makt"]}, {"field": "kw-entity", "value": ["\u00f8ya", "o. men lo", "trom\u00f8ya", "agderposten", "krambugata", "dahlske", "slagg", "men lo", "john-peder denstad", "constituci\u00f3n de cuba", "direktoratet", "gl\u00f8shaugen", "ilhaugen", "olavs pub", "liv", "fina", "klosterdalen", "arbeidernes", "fellesforbundet", "denstad", "lena og liv", "rosenborg", "lista", "r\u00f8dt", "folkets hus", "ukeadressa", "o. p\u00e5", "lillesand il", "n\u00e6petr\u00f8festivalen", "arbeiderpartiet", "denstads og harald rokkones", "havfruen", "loff", "jompe", "arbeidstilsynet", "john-peder og anne kari", "gud", "grefsen", "liv og lena", "bispehaugen"]}, {"field": "kw-location", "value": ["trondheim", "agder", "norge", "grimstad", "gaza", "trondheimsfjorden", "oslo", "dora", "gotland", "harstad", "s\u00f8rlandet", "rissa", "cuba"]}, {"field": "kw-pageclass", "value": "article"}, {"field": "kw-person", "value": ["anne kari", "ila jern", "rita otterviks", "jan william", "johan nygaardsvold", "nils arne", "georgie best", "egil aln\u00e6s", "anne kari hansen", "gerd denstad", "unn hilde", "harald rokkones", "peder andreas nordhassel pedersen", "george best", "christian sch\u00f8ning"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14650426.ece/41uh6n/ALTERNATES/w980-default/denstad__3.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "LOs lille r\u00f8de"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/04/29/LOs-lille-r%C3%B8de-14650433.ece"}, {"field": "pageclass", "value": ["article"]}, {"field": "publishtime", "value": "2017-04-29T12:23:48.000Z"}, {"field": "recs-articleid", "value": "14650433"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-04-29T12:23:48.000Z"}, {"field": "recs-rawtitle", "value": "LOs lille r\u00f8de -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tolv \u00e5r gammel l\u00e5 John-Peder p\u00e5 magen p\u00e5 stuegulvet og leste i avisen. S\u00e5 h\u00f8rte han faren gispe etter luft i etasjen over."}, {"field": "thumbnail", "value": "http://content-thumbnail.cxpublic.com/content/thumbnail200x150/3ba163cf9c1bd063e2a16ac839036cd52d3e4056.jpg?597f2880"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-31T12:54:24.000Z"}, {"field": "title", "value": "Ble foreldrel\u00f8s som 12-\u00e5ring"}, {"field": "url", "value": "http://www.adressa.no/pluss/magasin/2017/04/29/LOs-lille-r%c3%b8de-14650433.ece"}, {"field": "urlhash", "value": "3ba163cf9c1bd063e2a16ac839036cd52d3e4056"}], "score": 0.30744907, "siteId": "9222270286501375973", "id": "3ba163cf9c1bd063e2a16ac839036cd52d3e4056"}

