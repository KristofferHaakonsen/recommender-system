{"fields": [{"field": "modifiedtime", "type": "time", "value": "2016-12-13T07:12:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["F\u00f8rjulstid", "Reise", "Julenissen", "Jul"]}, {"field": "author", "value": "axel sandberg"}, {"field": "body", "value": ["Saken oppdateres.", "Skal man bli kjent som julenisseby holder det ikke bare \u00e5 trekke frem en hvilken som helst lokal nisse og forvente at juleturistene skal str\u00f8mme til.", "Her m\u00e5 mange av nissens hjelpere tr\u00e5 til samtidig og tilby mengder av julestemning til b\u00e5de sm\u00e5 og store.", "Her er noen f\u00f8rjulsreisem\u00e5l som lykkes.", "Rovaniemi i Nord-Finland har seilt opp til \u00e5 bli det som trolig er verdens mest popul\u00e6re nisseby.", "Hvert \u00e5r valfarter rundt 250.000 mennesker til denne sm\u00e5byen i Lappland, gjemt mellom fjellene Ounasvaara og Korkalovaara, for \u00e5 komme i det rette julehum\u00f8ret.", "Julenissen er en blanding av flere hedenske og kristne figurer. Blant annet St. Nicholas, Odin og keltiske Holly King.", "At Coca-Cola p\u00e5 1930-tallet skal ha skapt den moderne nissen, slik han kjennes gjennom amerikanske filmer og annen popul\u00e6rkultur, stemmer nok ikke. Tegneren Thomas Nast tegnet rundt midten av 1800-tallet en rekke julenisser for bladet Harper\u2019s Weekly, som er blitt st\u00e5ende som den erketypiske julenissen i USA siden den gang.", "I Norge har vi tradisjonelt hatt mange nisser, og det hersker en del forvirring om de ulikes rolle i selve julefeiringen. Men selve julenissen kan trolig sies \u00e5 ha blitt importert fra Danmark og Tyskland p\u00e5 slutten av 1800-tallet, da ofte ikledd bispedrakt.", "Det har i lang tid blitt diskutert heftig hvor julenissen egentlig bor. Nordpolen, Longyearbyen, flere steder i Canada, Finland og Tyrkia er blant de mange forslagene.", "I Norge har julenissens offisielle postadresse siden 1980-tallet v\u00e6rt i Dr\u00f8bak. Om lag 25.000 brev ankommer hvert \u00e5r nissens postkontor, b\u00e5de de som er p\u00e5skrevet riktig adresse (Havnebakken 6, 1440 Dr\u00f8bak) samt post som er mindre presist adressert.", "For \u00e5 gj\u00f8re det enda mer komplisert, s\u00e5 har Nisselauget Norge \u00e5rlige treff p\u00e5 Savalen.", "Vis fakta", "Eget julenissekontor og en hel liten julenissebygd bidrar til det.", "Men byen har visst \u00e5 utnytte sin fam\u00f8se \u00e6resborger ytterligere ved \u00e5 tilby tilreisende en lang rekke opplevelser utover det nisselige, som sn\u00f8hotell, museum og vitenskapssenter, isfiske, sn\u00f8scootersafari og arktisk zoo.", "Disse tilbudene gj\u00f8r noen dagers bes\u00f8k, enten det er i f\u00f8rjulstiden eller \u00e5ret for \u00f8vrig, vel verdt det.", "Siden nissen slo seg ned her en gang p\u00e5 1980-tallet, har Rovaniemi i dag like mange turister fordelt utover \u00e5ret som i tiden rundt jul. Og de str\u00f8mmer til fra hele verden, med briter, italienere, rumenere og japanere som de st\u00f8rste gruppene.", "Sjekk v\u00e5r store test av 135 jule\u00f8l:  Vi har k\u00e5ret \u00e5rets beste jule\u00f8l", "For mange nordmenn, og et oppsiktsvekkende antall barn rundt om i verden, er det i Dr\u00f8bak nissen bor.", "N\u00e6rmere bestemt i Julehuset ved torget.", "\u2013 Men her er vi veldig avslappet med tanke p\u00e5 konkurransen fra n\u00e6r og fjernt. Det finnes jo flere ulike nisser. N\u00e5r det er sagt, har vi her p\u00e5 nissens postkontor mottatt brev fra barn i Malaysia, Thailand, Taiwan og Italia bare i dag, forklarer julenissens hjelper og postansvarlig, Eva Irene Johansen.", "Selve julenissen er s\u00e5 opptatt i disse f\u00f8rjulstider at det er julenissens fetter \u2013 til daglig turistsjef Tom Kristiansen \u2013 som setter seg godt til rette p\u00e5 turistkontoret i b\u00e5thavnen i november, der han blir sittende ut desember.", "\u2013 Ikke alle kan by p\u00e5 en nisse med ekte skjegg og en putefri matchvekt p\u00e5 140 kilo, ho-ho, forklarer Kristiansen.", "Hvert \u00e5r ankommer busslaster for \u00e5 se nissene og trollene i Julehuset, samt f\u00f8le p\u00e5 julestemningen kystperlen Dr\u00f8bak kan by p\u00e5.", "Og hvilken julebrus er best?  Stor test av julebrus 2016", "Dr\u00f8bak er imidlertid ikke uten utfordrere som Norges nissehovedstad.", "Savalen i Nord-\u00d8sterdalen har klart \u00e5 sette seg selv p\u00e5 verdenskartet med mange nissesprell de siste \u00e5rene.", "Et nissehus med daglige aktiviteter er sentralt plassert mellom skibakken og Savalen Fjellhotell & Spa. \u00c5rlige nisseleker der blant annet pakkekonkurranse og postsekkkasting trekker nisser fra hele verden til dyst, bidrar til \u00e5 gj\u00f8re Savalen til en yndet vinterdestinasjon b\u00e5de for nisser og folk flest.", "I likhet med Rovaniemi byr omr\u00e5det p\u00e5 en rekke aktiviteter og severdigheter i tillegg.", "Alpin- og langrennsl\u00f8yper, sn\u00f8scootersafari, kanefart, isfiske og hundekj\u00f8ring er blant tilbudene. Og Aukrustsenteret er bare 35 kilometer unna.", "\u2013 Her er det mye aktivitet frem til jul. Hver l\u00f8rdag arrangeres det blant annet vandreteater der julenissen, nissemor og sotnissen deltar, som avsluttes med julegr\u00f8t i nissehuset. Julemarkedet siste helgen f\u00f8r jul har ogs\u00e5 vist seg \u00e5 v\u00e6re veldig popul\u00e6rt, forklarer markedsavdelingens Tom Henriksen.", "Tomteland i Dalarna, Sverige, har i \u00e5revis fors\u00f8kt \u00e5 vippe Rovaniemi-nissen av tronen. Om de lykkes, skal v\u00e6re usagt, men det er ingen tvil om at temaparken byr p\u00e5 ekstra magi for barna rundt jul, da man kan bes\u00f8ke Julenissens t\u00f8mmerhus i hans egne lille nisseby.", "Her kan man samtidig oppleve parkens vanlige severdigheter, som trollenes rike og alvenes enger.", "Fra en rekke steder i Norge er ikke kj\u00f8returen avskrekkende. Fra \u00f8stlandsomr\u00e5det m\u00e5 man regne i overkant av fire timer.", "Dersom man uansett er i Sverige for \u00e5 handle inn til jul, kan det for mange v\u00e6re en overkommelig avstikker, som barna vil sette pris p\u00e5.", "Men for de mer urbane, som kanskje vil kombinere f\u00f8rjulshopping med et lite nissebes\u00f8k, er K\u00f8benhavn et \u00e5penbart reisem\u00e5l \u2013 n\u00e6rmere bestemt et overd\u00e5dig julepyntet Tivoli.", "I tillegg til de vanlige karusellene og restaurantene, er det et \u00e5rlig julemarked med stort utvalg.", "Rundt 800.000 lys f\u00e5r parken og de 900 julet\u00e6rne til \u00e5 gl\u00f8de, og gj\u00f8r s\u00e6rlig kveldsbes\u00f8k hos Tivoli-nissen til reisens garanterte h\u00f8ydepunkt b\u00e5de for barn og voksne.", "K\u00f8benhavn er i seg selv en yndet f\u00f8rjulsdestinasjon, med sine mange julemarkeder og generelt gode julestemning."]}, {"field": "category0", "value": "reise"}, {"field": "contenthash", "value": "a4ec28637201b5e6679fb0f0ce029bc0afba3475a8ab1c2a01ea84df1885b072"}, {"field": "createtime", "value": "2016-12-13T08:15:13.000Z"}, {"field": "description", "value": "Flere byer, bygder og plasser har lykkes godt med \u00e5 gj\u00f8re sin lokale nisse til \u00e6resborger og turistmagnet."}, {"field": "heading", "value": ["Jakten p\u00e5 julenissen -adressa.no", "Finlandsnissen", "Dr\u00f8bak", "Nisse til fjells", "V\u00e5re nabonisser"]}, {"field": "id", "value": "069d85a13a8bf6f6456b7431dd3de971ee0c683b"}, {"field": "keyword", "value": ["F\u00f8rjulstid", "Reise", "Julenissen", "Jul"]}, {"field": "keywords", "value": "F\u00f8rjulstid,Reise,Julenissen,Jul"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["coca-cola", "tivoli"]}, {"field": "kw-concept", "value": ["nisse", "lokal nisse", "julenissen", "selve julenissen", "nissens postkontor", "n\u00e6rmere bestemt"]}, {"field": "kw-entity", "value": ["nisselauget norge", "finland og tyrkia", "aukrustsenteret", "weekly", "nord-finland", "danmark og tyskland", "savalen fjellhotell", "nord-\u00f8sterdalen", "st. nicholas", "taiwan og italia", "ounasvaara og korkalovaara", "julehuset", "julenissen", "havnebakken"]}, {"field": "kw-location", "value": ["harper", "spa", "dalarna", "longyearbyen", "odin", "malaysia", "canada", "lappland", "thailand", "k\u00f8benhavn", "sverige", "rovaniemi", "dr\u00f8bak"]}, {"field": "kw-pageclass", "value": "article"}, {"field": "kw-person", "value": ["tom kristiansen", "thomas nast", "eva irene johansen", "tom henriksen", "holly king"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/05c575a3-eb33-40ab-8c91-cf339c871e2e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 julenissen"}, {"field": "og-type", "value": "article"}, {"field": "og-url", "value": "http://www.adressa.no/reise/Jakten-pa-julenissen-9345b.html"}, {"field": "pageclass", "value": ["article"]}, {"field": "publishtime", "value": "2016-12-13T07:08:00.000Z"}, {"field": "recs-articleid", "value": "9345"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-12-13T07:08:00.000Z"}, {"field": "recs-rawtitle", "value": "Jakten p\u00e5 julenissen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Flere byer, bygder og plasser har lykkes godt med \u00e5 gj\u00f8re sin lokale nisse til \u00e6resborger og turistmagnet."}, {"field": "thumbnail", "value": "http://content-thumbnail.cxpublic.com/content/thumbnail200x150/069d85a13a8bf6f6456b7431dd3de971ee0c683b.jpg?597e5e77"}, {"field": "thumbnailfullheightdimensions", "value": "200x1699"}, {"field": "timestamp", "value": "2017-07-30T22:32:23.000Z"}, {"field": "title", "value": "Jakten p\u00e5 julenissen"}, {"field": "url", "value": "http://www.adressa.no/reise/Jakten-pa-julenissen-9345b.html"}, {"field": "urlhash", "value": "069d85a13a8bf6f6456b7431dd3de971ee0c683b"}], "score": 0.9627319, "siteId": "9222270286501375973", "id": "069d85a13a8bf6f6456b7431dd3de971ee0c683b"}

