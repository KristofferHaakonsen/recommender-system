{"fields": [{"field": "modifiedtime", "type": "time", "value": "2012-04-10T18:18:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein bj\u00f8ru"}, {"field": "body", "value": ["Saken oppdateres.", "Det er g\u00e5tt ei uke siden tragedien p\u00e5 Ut\u00f8ya. Vi m\u00f8ter Renate T\u00e5rnes i Trondheim sentrum. Det er ikke til \u00e5 unng\u00e5 \u00e5 se at den unge kvinnen er preget. Hun er blek, alvorlig og synlig tynget av det fatale som har rammet. Likevel \u00f8nsker hun \u00e5 fortelle. Det skjer med tydelig smerte, men rolig og overveid. Uten t\u00e5rer. Kanskje er det ikke flere igjen.", "LES OGS\u00c5: De ble ofre for terroren", "Renate b\u00e6rer fortsatt b\u00e5ndet \u00abUt\u00f8ya crew\u00bb rundt h\u00e5ndleddet.", "\u2013 Jeg klarer bare ikke \u00e5 ta det av meg.", "Hun sier at dette ikke skal handle om henne. Hun \u00f8nsker \u00e5 fortelle hva kj\u00e6resten Snorre Haller gjorde de siste minuttene av sitt liv, og om hvilken person han var.", "\u2013 Snorre og jeg slappet av i LO-hytta p\u00e5 Ut\u00f8ya da noen kom og fortalte oss hva som hadde skjedd i regjeringskvartalet. Vi fryktet at det kunne ha rammet noen vi kjente, og begynte \u00e5 ringe til folk. I ettertid tenker jeg p\u00e5 at selv om Snorre ikke sa noe, s\u00e5 var han aldri mer enn to meter unna meg i denne stunden, forteller hun.", "De opps\u00f8kte hovedhuset og teltleiren og det ble avviklet et delegasjonsm\u00f8te med AUF-erne fra S\u00f8r-Tr\u00f8ndelag.", "\u2013 Vi beroliget alle med at Ut\u00f8ya i hvert fall var den tryggeste plassen en kunne v\u00e6re p\u00e5 i en slik situasjon, sier Renate.", "De gikk tilbake til hytta.", "\u2013 Snorre snakket med sin mor, og jeg ringte mine foreldre.", "S\u00e5 kom smellene", "\u2013 Vi var i hytta da vi h\u00f8rte de f\u00f8rste smellene. Som mange andre trodde jeg det dreide seg om kinaputter \u2013 spesielt siden jeg hadde sett noen bli fratatt kinaputter like f\u00f8r, fordi man mente det var upassende \u00e5 fyre av disse etter det som hadde skjedd i Oslo.", "Men Snorre reiste seg og kikket ut av vinduet. Han uttalte skr\u00e5sikkert at dette ikke dreide seg om kinaputter og heller ikke om l\u00f8sammunisjon. \u00abNo spring d\u00e5kk!\u00bb, ropte han.", "Renate har et klart minne av det som skjedde, og husker det i detalj.", "\u2013 Vi l\u00f8p begge mot kaf\u00e9bygget. Snorre begynte \u00e5 ta tak i folk. Han ropte til meg at jeg m\u00e5tte f\u00e5 folk i sikkerhet. Jeg l\u00f8p bort til kiosken og ba dem skalke igjen kioskluka som sto \u00e5pen.", "Jeg s\u00e5 Snorre og en kompis sammen \u2013 de sto og diskuterte hva som skjedde. De beveget seg mot en bakke. Plutselig s\u00e5 jeg mannen i politiuniform st\u00e5 der. Det neste jeg s\u00e5 var at Snorre og kompisen ble skutt og ble liggende p\u00e5 bakken.", "Jeg var ikke mer enn 10\u201315 meter unna. I noen sekunder var jeg paralysert. Deretter s\u00e5 jeg at drapsmannen tok v\u00e5penet ned og kom sakte mot meg. S\u00e5 hevet han v\u00e5penet og skj\u00f8t flere skudd mot meg. Men jeg ble aldri truffet.", "Renate l\u00f8p f\u00f8rst inn i gangen p\u00e5 hovedhuset p\u00e5 Ut\u00f8ya og deretter inn i Lillesalen der det var mange folk samlet.", "\u2013De var skrekkslagne. Jeg sa at de m\u00e5tte l\u00f8pe ut. Men plutselig sto han der igjen. Han hadde kommet inn bakd\u00f8ra. Jeg l\u00f8p ut og kom meg inn p\u00e5 en tom do. Der l\u00e5 jeg p\u00e5 gulvet sammen med ei annen jente. Herfra ringte jeg politiet og fortalte hva som var i ferd med \u00e5 skje. Klokka var da 17.25. Jeg fortalte politiet hvordan drapsmannen s\u00e5 ut og hvor folk var gjemt. Vi h\u00f8rte at drapsmannen flere ganger var inne i Storsalen, s\u00e5 det var umulig for oss \u00e5 bevege oss ut for \u00e5 sjekke, forteller Renate.", "Her ble Renate liggende i to timer helt til hun ble funnet av det riktige politiet.", "Renate T\u00e5rnes har snakket med Snorres foreldre om det som skjedde. Hun har v\u00e6rt sammen med sine foreldre fra Bjugn i dagene etterp\u00e5, og hun har v\u00e6rt mye i Folkets Hus i Trondheim der hun har venner og kolleger som hun f\u00f8ler sterk tilknytning til. Renate har en sentral stilling som valgkampsekret\u00e6r for Arbeiderpartiet, med spesielt ansvar for valget i Trondheim.", "\u2013 Det som er viktig \u00e5 f\u00e5 frem n\u00e5, er dette: Man kan gj\u00f8re mye j\u00e6vlig mot en person, men n\u00e5r en st\u00e5r s\u00e5 sterkt som vi gj\u00f8r, s\u00e5 er det ikke mulig \u00e5 \u00f8delegge den tryggheten og det samholdet vi har.", "I likhet med s\u00e5 mange andre som opplevde tragedien, er Renate fast bestemt p\u00e5 at hun skal tilbake til Ut\u00f8ya.", "\u2013 Etter det som skjedde forrige fredag, skulle en tro at vi aldri vil tilbake. Men det handler ikke om selve \u00f8ya, det er det vi gj\u00f8r der og det vi skaper sammen som teller. Det er det som tilsier at vi skal tilbake, sier Renate stille.", "\u2013 Snorre var fantastisk, sier hun med et tappert smil.", "\u2013 Det er kanskje ikke s\u00e5 rart at jeg sier det som var kj\u00e6resten hans. Men alle likte Snorre. Han var s\u00e5 rett frem, og han sa hva han mente og la ikke noe imellom. Det var derfor han engasjerte seg i fagbevegelsen og i LO, sier hun.", "Men hun mener man ogs\u00e5 kunne se de samme egenskapene i andre sammenhenger.", "\u2013 N\u00e5r noen hadde vanskeligheter og slet, s\u00e5 var han alltid der, sier hun.", "\u2013 For Snorre handlet det ikke om enkeltsaker, men om en helhet der alle skulle ha lik rett til \u00e5 dekke grunnleggende behov i livet sitt. Det var derfor vi ble angrepet. Vi vil ikke slutte \u00e5 kjempe for en samfunnsmodell som vi har tro p\u00e5. Det gj\u00f8r vi fortsatt, og det gjorde Snorre til siste slutt, p\u00e5peker Renate.", "Den siste dagen han levde, holdt Snorre Haller sin viktigste politiske tale p\u00e5 Ut\u00f8ya.", "\u2013 Det var sjelden han var p\u00e5 talerstolen. Jeg har aldri h\u00f8rt Snorre holde tale f\u00f8r. Han var flink. Han hvisket til meg f\u00f8r han gikk opp at han var ganske nerv\u00f8s, men det kunne ingen se p\u00e5 ham. Han var st\u00f8dig og virket aldri usikker. Men jeg la merke til at han sukket da han gikk ned fra talerstolen. Han var nok utrolig lettet, sier hun og smiler.", "Snorre Haller snakket om rettferdighet til det palestinske folk, bedre rettigheter til l\u00e6rlinger og viktigheten av det fagligpolitiske samarbeidet i valgkampen til h\u00f8sten.", "\u2013 Det er ingen tvil om at dette var stort for ham. Ut\u00f8ya er en av de viktigste talerstolene i landet. Mye som er norsk politikk i dag, har kommet derfra, sier hun som sto ham s\u00e5 n\u00e6r den siste tiden."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "contenthash", "value": "a279f438adb6c92b4a6b0c9d82464653d41753fac2fe1a536b32caae22fd6cae"}, {"field": "createtime", "value": "2015-03-01T22:41:52.766Z"}, {"field": "description", "value": "Renate T\u00e5rnes (21) sto bare ti meter fra kj\u00e6resten Snorre Haller (30), da han ble skutt p\u00e5 kloss hold. S\u00e5 skj\u00f8t drapsmannen flere skudd mot henne."}, {"field": "dominantimage", "value": "http://www.adressa.no/incoming/article1400519.ece5/ALTERNATES/w980-default/renate3_16-9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/31b506c54f829518226f07002107fd8f687eea49.jpg?59887ab6"}, {"field": "dominantthumbnaildimensions", "value": "300x169"}, {"field": "heading", "value": ["Renate mistet kj\u00e6resten sin p\u00e5 Ut\u00f8ya -adressa.no", "\u00abNo spring d\u00e5kk!\u00bb", "Snorre skutt", "Gjemte seg p\u00e5 do", "Snakket med foreldrene", "Kjempet til siste slutt", "Holdt sin viktigste tale"]}, {"field": "id", "value": "31b506c54f829518226f07002107fd8f687eea49"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "terrorangrepet"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "tale", "spring d\u00e5kk", "l\u00f8p", "skje", "kj\u00e6resten", "mistet kj\u00e6resten", "sto"]}, {"field": "kw-entity", "value": ["ut\u00f8ya", "folkets hus", "arbeiderpartiet", "storsalen", "lillesalen"]}, {"field": "kw-location", "value": ["s\u00f8r-tr\u00f8ndelag", "bjugn", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["snorre haller", "renate t\u00e5rnes"]}, {"field": "kw-taxonomy", "value": ["nyheter", "nyheter/terrorangrepet"]}, {"field": "og-image", "value": "http://www.adressa.no/incoming/article1400519.ece5/ALTERNATES/w980-default/renate3_16-9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Renate mistet kj\u00e6resten sin p\u00e5 Ut\u00f8ya"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/article1670057.ece"}, {"field": "pageclass", "value": ["article"]}, {"field": "publishtime", "value": "2011-07-30T10:07:35.000Z"}, {"field": "recs-articleid", "value": "980093"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-publishtime", "value": "2011-07-30T10:07:35.000Z"}, {"field": "recs-rawtitle", "value": "Renate mistet kj\u00e6resten sin p\u00e5 Ut\u00f8ya -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/terrorangrepet"]}, {"field": "teaser", "value": "Renate T\u00e5rnes (21) sto bare ti meter fra kj\u00e6resten Snorre Haller (30), da han ble skutt p\u00e5 kloss hold. S\u00e5 skj\u00f8t drapsmannen flere skudd mot henne."}, {"field": "thumbnail", "value": "http://content-thumbnail.cxpublic.com/content/thumbnail200x150/31b506c54f829518226f07002107fd8f687eea49.jpg?59887ab6"}, {"field": "thumbnailfullheightdimensions", "value": "200x2761"}, {"field": "timestamp", "value": "2017-08-07T14:35:34.000Z"}, {"field": "title", "value": "Renate mistet kj\u00e6resten sin p\u00e5 Ut\u00f8ya"}, {"field": "url", "value": "http://www.adressa.no/nyheter/terrorangrepet/article1670057.ece"}, {"field": "urlhash", "value": "31b506c54f829518226f07002107fd8f687eea49"}], "score": 1.1695974, "siteId": "9222270286501375973", "id": "31b506c54f829518226f07002107fd8f687eea49"}

