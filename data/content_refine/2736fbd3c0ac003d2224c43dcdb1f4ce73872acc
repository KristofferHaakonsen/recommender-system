{"fields": [{"field": "modifiedtime", "type": "time", "value": "2016-04-15T17:34:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "\u00d8nsker du \u00e5 g\u00e5 ned i vekt uten at magen skriker etter n\u00e6ring? Det er faktisk mulig. Men da b\u00f8r du velge mat som metter godt, if\u00f8lge Birger Svihus.", "Han er professor i ern\u00e6ring p\u00e5 Norges milj\u00f8\u2014 og biovitenskapelige universitet (NMBU).", "\u2014 Det er altfor lite fokus p\u00e5 matens mettende effekt. Den delen av befolkningen som sliter med vekten, b\u00f8r spise mer av denne maten, sier Svihus.", "Det er forel\u00f8pig forsket lite p\u00e5 hvilken mat som metter mest. Men noe vet man, mener Svihus. I sin nye bok \u00abSpiselig\u00bb lister han opp fem typer mat som mye forskning tyder p\u00e5 metter godt:", "Slik mat krever mye tygging. Grundig tygging senker spisehastigheten og dermed gir kroppen tid til \u00e5 registrere at vi har spist nok. Samtidig passerer slik mat magesekken sakte, fordi den m\u00e5 bli brutt ned til sm\u00e5 partikler for \u00e5 passere videre til tynntarmen . Da holder man seg mett lenger. Eksempler er kj\u00f8ttstykker, gr\u00f8nnsaker og grovbr\u00f8d med mye helkorn.", "Mat som fyller godt og gir lang oppholdstid er sv\u00e6rt mettende. Fors\u00f8k har vist at vann kan gi en betydelig metthetsf\u00f8lelse om det er bundet i for eksempel fiber\u2014 eller proteinstrukturer . \u00c5 spise samme mengde korn i form av gr\u00f8t vil gi mer langvarig metthetsf\u00f8lelse enn i form av frokostblanding eller br\u00f8d med samme mengde v\u00e6ske.- Du kan sammenligne magesekken med en finmasket t\u00f8ypose. Pr\u00f8v \u00e5 helle vann i den, og det vil forsvinne umiddelbart. T\u00f8mmer du derimot havregr\u00f8t oppi t\u00f8yposen, vil vannet i gr\u00f8ten renne ut sv\u00e6rt sakte, sier Svihus.", "Eksempler p\u00e5 mat med mye bundet vann er magert kj\u00f8tt, gr\u00f8t og gr\u00f8nnsaker.", "I tillegg til at fiber ofte er store partikler som m\u00e5 tygges, vil fiber kunne gi volum i magesekken ved \u00e5 binde til seg store mengder vann.\u2014 Dette drar vi nytte av n\u00e5r vi spiser gr\u00f8nnsaker, ettersom de fleste gr\u00f8nnsaker inneholder over 85 prosent vann og fiber utgj\u00f8r st\u00f8rstedelen av de resterende stoffene, sier Svihus.", "Eksempler p\u00e5 fiberrik mat er gr\u00f8nnsaker og kliknekkebr\u00f8d.", "Proteinrik mat er noe av det mest mettende vi kan spise. Protein er krevende \u00e5 ford\u00f8ye, binder mye vann og samtidig trenger oppholdstid i magesekken for \u00e5 bli ford\u00f8yd der. Dermed blir t\u00f8mmingshastigheten redusert, slik forskning ogs\u00e5 har vist . Eksempler p\u00e5 proteinrik mat er magert kj\u00f8tt og mager fisk.", "Mat som inneholder mye syre gir \u00f8kt oppholdstid i magen, og dermed en mer langvarig metthetsf\u00f8lelse. Det viser flere fors\u00f8k. Eksempler p\u00e5 mat med h\u00f8y surhetsgrad er syltede agurker, surk\u00e5l og pickles.", "Bedre enn \u00e5 telle kalorierAnders Nedergaard er biokjemiker og humanbiolog og har en PhD i muskelbiologi. Han holder p\u00e5 med en bok om matens metthet. Han mener det er godt dokumentert i forskning at matvarer med mye fiber, mye bundet vann, mye struktur og mye protein gir h\u00f8y metthetsf\u00f8lelse.", "\u2014 At mat med h\u00f8y surhetsgrad er mettende, kjenner jeg ikke til. Men det stemmer nok. Det er veldig interessant, sier Nedergaard, som til daglig blogger p\u00e5 kropblog.dk.", "- Hvor viktig er det \u00e5 ta hensyn til at maten er mettende?", "\u2014 Det kommer an p\u00e5 hva m\u00e5let er. Hvis man vil ned i vekt, s\u00e5 vil jeg si at \u00e5 bruke metthetsindeksen er et bedre enn \u00e5 telle kalorier. Mat som metter godt er ofte sunn mat, fordi det blant annet forutsetter at man spiser mye gr\u00f8nnsaker og proteinrik mat, sier Nedergaard.", "Han anbefaler ogs\u00e5 noen justeringer rundt m\u00e5ltidssituasjonen, om man vil g\u00e5 ned i vekt.", "\u2014 Forskning har vist at man spiser mer om man ser p\u00e5 TV samtidig, spiser fra store tallerkener og hvis man ikke tygger maten ordentlig, sier Nedergaard.", "- Hvilken mat metter d\u00e5rlig?", "\u2014 Flytende energi, eksempelvis brus, pasta og annen mat med mye karbohydrater, som er lett \u00e5 tygge, sier den danske biokemikeren.", "Richard Ipsen professor ved Universitetet i K\u00f8benhavn og ekspert p\u00e5 matvarers struktur. Han forsker n\u00e5 p\u00e5 proteiner og deres struktur.", "\u2014 Vi vet for eksempel at hvis man kan forlenge matens oppbevaringstid i magen, s\u00e5 holder man seg mett lenger. Man kan blant annet tilsette mer fast struktur i maten enn flytende, eksempelvis alginat. Man kan ogs\u00e5 pakke fettet inn, eksempelvis i proteiner, slik at fettets ford\u00f8yelse blir forsinket, sier Ipsen.", "Han mener det trengs mer forskning p\u00e5 dette omr\u00e5det og f\u00e5r st\u00f8tte av Birger Svihus. Blant annet er det mye spekulasjoner rundt mekanismene som p\u00e5virker sultf\u00f8lelse. Man vet ogs\u00e5 lite om hva som metter mest av karbohydrater og fett.\u2014 Men studier har vist at fett gir en kraftig reduksjon i t\u00f8mmingshastigheten fra magesekken, sier Svihus og viser til egen forskning .", "Mettet dyrefett ser ogs\u00e5 ut til \u00e5 gi en bedre metthetseffekt enn planteoljer og fiskeoljer.", "- Men det er vel ikke all mat som metter godt som er like sunn?", "\u2014 Nei, ikke all mettende mat er like sunn. Dette gjelder ikke minst om den mettende maten ogs\u00e5 er rik p\u00e5 energi, for eksempel ved \u00e5 inneholde mye stivelse og/eller fett. Korn og andre fr\u00f8, samt fett kj\u00f8tt kan komme i den kategorien. Men mye av den mest mettende maten kjennetegnes ogs\u00e5 av \u00e5 inneholde lite fetende energi og mye av de viktige n\u00e6ringsstoffene, sier Svihus.", "Han mener dette gjelder spesielt for gr\u00f8nnsaker, magert kj\u00f8tt og mager fisk.", "Etter \u00e5 ha studert resultatene fra en rekke metthetsstudier, brukte Nutrition Data en avansert regresjonsanalyse for \u00e5 predikere metthet i ulike typer mat . Metthetsindeksen g\u00e5r fra 0-5. Mat med h\u00f8y score er mer mettende per kalori enn matvarene med lav score.", "Figur: Metthetsindeks for utvalgte matvarer. Kilde: Nutrition Data:", "Mat", "Metthetsindeks", "B\u00f8nnespirer", "4,6", "Vannmelon", "4,5", "Grapefrukt", "Gulr\u00f8tter", "3,8", "Grillet fisk", "3,4", "Stekt kyllingbryst", "3,3", "Epler", "3,3", "Stekt biff", "3,2", "Havregr\u00f8t", "Popcorn", "2,9", "Bakt potet", "2,5", "Yoghurt med lite fett", "2,5", "Banan", "2,5", "Makaroni med ost", "2,5", "Brun ris", "2,3", "Spaghetti", "2,2", "Hvit ris", "2,1", "Pizza", "2,1", "Pean\u00f8tter", "Is", "1,8", "Loff", "1,8", "Rosiner", "1,6", "Snickers", "1,5", "Honning", "1,4", "Sukker", "1,3", "Glukose", "1,3", "Chips", "1,2", "Sm\u00f8r", "0,5"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "34131d0efc5c7b8dfef1dfaef498c94d5e645fb2872b3d0be30e0cc5a2f073db"}, {"field": "createtime", "value": "2017-07-02T10:50:27.000Z"}, {"field": "description", "value": "Disse fem typene mat metter best, if\u00f8lge professor Birger Svihus. Se oversikten."}, {"field": "heading", "value": ["Slik g\u00e5r du ned i vekt uten \u00e5 bli sulten som en ulv -adressa.no", "1. Mat med mye struktur", "2. Matvarer med mye bundet vann", "3. Matvarer med mye fiber", "4. Matvarer med mye protein.", "5. Matvarer med h\u00f8y surhetsgrad.", "Trengs mer forskning", "- Ikke alt er sunt", "Metthetsindeks"]}, {"field": "id", "value": "2736fbd3c0ac003d2224c43dcdb1f4ce73872acc"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["mat", "typer mat", "bundet vann", "h\u00f8y surhetsgrad", "proteinrik mat", "mat metter", "mettende mat", "magert kj\u00f8tt"]}, {"field": "kw-entity", "value": ["universitetet", "norges", "nedergaard", "phd", "nutrition data", "spiselig"]}, {"field": "kw-location", "value": "k\u00f8benhavn"}, {"field": "kw-pageclass", "value": "article"}, {"field": "kw-person", "value": ["birger svihus", "richard ipsen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/9f77368b-4ee5-4055-92a7-5594d8a5ad64?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eksperter: Slik g\u00e5r du ned i vekt uten \u00e5 bli sulten som en ulv"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Eksperter-Slik-gar-du-ned-i-vekt-uten-a-bli-sulten-som-en-ulv-212756b.html"}, {"field": "pageclass", "value": ["article"]}, {"field": "publishtime", "value": "2016-04-14T17:29:29.000Z"}, {"field": "recs-articleid", "value": "212756"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-14T17:29:29.000Z"}, {"field": "recs-rawtitle", "value": "Eksperter: Slik g\u00e5r du ned i vekt uten \u00e5 bli sulten som en ulv -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Disse fem typene mat metter best, if\u00f8lge professor Birger Svihus. Se oversikten."}, {"field": "thumbnail", "value": "http://content-thumbnail.cxpublic.com/content/thumbnail200x150/2736fbd3c0ac003d2224c43dcdb1f4ce73872acc.jpg?5980d8fe"}, {"field": "thumbnailfullheightdimensions", "value": "200x2110"}, {"field": "timestamp", "value": "2017-08-01T19:39:42.000Z"}, {"field": "title", "value": "Eksperter: Slik g\u00e5r du ned i vekt uten \u00e5 bli sulten som en ulv"}, {"field": "url", "value": "http://www.adressa.no/100Sport/sprek/Eksperter-Slik-gar-du-ned-i-vekt-uten-a-bli-sulten-som-en-ulv-212756b.html"}, {"field": "urlhash", "value": "2736fbd3c0ac003d2224c43dcdb1f4ce73872acc"}], "score": 0.5606404, "siteId": "9222270286501375973", "id": "2736fbd3c0ac003d2224c43dcdb1f4ce73872acc"}

