{"fields": [{"field": "modifiedtime", "type": "time", "value": "2012-06-07T10:00:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Det har v\u00e6rt harmoni og artistisk opptur rundt G\u00e5te det siste \u00e5ret. N\u00e5 sto Europa-lansering for tur. At Trondheims fremste rockband de siste \u00e5rene n\u00e5 tar pause p\u00e5 ubestemt tid er en nyhet som kommer som lyn fra klar himmel p\u00e5 de aller fleste. Faktisk inkludert medlemmene selv. Det var en fortumlet gjeng vi m\u00f8tte backstage umiddelbart etter konserten p\u00e5 et internt Coop-arrangementet s\u00f8ndag kveld.", "Bandet spilte en halv times tid p\u00e5 en intern sammenkomst for medarbeidere i Obs, Prix og Domus, et publikum der mange knapt visste hvem bandet er, langt mindre hvor spesiell opptredenen var for G\u00e5te. Her var det snakk om \u00e5 g\u00e5 ned med flagget til topps. G\u00e5te peiset p\u00e5 og ga alt i et komprimert sett. Men det var ikke bare energi de hadde \u00e5 by p\u00e5, og vel samtlige i bandet felte en t\u00e5re eller to i l\u00f8pet av konserten.", "- Det begynner f\u00f8rst n\u00e5 \u00e5 g\u00e5 opp for meg at det faktisk inneb\u00e6rer at vi skal slutte, sier bandleder Sveinung.", "Slutter i sterk medvind", "G\u00e5te hadde avtalt spillefri i hele september. Plutselig blir en m\u00e5neds pause veldig mye lenger. Ingen vet n\u00e5r, eller om, G\u00e5te kommer sammen igjen. Avgj\u00f8relsen er kommet plutselig p\u00e5 hele bandet, inkludert vokalist Gunnhild som satte det hele i gang.", "- Det var en avgj\u00f8relse tatt i medgang, ikke motgang, forteller Gunnhild. - Vi er gode venner og det g\u00e5r godt for bandet.", "Det skjedde da bandet spilte noen konserter i Tyskland i sommer. Bandet gjorde fenomenale jobber og responsen var kjempebra. Sjefen i Warner i Tyskland og sjefene i Europas st\u00f8rste bookingselskap s\u00e5 bandet og var meget begeistret for \u00e5 jobbe videre med dem.", "- Vi skj\u00f8nte vi kunne gj\u00f8re det bra i Tyskland. Men ogs\u00e5 at det ville bli som \u00e5 starte p\u00e5 nytt. Vi m\u00e5tte gi ut ny plate ganske raskt og bruke et par \u00e5r p\u00e5 \u00e5 komme i posisjon. Kanskje mer. Jeg begynte \u00e5 tenke. Har jeg krefter til \u00e5 bestige dette fjellet? Jeg kom til at det har jeg faktisk ikke. Jeg har brukt hele ungdomstiden min p\u00e5 G\u00e5te. Jeg elsker bandet, men jeg har komme til et punkt der jeg trenger hvile, og trenger p\u00e5fyll. Jeg trenger noe annet, sier Gunnhild.", "- Da vi andre h\u00f8rte hva Gunnhild sa, og lot det synke litt, s\u00e5 skj\u00f8nte vi at det var riktig. Ikke bare for henne, men for bandet, sier bassist og diplomat Gjermund.", "G\u00e5te umulig uten Gunnhild", "- Alle m\u00e5 g\u00e5 hundre prosent inn for G\u00e5te om det skal fungere, og G\u00e5te uten Gunnhild er ikke mulig. Jeg skj\u00f8nner henne godt. Spesielt som storebror, men ogs\u00e5 som bandkollega, sier Sveinung - som ogs\u00e5 sier at toget i forhold til tysklandslansering slett ikke har g\u00e5tt. Det kan g\u00e5 like bra om for eksempel to \u00e5r. Grunnlaget er der.", "- Mange vil vel tenke at, ja, n\u00e5 orker ikke Gunnhild den krevende storebroren sin lenger. Og det \u00e5 v\u00e6re i band sammen med b\u00e5de storebror Sveinung og kj\u00e6rest Magnus blir kanskje litt spesielt?", "- Spesielt er ordet, skyter Gjermund smilende inn.", "- \u00c5 v\u00e6re eneste jente i bandet, og dessuten ha den spesielle konstellasjonen er krevende. Det skal jeg ikke legge skjul p\u00e5, sier Gunnhild.", "\u00c6 har slutta mang gang \u00e6", "- Jeg er fort opp og fort ned. Jeg er jo jente. - \u00c6 har slutta mang gang i G\u00e5te \u00e6, for \u00e5 si det s\u00e5nn. - Men denne gangen var det annerledes. Jeg sluttet ikke i illsinne, men etter \u00e5 ha tenkt meg godt om. Jeg visste det var riktig. Og Sveinung skj\u00f8nte at det var riktig for meg.", "Vi er glade i hverandre Sveinung og jeg, og jeg gleder meg til at Sveinung i hvert fall en periode bare skal v\u00e6re broren min. Jeg har v\u00e6rt i G\u00e5te siden jeg var 14 \u00e5r, sl\u00e5r Gunhild fast.", "Over 350 konserter", "Trommis Kenneth begynte i bandet i fjor h\u00f8st, og er kanskje den som er minst lei. Men \u00abnykommeren\u00bb har rukket \u00e5 spille 70 konserter med bandet. Det sier sitt om aktivitetsniv\u00e5et til folkrockbandet som i l\u00f8pet av sin eksistens har spilt over 350 konserter, v\u00e6rt p\u00e5 alle de store festivalene i Norge og Skandinavia, gitt ut to storselgende og kritikerroste plater. Kort sagt v\u00e6rt Trondheims sentrale rockband i de siste tre-fire \u00e5rene.", "Sveinung og Gunnhild har opptr\u00e5dt sammen siden Gunnhild var ni, men det er egentlig siden gitarist Magnus B\u00f8rmark ble med for fem \u00e5r siden at identiteten ble skapt.", "- Jeg hadde min bakgrunn i verdensmusikk og Bel Canto. Da det ble koblet med Magnus mer hippe og eksperimentelle ideer at G\u00e5te-universet ble skapt. Men det er ikke bare vi to. Jeg tror det er f\u00e5, om noen, band i Norge der alle bidrar i s\u00e5 stor grad med kreativitet, sier Sveinung.", "I tillegg til det musikalske, har G\u00e5te ogs\u00e5 startet driftsselskapet G\u00e5te A/S, som ble igangsatt blant annet for \u00e5 sikre at mer av de verdiene G\u00e5te har skapt skulle beholdes av G\u00e5te selv. Hvordan det g\u00e5r med G\u00e5te A/S er det litt tidlig \u00e5 si noe om.", "Siste konsert: Minneapolis", "- Men hva med en skikkelig avskjedskonsert?", "- Vi har tenkt p\u00e5 det, men det har vist seg vanskelig \u00e5 booke et skikkelig lokale i oktober i Trondheim. Blir det s\u00e5 blir det, forteller bandet.", "F\u00f8r de plutselig kommer p\u00e5 at de faktisk skal spille en konsert til. 1. oktober i en Norwegian Roots-festival i Minneapolis. De som \u00f8nsker \u00e5 se oss en siste gang f\u00e5r komme dit!", "Sier bandet, f\u00f8r de planlegger kveldens grav\u00f8l sammen med crewet.", "- Det er t\u00f8ft, men det er en tr\u00f8st at det ikke er definitivt slutt. Det er en grunn til at vi kaller det pause og ikke oppl\u00f8sning, sl\u00e5r Gjermund fast."]}, {"field": "category0", "value": "kultur"}, {"field": "contenthash", "value": "3771483efc1d114e274ed52d8621e95664c4bb6b2d36268d3765444808f6c5a7"}, {"field": "createtime", "value": "2017-03-12T18:47:42.000Z"}, {"field": "description", "value": "S\u00f8ndag kveld spilte G\u00e5te sin kanskje aller siste konsert i Norge for et knippe Obs-ansatte i Olavshallen."}, {"field": "dominantimage", "value": "http://www.adressa.no/incoming/article1145457.ece5/ALTERNATES/w980-default/gaate04"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e6ab661da0c9ecf12199f0ae10ae392e225714ff.jpg?5983a618"}, {"field": "dominantthumbnaildimensions", "value": "300x169"}, {"field": "heading", "value": "G\u00e5te-eventyret slutt? -adressa.no"}, {"field": "id", "value": "e6ab661da0c9ecf12199f0ae10ae392e225714ff"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["bandet spilte", "bandet", "s\u00f8ndag kveld", "slutta mang", "konsert"]}, {"field": "kw-entity", "value": ["obs", "gunnhild", "coop", "g\u00e5te a", "norge og skandinavia", "kenneth", "prix og domus", "gjermund", "olavshallen", "bel canto", "norwegian roots", "sveinung og gunnhild", "sveinung", "gunhild"]}, {"field": "kw-location", "value": ["europa", "trondheim", "minneapolis", "norge", "tyskland", "warner"]}, {"field": "kw-pageclass", "value": "article"}, {"field": "kw-person", "value": "magnus b\u00f8rmark"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1145457.ece5/ALTERNATES/w980-default/gaate04"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "G\u00e5te-eventyret slutt?"}, {"field": "og-type", "value": "article"}, {"field": "og-url", "value": "http://www.adressa.no/kultur/article558236.ece"}, {"field": "pageclass", "value": ["article"]}, {"field": "publishtime", "value": "2005-09-05T22:15:01.000Z"}, {"field": "recs-articleid", "value": "2115982"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-09-05T22:15:01.000Z"}, {"field": "recs-rawtitle", "value": "G\u00e5te-eventyret slutt? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "S\u00f8ndag kveld spilte G\u00e5te sin kanskje aller siste konsert i Norge for et knippe Obs-ansatte i Olavshallen."}, {"field": "thumbnail", "value": "http://content-thumbnail.cxpublic.com/content/thumbnail200x150/e6ab661da0c9ecf12199f0ae10ae392e225714ff.jpg?5983a618"}, {"field": "thumbnailfullheightdimensions", "value": "200x1898"}, {"field": "timestamp", "value": "2017-08-03T22:39:20.000Z"}, {"field": "title", "value": "G\u00e5te-eventyret slutt?"}, {"field": "url", "value": "http://www.adressa.no/kultur/article558236.ece"}, {"field": "urlhash", "value": "e6ab661da0c9ecf12199f0ae10ae392e225714ff"}], "score": 0.6890012, "siteId": "9222270286501375973", "id": "e6ab661da0c9ecf12199f0ae10ae392e225714ff"}

