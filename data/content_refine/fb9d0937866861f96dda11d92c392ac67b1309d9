{"fields": [{"field": "modifiedtime", "type": "time", "value": "2015-03-09T09:35:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Barneoppdragelse", "Barn og unge"]}, {"field": "author", "value": "heidi pettersen"}, {"field": "body", "value": ["Saken oppdateres.", "Vi som er foreldre til store barn og ungdommer i dag, har m\u00e5ttet t\u00e5le \u00e5 bli satt i mange, ikke alltid like hyggelige, b\u00e5ser.", "En periode var vi forhandlingsforeldre som lot barna f\u00e5 altfor mange valg. S\u00e5 var vi superforeldre som krevde s\u00e5 mye av barna v\u00e5re at vi gjorde dem syke.", "Senere ble vi curlingforeldre som gjorde alt for \u00e5 koste rent foran barna uten at et eneste hinder skulle stoppe dem.", "Vi er blitt kalt kvelergenerasjonen (!) og speilforeldre \u2013 s\u00e5 opptatt av \u00e5 h\u00f8re og se og forst\u00e5 barna at de \u00e5penbart vil f\u00e5 problemer ute i verden. Og vi glemmer selvsagt ikke betegnelsen helikopterforeldre \u2013 de som kontinuerlig sirkler over barna sine og umiddelbart griper inn mot alt og alle som gir dem motstand.", "I de nordiske landene er \u00abvennskapsforeldreskapet\u00bb typisk, s\u00e6rlig hos foreldre med h\u00f8y utdanning. Forsker Nova, Helene Aarseth", "Mange har ment at v\u00e5r oppdragelse, eller snarere mangelen p\u00e5 den slags, n\u00f8dvendigvis m\u00e5tte skape hensynsl\u00f8se og egosentriske tyranner, eventuelt frynsete stakkarer som ville klappe sammen s\u00e5 fort livet b\u00f8d p\u00e5 en hump i veien.", "S\u00e5 hva har skjedd? Har vi foreldre lykkes i \u00e5 skape en generasjon skakkj\u00f8rte diktatorer? Nei, definitivt ikke.", "N\u00e5r 60.000 unge mellom 13 og 16 \u00e5r blir spurt i unders\u00f8kelsen Ungdata om hvordan de har det i livet, taler tallene for seg selv: Ungdom landet over har aldri v\u00e6rt mer veltilpassede, de tar ansvar, liker seg hjemme, gj\u00f8r leksene sine og synes generelt at foreldre er topp folk. Og hvem sin fortjeneste er det?", "\u2014 Ungdomskriminaliteten g\u00e5r ned. Det har sammenheng med ulike ting, men den m\u00e5ten foreldre er foreldre p\u00e5 i Skandinavia i dag, har veldig mye \u00e5 si, sier Elisabeth Myhre Lie.", "Hun er h\u00f8gskolelektor ved Politih\u00f8gskolen, og n\u00e5r hun snakker om ungdomskriminalitet, benytter hun anledningen til \u00e5 lovprise foreldrene.", "\u2014 De fleste foreldre i dag klarer \u00e5 kombinere god grensesetting med mye empati, og det er en god foreldrerolle. De er tydelige p\u00e5 grensene, samtidig som de viser at de oppriktig bryr seg om barna sine, sier Myhre Lie.", "Nettopp denne m\u00e5ten \u00e5 v\u00e6re forelder p\u00e5 ser ut til \u00e5 gj\u00f8re at barna respekterer foreldrene og deres autoritet, og gj\u00f8r det mer sannsynlig at barna f\u00f8lger reglene som er satt ogs\u00e5 n\u00e5r foreldrene ikke er til stede.Foreldre som er sv\u00e6rt autorit\u00e6re oppn\u00e5r ikke p\u00e5 samme m\u00e5te samme autoritet, og barna kan bli mer respektl\u00f8se og i st\u00f8rre grad beg\u00e5 lovbrudd. Ettergivende foreldre har ogs\u00e5 vanskeligere for \u00e5 oppn\u00e5 respekt hos sine barn, men her finner man ikke \u00f8kt tilb\u00f8yelighet hos barna til \u00e5 beg\u00e5 lovbrudd.", "\u2014 Resultatene fra forskernes langtidsstudier av unge p\u00e5 ungdomsskole og videreg\u00e5ende skole, viste at foreldrenes oppdragelsesstil hadde direkte innvirkning p\u00e5 hvorvidt barna oppfattet foreldrene som rettmessige autoriteter, sier hun.", "Ungdom tillater at foreldrene har sv\u00e6rt god oversikt over livet deres, og de har en \u00e5penhet med foreldrene sine som var sv\u00e6rt fremmed for noen ti\u00e5r tilbake. Elisabeth Myhre Lie har svar p\u00e5 hvorfor det er blitt slik:", "\u2014 N\u00e5r ungdom \u00e5pner seg, forvalter foreldrene det p\u00e5 en god m\u00e5te. De lytter og gir gode r\u00e5d, og det gj\u00f8r at ungdommene kommer tilbake. Vi har en samfunnskompetanse som gj\u00f8r oss til relevante voksne for dem.", "Tidligere var det ikke slik, peker hun p\u00e5. P\u00e5 60-tallet sa ungdom at de ville bli alt annet enn sine foreldre, og ofte sa foreldre det samme til barna sine: Ikke bli som meg. Det henger sammen med at flere hadde arbeiderklassebakgrunn, og de \u00f8nsket noe bedre for barna sine. Mange innvandrerungdom opplever det samme i dag.", "\u2014 I dag tar vi det som en selvf\u00f8lge at ungdommene skal ta utdannelse, og da kjenner vi den veien. Vi vet hva som m\u00e5 til, vi vet hvor Blindern ligger og ungdommene ser at v\u00e5r kompetanse gir oss et godt liv \u2013 det livet de selv \u00f8nsker seg, sier hun.", "Forsker Helene Aarseth ved Nova (Norsk institutt for forskning om oppvekst, velferd og aldring) er ikke opptatt av hva som er godt og d\u00e5rlig foreldreskap, men mer av hvordan foreldre/barn-rollen endres over tid, og hvordan den speiler resten av samfunnet.", "\u2014 Denne relasjonen har g\u00e5tt fra \u00e5 v\u00e6re en under/over-relasjon hvor barn skulle l\u00e6re bestemte m\u00e5ter \u00e5 v\u00e6re p\u00e5, til en versjon basert p\u00e5 et fellesskap hvor man har felles interesser og felles engasjement i hverandres livsverden, sier Aarseth.Med livsverden mener hun noe mer enn hverdagsliv; mer det som gir mening og som skaper gl\u00f8d og gnist i hverdagslivet. En slags hverdagskj\u00e6rlighet som oppst\u00e5r n\u00e5r man gj\u00f8r ting sammen og deler opplevelser utover de rent praktiske.", "\u2014 Det er et f\u00f8lelsesmessig engasjement i familien som skaper lim, og hvor relasjonen mellom familiemedlemmene har mer likhetstrekk med n\u00e6re vennskapsrelasjoner enn tradisjonell foreldre/barn-relasjon, sier hun.", "Foreldrenes oppdragelsesstil hadde direkte innvirkning p\u00e5 hvorvidt barna oppfattet foreldrene som rettmessige autoriteter. H\u00f8gskolelektor ved Politih\u00f8gskolen, Elisabeth Myhre Lie", "Hun snakker om en demokratisk relasjon, hvor familiemedlemmene m\u00f8ter hverandre som likeverdige mennesker, og hvor de deler dr\u00f8mmer, planer \u2013 og s\u00e5rbare temaer.", "\u2014 Unge i dag har en langt lavere terskel for \u00e5 fortelle om ting de for eksempel opplever som vanskelig. For enkelte foreldre kan det nesten bli litt mye, de er ikke vant til en slik \u00e5penhet i foreldre/barn-relasjonen. Men for mange ungdommer i dag, er det helt naturlig \u00e5 dele livet sitt.", "Helene Aarseth tror at nettopp familien med n\u00e6re relasjoner hvor man deler gleder og sorger, er viktigere enn noen gang. \u2014 Vi mottar s\u00e5 mange inntrykk i dagens samfunn, det blir viktig \u00e5 ha en arena hvor ting ikke trenger \u00e5 v\u00e6re s\u00e5 vellykket som p\u00e5 Facebook.", "Dette \u00e5pne og likeverdige forholdet mellom foreldre og barn, betyr ikke n\u00f8dvendigvis tap av autoritet, if\u00f8lge forskeren.", "\u2014 Man kan v\u00e6re en tydelig voksenperson p\u00e5 en m\u00e5te som gir respekt, hvor barna f\u00f8ler at det fortsatt har noe \u00e5 si.", "Strengere oppdragelse etterlyses fra tid til annen. Det stilles sp\u00f8rsm\u00e5l ved om ikke barn og unge i dag f\u00e5r sydd for mye puter under armene. Om ikke de burde ha strengere regler. Elisabeth Myhre Lie er uenig.", "\u2014 I dag forvalter foreldrene autoriteten sin p\u00e5 en helt annen m\u00e5te enn tidligere. F\u00f8r ble grensene bare bestemt. I dag blir de forklart og til og med diskutert. Barn l\u00e6rer seg \u00e5 forhandle, og den forhandlingen som skjer i familien er en kompetanse de tar med seg videre inn i arbeidslivet senere. Vi ser det p\u00e5 studentene v\u00e5re p\u00e5 politih\u00f8yskolen. De tar ikke bare imot ordre, men er opptatt av \u00e5 skape gode l\u00f8sninger sammen. De er vant til samspill, og gjensidig tillit og aksept i familien.", "- Og s\u00e5 er kanskje foreldre blitt flinkere til \u00e5 si: Sorry, jeg tok feil?", "\u2014 Ja, absolutt, og det handler om trygghet. Foreldreskapet er ikke lenger bygget p\u00e5 en allvitende, hierarkisk modell. Vi har en annen samfunnskompetanse i dag, et bedre foreldreselvbilde hvor vi t\u00f8r \u00e5 bli utfordret og vise usikkerhet, sier Elisabeth Myhre Lie.", "If\u00f8lge forsker Helene Aarseth er hele endringen av foreldre/barn-relasjonen en del av samfunnsutviklingen som startet da det moderne samfunnet vokste frem.", "\u2014 Det har v\u00e6rt en utvikling hvor hvert enkelt menneske betyr mer \u2013 du er ikke i egenskap av din posisjon, men av din person. Det begynte med kvinnene, og s\u00e5 sprer det seg til relasjonen til barn. Alt dette er noe som vokser ut fra en dypere samfunnsendring, sier Helene Aarseth.", "Hun p\u00e5peker at det er ulike m\u00e5ter \u00e5 forst\u00e5 hva som er en god relasjon. I land med en strengere, prestasjonsorientert kultur er det for eksempel viktig for foreldre \u00e5 l\u00e6re barna \u00e5 arbeide hardt og m\u00e5lrettet, helt fra de er ganske sm\u00e5.", "De nordiske landene er mindre konkurransestyrt, og du f\u00e5r mange muligheter til \u00e5 lykkes selv om du ikke n\u00f8dvendigvis gjorde det s\u00e5 bra p\u00e5 skolen som ni\u00e5ring. Her er det andre idealer for hva som vil gi barna et godt liv.", "\u2013 Vi m\u00e5 forst\u00e5 foreldres m\u00e5ter \u00e5 v\u00e6re foreldre p\u00e5 i det samfunnet de lever i og i det samfunnet barna skal inn i. I de nordiske landene er \u00abvennskapsforeldreskapet\u00bb typisk, s\u00e6rlig hos foreldre med h\u00f8y utdanning, sier Helene Aarseth.", "Hun har blant annet forsket p\u00e5 foreldreskap i norsk, \u00f8vre middelklasse. Der fant hun et voldsomt engasjement i barna, og h\u00f8ye ambisjoner p\u00e5 barnas vegne.", "\u2013 De er opptatt av hvordan de skal investere i barna for at de skal lykkes i fremtiden, og \u00e5 skape trygge, selvstendige barn med et indre driv. Dette er generelt et viktig trekk ved foreldrerollen i dag, men i denne gruppen kommer det enda sterkere til uttrykk, sier Helene Aarseth.", "Les ogs\u00e5: Det er d\u00e5 det glepp ut or meg: \u00abKan ikkje du berre bestemme?\u00bb Mora m\u00e5par.", "\u00abFeil folk bekymrer seg for feil folk\u00bb, har psykologspesialist Kari Lossius sagt. Med det mente hun at foreldre flest skulle legge ned bekymringene. Det kommer til \u00e5 g\u00e5 helt fint!", "\u2013 Det viser seg at de som sliter, er de familiene som har generelle levek\u00e5rsproblemer. Resten g\u00e5r p\u00e5 foreldrem\u00f8ter og f\u00e5r h\u00f8re at det er s\u00e5 mye rus og problemer, og s\u00e5 bekymrer de seg. Foreldrene burde heller f\u00e5 et klapp p\u00e5 skulderen og et \u00abbra jobba!\u00bb med seg hjem, sier Elisabeth Myhre Lie ved Politih\u00f8gskolen.", "Men hun vet det er lett \u00e5 si. Hun har selv en ten\u00e5ringss\u00f8nn, og kjenner seg godt igjen i bekymringsfellen man lett kan falle i.", "\u2013 Vi har aldri v\u00e6rt s\u00e5 trygge som n\u00e5 med hensyn til prim\u00e6rbehov som sult og kulde, dermed har vi overskudd til \u00e5 v\u00e6re opptatt av risiko og alt som kan g\u00e5 galt. Vi bekymrer oss for venner og karakterer og at 14-\u00e5ringen sykler til fotballtrening uten refleksvest, men kanskje vi skulle benytte anledningen til \u00e5 si noe annet enn Husk refleks! n\u00e5r vi f\u00f8rst snakker sammen? Vi har aldri hatt s\u00e5 god tilgang til barna v\u00e5re som n\u00e5, da b\u00f8r vi kanskje tenke gjennom hva vi bruker de samtalene til. Jeg tror all bekymringen kan bli litt mye \u00e5 ta innover seg for dem vi snakker til ogs\u00e5, sier Elisabeth Myhre Lie.", "Artikkelen er levert av det nye m\u00e5nedsmagasinet Aftenposten Oppvekst.", "Kilde: Kronikken Sett foreldrene fri \u2013 fra b\u00e5sene, av Magne Raundalen, Aftenposten 14. August 2014.", "Les ogs\u00e5:", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst .", "70 prosent av norsk ungdom mellom 13 og 16 \u00e5r sier i unders\u00f8kelsen Ungdata at de er sv\u00e6rt forn\u00f8yd med foreldrene sine.Legger vi til dem som er ganske forn\u00f8yd ogs\u00e5, n\u00e6rmer tallet seg 90 prosent, og ungdommenes lovprising av foreldrene er den samme over hele landet.Det finnes enkelte ulikheter, som for eksempel at ungdom i Bamble i Telemark har st\u00f8rre frihet med hensyn til overnatting enn ungdom i Oslo, mens Bamble-foreldrene til gjengjeld er strengere n\u00e5r det gjelder alkohol. Men alt i alt: Ungdommer landet over synes foreldrene er topp folk.(Kilde: Ungdata)", "Vis fakta"]}, {"field": "category0", "value": "familieogoppvekst"}, {"field": "contenthash", "value": "e58bb6dcf3948e6c37eefaf185c769e05c2faa9f08d5fcfdfb52a7bc009e21df"}, {"field": "createtime", "value": "2016-12-29T12:58:14.000Z"}, {"field": "description", "value": "Ni av ti norske ungdommer sier at de er forn\u00f8yde med foreldrene sine. Har dagens m\u00f8dre og fedre funnet oppskriften p\u00e5 suksess?"}, {"field": "heading", "value": ["Hei, foreldre \u2013 dere er tidenes beste! -adressa.no", "Ny, skandinavisk foreldremodell", "Stoler p\u00e5 foreldrene", "Livsverden", "For mye \u00e5penhet?", "Bedre samspill i familiene", "H\u00f8ye ambisjoner for barna", "\u2013 Foreldre fortjener et klapp p\u00e5 skulderen"]}, {"field": "id", "value": "fb9d0937866861f96dda11d92c392ac67b1309d9"}, {"field": "keyword", "value": ["Ungdom", "Barneoppdragelse", "Barn og unge"]}, {"field": "keywords", "value": "Ungdom,Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["barna oppfattet foreldrene", "foreldre", "barn", "hvorvidt barna oppfattet", "nordiske landene"]}, {"field": "kw-entity", "value": ["familie", "skandinavia", "aftenposten oppvekst", "norsk", "ungdata", "politih\u00f8gskolen", "blindern", "husk", "facebookgruppe og twitterprofil", "kilde", "aftenposten 14", "august 2014", "nova"]}, {"field": "kw-location", "value": ["telemark", "bamble", "oslo"]}, {"field": "kw-pageclass", "value": "article"}, {"field": "kw-person", "value": ["magne raundalen", "kari lossius", "myhre lie", "helene aarseth", "elisabeth myhre lie"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/276ee3ec-e6c0-4d26-b9e1-c0a1c046f5b2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hei, foreldre \u2013 dere er tidenes beste!"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hei_-foreldre--dere-er-tidenes-beste-8071b.html"}, {"field": "pageclass", "value": ["article"]}, {"field": "publishtime", "value": "2015-03-09T08:03:25.000Z"}, {"field": "recs-articleid", "value": "8071"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-03-09T08:03:25.000Z"}, {"field": "recs-rawtitle", "value": "Hei, foreldre \u2013 dere er tidenes beste! -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Ni av ti norske ungdommer sier at de er forn\u00f8yde med foreldrene sine. Har dagens m\u00f8dre og fedre funnet oppskriften p\u00e5 suksess?"}, {"field": "thumbnail", "value": "http://content-thumbnail.cxpublic.com/content/thumbnail200x150/fb9d0937866861f96dda11d92c392ac67b1309d9.jpg?599522cc"}, {"field": "thumbnailfullheightdimensions", "value": "200x2210"}, {"field": "timestamp", "value": "2017-08-17T04:59:56.000Z"}, {"field": "title", "value": "Hei, foreldre \u2013 dere er tidenes beste!"}, {"field": "url", "value": "http://www.adressa.no/familieogoppvekst/Hei_-foreldre--dere-er-tidenes-beste-8071b.html"}, {"field": "urlhash", "value": "fb9d0937866861f96dda11d92c392ac67b1309d9"}], "score": 0.54630584, "siteId": "9222270286501375973", "id": "fb9d0937866861f96dda11d92c392ac67b1309d9"}

