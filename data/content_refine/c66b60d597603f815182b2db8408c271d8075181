{"fields": [{"field": "modifiedtime", "type": "time", "value": "2015-12-02T11:41:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Smakspolitiet"}, {"field": "author", "value": ["audun h. m. hagen", "mads paulsen"]}, {"field": "body", "value": ["Saken oppdateres.", "\u00c5stedet er splitter nye Alma\u2019s Restaurant og Bar ved Prinsenkrysset, oppdraget er \u00e5 oppsummere \u00e5ret og peke ut tendenser. I tre \u00e5r har jeg og anmelderkollega Mats gestaltet Smakspolitiet, ufattelig hvordan tiden g\u00e5r.", "Men aldri har det skjedd s\u00e5 mye p\u00e5 restaurantfronten som i \u00e5r, sier Mats mens vi f\u00e5r utdelt menyer p\u00e5 det som er det aller ferskeste tilskuddet, i lokalene etter Brukbar og Pair-A-Dice. Her har det blitt ett stort, \u00e5pent rom - et livlig lokale, en slags fransk bistro med lang bar i ene enden. Vi g\u00e5r for sei med risoni og dagens panne, den franske fiskegryta bouillabaisse.", "- Alma\u2019s, Boxer, Sot, Super Hero Burger, Restaurant S\u00f8ttitre, Brygghus 9, Digs, Kudos, sier Mats som har ei liste klar p\u00e5 iphonen.", "- H\u00e6?", "- Nye utesteder i \u00e5r. Og Folk & Fe og Mat fra Hagen. Og Brukbar/Bl\u00e6st.", "- Over ti nye plasser. Pluss at vi sikkert har glemt noen.", "- Og de fleste av dem er ordentlig bra, sier Mats.", "Det er ikke lett \u00e5 sl\u00e5 fast slikt i samtid, men om noen skulle skue tilbake til utelivet 2014 fra en tjue \u00e5r fram i tid, setter vi store penger p\u00e5 at oppblomstringa av gode restauranter er trekket som skiller seg ut. Vi har h\u00f8rt utelivsfolk si det i \u00e5revis, n\u00e5 har det endelig g\u00e5tt troll i ord: Trondheimsfolk har f\u00e5tt kontinentale vaner og spiser mer ute enn f\u00f8r. Til alt overm\u00e5l trekker byen til seg godt fagfolk ogs\u00e5. For til \u00e5 v\u00e6re en relativt beskjeden by i st\u00f8rrelse, har vi det sv\u00e6rt beleilig p\u00e5 spisefronten. R\u00e5 fisk med ris p\u00e5 hvert gatehj\u00f8rne, bistroer med \u00f8sters, brune kafeer med kj\u00f8ttkaker, vietnamesiske pannekaker, peking-and, curry, wok, satay, kebab, misosuppe, carpaccio, margbein, pizza, fiskesupper, kullgrillet hamburger, og flere fine dining-steder for gourmeter som vil skeie ut med fem retter eller sju.", "Ikke minst har det blitt lettere \u00e5 leve med at 5 Bord stengte, n\u00e5 som Restaurant S\u00f8ttitre har \u00e5pnet p\u00e5 Royal Garden, vurderer Mats. Restaurant S\u00f8ttitre var stedet som fikk mest skryt i 2014 , med et soleklart terningkast seks for sin sjuretter.", "Fra v\u00e5r vindusplass p\u00e5 Alma's g\u00e5r blikket over gata til Cafe Dublin. En riktig stayer i utelivet, iren i Prinsenkrysset. Slikt burde verdsettes mer, filosoferer vi mens vi venter p\u00e5 maten. For hvert \u00e5r er det noen som forsvinner. Byen viste seg ikke stor nok for to mexicanske restauranter i samme gate; Gr\u00f8nn Pepper stengte, heldigvis st\u00e5r Restaurant Frida st\u00f8tt igjen.", "Verre er at Sven Erik Renaa varsler avvikling av Restaurant Renaa p\u00e5 Solsiden. Konseptet som er hyperpopul\u00e6rt i Stavanger, fenget ikke her. Synd, for der har vi hatt flere gode opplevelser.", "S\u00e5 ble Rica kj\u00f8pt opp av Scandic og en dr\u00f8ss kokker sluttet p\u00e5 Rica Nidelven. Hva skjer med Norges beste hotellfrokost? Hva skjer med gourmetrestauranten Glassg\u00e5rden p\u00e5 tidligere Rica Bakklandet?", "- Jeg vet iallefall at Scandic leverer mat p\u00e5 Brakka n\u00e5, skyter Mats inn.", "- Til spillerne ogs\u00e5?", "Ja, jeg vet ikke hvor bra det var f\u00f8r, men l\u00f8nsjen n\u00e5 er skikkelig god.", "Vi f\u00f8lger ogs\u00e5 spent med spisestedene som skuffet oss mest i 2014. Cafe Mido i Innherredsveien fikk en snill toer p\u00e5 terningen. P\u00e5 facebook ser vi stedet \u00f8se ut bilder av dansende, ja tidvis jublende folkemengder i lokalet, tydelig uanfektet av slakten fra Smakspolitiet.", "Hvis Mido klarer seg ett \u00e5r til s\u00e5 skal vi innf\u00f8re stayer-pris og gi den til dem, lover Mats. Big Horn Steakhouse ved Ravnkloa r\u00f8yk ogs\u00e5 p\u00e5 en toer p\u00e5 terningen i 2014.", "Vi skal ikke anmelde maten p\u00e5 Alma\u2019s i kveld, men vi m\u00e5 f\u00e5 nevne at b\u00e5de seien med risoni og fiskegryta med sei er oppl\u00f8ftende. Smakspolitiet liker sei. Selv f\u00e5r jeg skjenn om jeg drar med meg oppdrettslaks hjem fra butikken. Heller ikke kylling og svin faller i god jord, med mindre de beviselig er \u00f8kologisk foret og har levd greit.", "- Samme her, sier Mats. Nedsl\u00e5ende dokumentarer og rapporter gir tidligere h\u00f8yt rangerte r\u00e5varer bismak. Hva tenkte Hellstr\u00f8m p\u00e5 da han dedikerte en hel kokebok til salma-laks?", "At Coop kj\u00f8per opp ICA (med mindre Konkurransetilsynet setter ned foten) er heller ikke et godt tegn i Smakspolitiets \u00f8yne. Mye makt p\u00e5 f\u00e5 hender er risikabelt, nisjeprodusentene ryker fort ut av hyllene hvis de krever det det koster \u00e5 ale opp et dyr uten kontinuerlig antibiotika-tilf\u00f8rsel. Derfor er det fint \u00e5 se at lokale helter som Austmann og Jacobsen & Svart har f\u00e5tt gjennombrudd i \u00e5r, med henholdsvis \u00f8l og kaffe. Det er mulig \u00e5 n\u00e5 frem med (litt dyrere) kvalitetsprodukter.", "Det er h\u00e5p, enes Smakspolitiet.", "P\u00e5 Alma\u2019s er det Stones Roses p\u00e5 anlegget, vi ser Credos gamle kj\u00f8kkensjef Trond \u00c5m bak grytene. De senere \u00e5r har \u00c5m fiksa opp menyen p\u00e5 S\u00f8strene Karlsen, v\u00e6rt med \u00e5 \u00e5pne Calas & Kanasta, setter alts\u00e5 n\u00e5 sitt preg p\u00e5 Alma\u2019s og skal v\u00e6re delaktig i en kommende restaurant i det nye Adressabygget.", "- Driftig fyr!", "- La oss h\u00e5pe han fortsatt holder kvaliteten oppe p\u00e5 alle stedene han er involvert i. Byen trenger flere kjeder enn Egon og Big Horn.", "\u00c5ret ble ogs\u00e5 preget av Gordon Ramsays bes\u00f8k , som ga nok en bekreftelse p\u00e5 at \u00abtr\u00f8nderske r\u00e5varer er i verdensklasse\u00bb. Og det er de jo, det er synd Michelin-guiden nekter \u00e5 ta Trondheim i betraktning, selv ikke etter at El-Bulli-legenden Ferra Adria sp\u00e5dde at det nord-atlantiske kj\u00f8kkenet var det nye store. Og det ble det jo, med Noma og Maeemo i spissen, men hva med kokkene som st\u00e5r helt i frontlinja mot kysten og serverer det aller ferskeste av det beste? N\u00e5 har uansett kompassn\u00e5la forlengst snurret mot Peru og Amazonas-jungelen for trendsetterne i restaurantverden. Vi st\u00e5r igjen med sj\u00f8krepsen, kamskjellene, fisken og krabbene, vi har Credo, To Rom og Kj\u00f8kken, Restaurant S\u00f8ttitre, Glassg\u00e5rden og s\u00e5 f\u00e5r vi bare krysse fingrene for at Ronny Myren heller ikke denne gangen f\u00e5r solgt Emilies, og f\u00e5r ny giv til \u00e5 fortsatt drive restauranten p\u00e5 toppniv\u00e5.", "For 2015 krysser vi ogs\u00e5 fingrene for at:", "Flere f\u00e5r opp \u00f8ynene for vegetarmat, Mat fra Hagen er den typen sted som bringer byen videre.", "M/S Bj\u00f8rnv\u00e5g fortsatt flyter neste \u00e5r, med sin snurrige blanding av japanske teknikker og tr\u00f8nderske r\u00e5varer.", "Mathallen kommer og blir noe vi bruker mer enn den ene gangen i halv\u00e5ret vi virkelig skal kose oss.", "Vinpuls fortsetter \u00e5 invitere noen av de fremste vinskaperne som finnes, til byen.", "Scandic tar maten like p\u00e5 alvor som Rica.", "Det nye \u00f8lsenteret i det avviklende EC Dahls-bygget blir s\u00e5 bra som det h\u00f8res ut som.", "At alle nykommerne p\u00e5 utelivsfronten lykkes", "Og ikke minst for at Alma\u2019s snart f\u00e5r reparert taklysene som blinker som en stengende nattklubb hvert 20. sekund.", "- Sv\u00e6rt forvirrende, medgir v\u00e5r hyggelige servit\u00f8r som garanterer at problemet snart er l\u00f8st.", "Vi blir ogs\u00e5 fortalt at stedet jobber med en ny meny, som presenteres i 2015. Smakspolitiet kommer tilbake!", "Mats Paulsen og Audun H. M. Hagen"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "266a22627c2e1cf11b1063e3a37a1deb5e95dc11e3d1ebd20e5d8f21e7be4b86"}, {"field": "createtime", "value": "2015-12-03T21:36:39.000Z"}, {"field": "description", "value": "Smakspolitiet spiser seg gjennom \u00e5ret som gikk. P\u00e5 en av byens mange, mange nykommere i 2014. Heng med!"}, {"field": "dominantimage", "value": "http://www.adressa.no/pluss/kultur/article10497973.ece/lhx1p4/ALTERNATES/w980-default/Syttitre02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c66b60d597603f815182b2db8408c271d8075181.jpg?5908e362"}, {"field": "dominantthumbnaildimensions", "value": "300x169"}, {"field": "heading", "value": ["Smakspolitiets julebord -adressa.no", "Flust av nytt", "Kroken p\u00e5 d\u00f8ra", "Oppdrettslaks i skammekroken", "\u00c5m overalt", "Smakspolitiets \u00f8nsker"]}, {"field": "id", "value": "c66b60d597603f815182b2db8408c271d8075181"}, {"field": "keyword", "value": "Smakspolitiet"}, {"field": "keywords", "value": "Smakspolitiet"}, {"field": "kw-category", "value": ["pluss", "kultur"]}, {"field": "kw-classification", "value": "travel"}, {"field": "kw-company", "value": "michelin"}, {"field": "kw-concept", "value": ["aller ferskeste", "mat", "tr\u00f8nderske r\u00e5varer", "sted", "restaurant"]}, {"field": "kw-entity", "value": ["adressabygget", "konkurransetilsynet", "rica nidelven", "ravnkloa", "scandic", "restaurant s\u00f8ttitre", "cafe dublin", "credo", "kanasta", "el-bulli", "egon og big horn", "restaurant og bar", "bord", "royal garden", "hellstr\u00f8m", "mido", "austmann og jacobsen", "peru og amazonas", "ferra adria", "rica bakklandet", "brukbar og pair", "fe og mat", "bj\u00f8rnv\u00e5g", "calas", "rica", "glassg\u00e5rden", "mat", "norges", "brukbar", "coop", "emilies", "horn steakhouse", "innherredsveien", "prinsenkrysset", "restaurant frida", "smakspolitiet", "restaurant renaa", "noma og maeemo", "dahls", "brakka"]}, {"field": "kw-location", "value": ["pepper", "hagen", "stavanger", "alma", "trondheim"]}, {"field": "kw-pageclass", "value": "article"}, {"field": "kw-person", "value": ["stones roses", "ronny myren", "trond \u00e5m", "s\u00f8strene karlsen", "gordon ramsays", "big horn", "sven erik renaa"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article10497973.ece/lhx1p4/ALTERNATES/w980-default/Syttitre02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Smakspolitiets julebord"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2014/12/30/Smakspolitiets-julebord-10497974.ece"}, {"field": "pageclass", "value": ["article"]}, {"field": "publishtime", "value": "2014-12-30T11:50:10.000Z"}, {"field": "recs-articleid", "value": "10497974"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-12-30T11:50:10.000Z"}, {"field": "recs-rawtitle", "value": "Smakspolitiets julebord -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Smakspolitiet spiser seg gjennom \u00e5ret som gikk. P\u00e5 en av byens mange, mange nykommere i 2014. Heng med!"}, {"field": "thumbnail", "value": "http://content-thumbnail.cxpublic.com/content/thumbnail200x150/c66b60d597603f815182b2db8408c271d8075181.jpg?5908e362"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T19:52:02.000Z"}, {"field": "title", "value": "Smakspolitiet spiser seg gjennom \u00e5ret som gikk"}, {"field": "url", "value": "http://www.adressa.no/pluss/kultur/2014/12/30/Smakspolitiets-julebord-10497974.ece"}, {"field": "urlhash", "value": "c66b60d597603f815182b2db8408c271d8075181"}], "score": 0.65410215, "siteId": "9222270286501375973", "id": "c66b60d597603f815182b2db8408c271d8075181"}

