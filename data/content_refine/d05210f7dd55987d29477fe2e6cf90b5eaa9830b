{"fields": [{"field": "modifiedtime", "type": "time", "value": "2012-04-17T00:38:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "knut sundet daglig leder"}, {"field": "body", "value": ["Saken oppdateres.", "De som mener at staten skal st\u00e5 for hele finansieringa av vegutbygging / utbedring i regioner som Fosen, vil sannsynligvis aldri f\u00e5 realisert sine \u00f8nsker og behov for gode veger.", "Det har lenge v\u00e6rt enighet p\u00e5 Fosen om at det er behov for \u00e5 bedre standarden p\u00e5 vegnettet i regionen. For \u00e5 f\u00e5 fortgang i dette arbeidet har n\u00e6ringsliv og kommunene p\u00e5 Fosen g\u00e5tt sammen og dannet selskapet - Fosenvegene AS - ei tim\u2019 te by\u2019n - som skal arbeide for utbedring av vegnettet.", "Fosenvegene AS - ei tim\u2019 te\u2019 by\u2019n eies av kommunene Mosvik, Leksvik, Rissa, \u00d8rland, Agdenes, Bjugn, \u00c5fjord, Roan og Osen samt S\u00f8r- og Nord-Tr\u00f8ndelag fylkeskommuner og et fagforbund.", "Driften av selskapet og planarbeidet som er utf\u00f8rt s\u00e5 langt er finansiert av det lokale n\u00e6ringslivet p\u00e5 Fosen. De har bidratt med en direkte pengeoverf\u00f8ring p\u00e5 hele 20,4 mill kr til prosjektet.", "Fosenvegene AS \u2013 ei tim \u0301te \u0301by \u0301n sitt oppdrag fra eierne er:", "Planlegge og bygg ut hovedvegnettet med en framtidsrettet standard som gir:", "Positiv konkurransesituasjon og utviklingsmuligheter for n\u00e6ringslivet p\u00e5 Fosen.", "I tillegg skal vi skaffe finansiering og gjennomf\u00f8re utbedring av 280 km hovedvegnett.", "Samlet kostnad for prosjektet er beregnet til 1 500 mill kroner (2005-kroneniv\u00e5). Selskapet skal planlegge \u00e5 gjennomf\u00f8re utbyggingen av 18 delprosjekt av hovedvegnettet p\u00e5 hele Fosen.", "Prioriteringene er godkjent og enstemmig vedtatt i alle kommunestyrene som har eierandeler i selskapet.", "Ide og utvikling", "Prosjektet startet v\u00e5ren 2004, da \u00c5fjord N\u00e6ringsforening tok tak i \u00d8ystein Sylterns id\u00e9 om \u00e5 utbedre RV 715 mellom Trondheim og \u00c5fjord. M\u00e5let var \u00e5 redusere reisetiden mellom \u00c5fjord og Trondheim ned mot en time. Saken fikk navnet \u00abEi tim\u2019 te\u2019 by\u2019n\u00bb.", "Straks forslaget ble kjent, meldte de andre kommunene p\u00e5 Fosen interesse for \u00e5 v\u00e6re med prosjektet, som ble utvidet til \u00e5 omfatte de fleste hovedvegene p\u00e5 Fosen. Etter en forstudie utf\u00f8rt av ViaNova Plan og Trafikk AS, ble en oversikt over vegstrekninger med behov for utbedring en laget.", "I juni 2005 ble Fosenvegene AS - ei tim\u2019 te\u2019 by\u2019n stift. Planarbeidet startet umiddelbart, og i l\u00f8pet av 2009 vil de f\u00f8rste anleggsarbeidene v\u00e6re i gang.", "Planlegging av veg er en omfattende prosess som kan ta flere \u00e5r. \u00c5 komme p\u00e5 prioritert plass i de nasjonale vegprioriteringer er enda mer omfattende. Det er i dag blitt slik at stadig flere prosjekt realiseres ved brukerfinansiering, b\u00e5de store og mindre vegprosjekt.", "Gjennom et godt samarbeid med Statens Vegvesen er planleggingen av Fosenvegene - ei tim\u2019 te\u2019 by\u2019n kommet godt i gang. De 18 delprosjektene er delt inn i 3 utbyggingspakker.", "Valg av delprosjekt og prioritering av disse er gjort gjennom en \u00e5pen demokratisk prosess der alle de 9 ber\u00f8rte kommunene har fattet enstemmige vedtak.", "God butikk \u00e5 betale bompenger", "Prognoser viser at alle kj\u00f8ret\u00f8y f\u00e5r lavere driftskostnader i form av lavere drivstoff-forbruk og mindre slitasje p\u00e5 bilene. Denne besparelsen er st\u00f8rre enn kostnadene ved bompassering. I tillegg kommer en gevinst i form av kortere reisetid og mindre ulykker.", "Utbygging/utbedringer i alle kommuner", "Prosjektet omfatter alle kommunene p\u00e5 Fosen. F\u00f8rste prosjekt - Sund - Bradden p\u00e5 RV 717 i Rissa er ferdig prosjektert. Her blir det byggestart p\u00e5 senh\u00f8stes i 2009. RV 712 Vanvikan - Leksvik, RV 715 Vanvikan - Ols\u00f8y og RV 710 Valset - Ingdal vil v\u00e6re ferdig prosjektert i l\u00f8pet av 2009. For disse 3 prosjektene planlegges anleggsstart i 2010. Det er planlagt at alle de 18 vedtatte prosjektene skal v\u00e6re fullf\u00f8rt innen 2018.", "Nye \u00f8nsker og ideer", "I kj\u00f8lvatnet av et s\u00e5 stort prosjekt vil det alltid komme \u00f8nsker om flere og andre prosjekt. Noen forventer at disse prosjektene skal prioriteres p\u00e5 bekostning av de prioriteringene som 9 kommunestyrer og 2 fylkesting allerede har gjort.", "Stj\u00f8rnfjordbrua, bru over \u00c5fjordstraumen mellom Bjugn og \u00c5fjord og veg mellom Sydskj\u00f8r og Nordskj\u00f8r i \u00c5fjord/ Roan er prosjekt som er nevnt. Kombinert med ny kystriksveg i ytre str\u00f8k som i hovedsak b\u00e5r igjennom \u00c5fjord, Bjugn, \u00d8rland og Rissa. Noen av disse kan v\u00e6re interessante, men sv\u00e6rt dyre prosjekt. Som eksempel kan nevnes at ei bru over Stj\u00f8rnfjorden alene er stipulert til ca 3 milliarder kroner, alts\u00e5 dobbelt s\u00e5 mye som hele Fosenvegprosjektet.", "Ideen om \u201dKystriksvegen\u201d gjennom ytre str\u00f8k i Fosen er et gigantprosjekt, som i seg selv vil koste mange ganger Fosenvegene, og initiativtakerne skal heller ikke brukefinansiere denne.", "Den vil dekke behovet for bare en del av Fosens befolkning. For de nordlige deler av Fosen vil en annen trase enn dagens tiln\u00e6rmet rette linje mot Trondheim v\u00e6re uaktuell for Fosenvegene AS - ei tim \u0301te \u0301by \u0301n \u00e5 utrede.", "N\u00e5r planleggere og politikere med st\u00f8tte fra lokalt n\u00e6ringsliv har hatt en s\u00e5 lang og grundig prosess rundt sine prioriteringer, er det uaktuelt for Fosenvegene AS \u00e5 ta inn nye prosjekt f\u00f8r de 3 vedtatte pakkene er gjennomf\u00f8rt. Fosen har med sine vedtak sagt hva de \u00f8nsker \u00e5 gj\u00f8re f\u00f8rst.", "Kampen om vegpengene", "Det er allment kjent at det er et vesentlig etterslep n\u00e5r det gjelder vegbygging i Norge. Kampen om vegpenger er hard. Ny Nasjonal Transportplan vektlegger jernbane og veger i tett befolkede omr\u00e5der.", "Derfor vil eneste mulighet for \u00e5 realisere vegprosjekter p\u00e5 Fosen \u00e5 ta i bruk brukerfinansiering, en praksis som er mer og mer vanlig over hele landet.", "Vi p\u00e5 Fosen har valget mellom \u00e5 vente til det blir \u00abv\u00e5r tur\u00bb, eller \u00e5 ta tak selv. Vi har valgt det siste.", "Vi har n\u00e5 levert en s\u00f8knad til Staten om brukerfinansiering for \u00e5 realisere utbedring av det eksisterende hovedvegnettet p\u00e5 Fosen.", "Anleggsstart", "Med bakgrunn i de enstemmige valg av vegtraseer og den planlegging som er gjennomf\u00f8rt, starter vi utbyggingen av Fosenvegene i november - 09. M\u00e5let er en betydelig bedre og fremtidsrettet vegstandar som gir oss en positiv konkurransesituasjon og utviklingsmuligheter for oss alle p\u00e5 Fosen n\u00e5r anleggsperioden er ferdig om 8 \u00e5r."]}, {"field": "category0", "value": "meninger"}, {"field": "contenthash", "value": "7159a33d8113d81587ba6fdf3f92ee7e289e7f1f28c86f1bb30f8cd1a208e465"}, {"field": "createtime", "value": "2016-03-04T19:24:22.000Z"}, {"field": "description", "value": "Fosningene har selv tatt tak i utbedring av hovedvegnettet etter \u00e5 ha innsett at utbygging m\u00e5 brukerfinansieres."}, {"field": "dominantimage", "value": "http://www.adressa.no/incoming/article1310719.ece5/ALTERNATES/w980-default/Kronikk%201405.jpg_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d05210f7dd55987d29477fe2e6cf90b5eaa9830b.jpg?5992fb63"}, {"field": "dominantthumbnaildimensions", "value": "300x169"}, {"field": "heading", "value": "Fosenvegene AS - ei tim \u0301te \u0301by \u0301n -adressa.no"}, {"field": "id", "value": "d05210f7dd55987d29477fe2e6cf90b5eaa9830b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": ["trafikk as", "fosenvegene as", "vianova plan og trafikk as"]}, {"field": "kw-concept", "value": ["prosjekt", "tim", "tim te", "tim te by", "te by"]}, {"field": "kw-entity", "value": ["valset", "trondheim og \u00e5fjord", "vianova plan", "fosenvegprosjektet", "kystriksvegen", "roan og osen", "statens vegvesen", "vanvikan", "bjugn og \u00e5fjord", "nasjonal transportplan", "\u00e5fjordstraumen", "sydskj\u00f8r og nordskj\u00f8r", "\u00e5fjord n\u00e6ringsforening", "\u00e5fjord og trondheim", "\u00f8rland og rissa"]}, {"field": "kw-location", "value": ["bjugn", "leksvik", "agdenes", "mosvik", "stj\u00f8rnfjorden", "trondheim", "nord-tr\u00f8ndelag", "rissa", "norge", "\u00f8rland"]}, {"field": "kw-pageclass", "value": "article"}, {"field": "kw-person", "value": "\u00f8ystein sylterns"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1310719.ece5/ALTERNATES/w980-default/Kronikk%201405.jpg_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fosenvegene AS - ei tim \u0301te \u0301by \u0301n"}, {"field": "og-type", "value": "article"}, {"field": "og-url", "value": "http://www.adressa.no/meninger/article1324183.ece"}, {"field": "pageclass", "value": ["article"]}, {"field": "publishtime", "value": "2009-05-13T11:51:16.000Z"}, {"field": "recs-articleid", "value": "1387692"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-13T11:51:16.000Z"}, {"field": "recs-rawtitle", "value": "Fosenvegene AS - ei tim\u00b4te\u00b4by\u00b4n -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Fosningene har selv tatt tak i utbedring av hovedvegnettet etter \u00e5 ha innsett at utbygging m\u00e5 brukerfinansieres."}, {"field": "thumbnail", "value": "http://content-thumbnail.cxpublic.com/content/thumbnail200x150/d05210f7dd55987d29477fe2e6cf90b5eaa9830b.jpg?5992fb63"}, {"field": "thumbnailfullheightdimensions", "value": "200x1901"}, {"field": "timestamp", "value": "2017-08-15T13:47:15.000Z"}, {"field": "title", "value": "Fosenvegene AS - ei tim \u0301te \u0301by \u0301n"}, {"field": "url", "value": "http://www.adressa.no/meninger/article1324183.ece"}, {"field": "urlhash", "value": "d05210f7dd55987d29477fe2e6cf90b5eaa9830b"}], "score": 1.3622973, "siteId": "9222270286501375973", "id": "d05210f7dd55987d29477fe2e6cf90b5eaa9830b"}

