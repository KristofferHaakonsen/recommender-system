{"fields": [{"field": "modifiedtime", "type": "time", "value": "2016-11-24T22:51:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Smakspolitiet", "Restaurantguide", "trondheim", "mat"]}, {"field": "author", "value": ["anmeldt av audun h. m. hagen", "h\u00e5vard egge"]}, {"field": "body", "value": ["Saken oppdateres.", "Kalde poteter eller sm\u00f8rstekte, lune kamskjell? Valgets kvaler? N\u00e5r vi bes\u00f8ker Sellanraa Bok & Bar best\u00e5r den skiftende menyen av kun to l\u00f8nsjretter, i tillegg til tre ulike sm\u00f8rbr\u00f8d. Uheldigvis for meg er det anmelderkollega H\u00e5vard som stikker av med kamskjellene, for vi m\u00e5 jo teste begge.", "LES OGS\u00c5: Slik er Trondheims nye kulturkvartal", "Men f\u00f8r vi kommer dit, pr\u00f8ver vi sm\u00f8rbr\u00f8dene som, etter min mening, ikke akkurat ser innbydende ut i glassdisken. Sellanraa Bok & Bar \u00e5pnet nylig i den gamle brannstasjonen i S\u00f8ndre gate, og fungerer som et slags knutepunkt mellom Trondheim Folkebibliotek, og byens nyvinninger, Kunsthallen og Litteraturhuset. Navnet er tatt fra bonden Isak Sellanraa, i Knut Hamsuns \u201dMarkens Gr\u00f8de\u201d, og skal speile spisestedets fokus p\u00e5 jorda r\u00e5varene kommer fra \u2013 men jeg synes det er noe veldig skrint over sm\u00f8rbr\u00f8det jeg ender med; ei tynn, grov skive med to blader hjertesalat og et egg delt i to.", "Helt til jeg smaker. Dressingen redder hele retten. En slags persillemajones, som er syrlig, frisk, smakfull, og heldigvis l\u00f8fter det kokte egget og den spenstige hjertesalaten.", "H\u00e5vard jubler ogs\u00e5 over sin tilsynelatende enkle br\u00f8dskive, med ferskost og en halv, syltet plomme.", "- S\u00e5 enkelt, men likevel genialt! Osten har en deilig fet og veldig ren melkesmak som passer perfekt sammen med den syrlige og s\u00f8dmefulle plommen. Det rista myslibr\u00f8det med n\u00f8tter gir god kontrast i teksturen. Dette var nydelig!", "Lurer du p\u00e5 hvor du skal spise? Her er flere anmeldelser p\u00e5 restauranter i Trondheim", "B\u00f8ker om kunst og arkitektur omgir oss. Musikken er p\u00e5 behagelig niv\u00e5, og akustikken gj\u00f8r det befriende lett \u00e5 f\u00f8re en samtale uten \u00e5 heve stemmen - til tross for at lokalet er over halvfullt. Tidligere kj\u00f8kkensjef p\u00e5 Credo, Frederic Klev, og barista og tidligere avdelingsleder for Dromedar, Tore \u00d8verleir, er blant folkene som st\u00e5r i og utenfor kj\u00f8kkenet p\u00e5 Sellanraa \u2013 som ikke har f\u00e5tt satt menyen helt enn\u00e5. Den skal v\u00e6re skiftende, etter r\u00e5varetilgang, men m\u00e5let er \u00e5 kunne tilby mer enn to l\u00f8nsjretter, blir vi fortalt. Men akkurat n\u00e5 er det alts\u00e5 slik: kamskjell eller poteter.", "LES OGS\u00c5: Skal gj\u00f8re Britannia til viktig restauranthus", "Etter en kort diskusjon ender jeg med potetsalat til, la oss kalle det \u201dhovedrett\u201d. Det viser seg imidlertid \u00e5 v\u00e6re en riktig s\u00e5 lekker anretning, med kokte mandelpoteter, s\u00e5kalt rosettk\u00e5l (en nyvinning det \u00f3g, en krysning av gr\u00f8nnk\u00e5l og rosenk\u00e5l, som fikk norsk navn i fjor), \u00abfetaost\u00bb fra Grindal Ysteri, potetchips, aske av purrel\u00f8k og l\u00f8pstikkemajones.", "Nydelige, delikate smaker. L\u00f8pstikken er brukt nennsomt i majonesen, slik at den ikke tar overh\u00e5nd. Poteten er fast, fin og myk, og alle ingrediensene spiller p\u00e5 lag.", "Likevel. Det er mye potet. Og den er kald, ikke lun. Det blir endimensjonalt i lengden. Etter den \u00f8rtende munnfullen kald potet, mens h\u00f8stm\u00f8rket senker seg ute i gata, ser jeg sv\u00e6rt misunnelig p\u00e5 H\u00e5vard, som gafler i seg varme, sm\u00f8rstekte kamskjell, opp\u00e5 en diger blomk\u00e5lanretning.", "- Deilig, sier han mellom tyggene.", "- Rustikke smaker, men samtidig delikat og lett, fortsetter han.", "- I tillegg tilf\u00f8rer denne rognasken en ekstra dimensjon, n\u00e6rmest jubler han.", "LES OGS\u00c5: Ranheim f\u00e5r nytt spisested: - Restauranten blir noe helt nytt i Trondheim", "\u00abRognasken\u00bb? Retten er bygd opp av en to, tre centimeter tykk skive blomk\u00e5l, sm\u00f8rstekt, med blomk\u00e5lpur\u00e9 opp\u00e5, ferske kamskjell fra Hitra opp\u00e5 der igjen, og helt \u00f8verst: blomkarse samt et fint str\u00f8lag med saltet, r\u00f8kt og t\u00f8rket kamskjellrogn \u2013 en del av skjellet som gjerne kalles gonade. Et altfor ofte tilsidesatt produkt, med kraftigere smak enn kamskjellmuskelen.", "- Det er visst litt av filosofien her, at de ikke kaster mat, men heller bruker det kreativt. Smart, for gonaden tilf\u00f8rer retten en kraft og dybde. Og sammen med den sm\u00f8rstekte blomk\u00e5len, syrlige sm\u00f8rsausen, og de deilige lubne kamskjellene, er dette rett og slett en flott rett, sier H\u00e5vard og tar en slurk Sancerre-vin.", "- Sitter som et skudd til retten, smiler han forn\u00f8yd.", "Til slutt, kake. Saupkake. Saup, eller kjernemelk, er et biprodukt ved kjerning av sm\u00f8r. Her brukt i det som er en slags krydderkake, med r\u00f8mmekrem i midten og t\u00f8rket tindvedb\u00e6r p\u00e5 toppen. Gammel oppskrift, blir vi fortalt. Den syrlige tindveden og rene r\u00f8mmekremen l\u00f8fter kakestykket opp fra det ordin\u00e6re. Med samme mat p\u00e5 fatet, enes vi i dommen: friskt og smakfullt, et verdig punktum \u2013 sammen med veldig, veldig god espresso, som presenteres i det vide og brede. Kaffe kan de.", "- Et l\u00f8nsjsted som evner \u00e5 blande gamle mattradisjoner med moderne teknikker p\u00e5 en sofistikert m\u00e5te. R\u00e5varene er av h\u00f8y kvalitet enten de er hentet lokalt eller produsert her. Dette var et friskt pust, oppsummerer H\u00e5vard. Selv er jeg mer usikker. Alt vi har f\u00e5tt er skikkelig godt h\u00e5ndverk, fra start til m\u00e5l, men selve id\u00e9en om en s\u00e5 stor og kald potetsalat er jeg skeptisk til. Og 70 kroner for en liten br\u00f8dskive med egg og hjertesalat f\u00f8les stivt. Samtidig m\u00e5 det sies at det smakte langt, langt bedre enn det s\u00e5 ut. Og at kamskjellretten kun kostet 145,- og potetretten skarve hundrelappen, er absolutt sympatisk. For mette ble vi. Jeg kommer til \u00e5 se an menyen fremover, mens H\u00e5vard er veldig sikker i sin sak:", "- Her kommer jeg til \u00e5 henge mye!", "Total: 5 \u2013 I likhet med sine naboer, forteller Sellanraa gode historier \u2013 gjennom maten. Dyktige folk p\u00e5 kj\u00f8kken og i front, men litt lite \u00e5 velge i.", "Mat og drikke 5: En litt ensformig potetsalat til tross, herlige r\u00e5varer brukt oppfinnsomt, og viktigst: godt \u2013 samtidig fint matchet p\u00e5 drikkefronten.", "Milj\u00f8: 5 \u2013 Innbydende b\u00f8ker, og store glass med b\u00e6r og gr\u00f8nnsaker til sylting, omkranser det lille lokalet der man ikke m\u00e5 rope for \u00e5 snakke.", "Service: 4 \u2013 Til tross for f\u00e5 bord, m\u00e5 du bestille i baren. N\u00e5r det f\u00f8rst er gjort, f\u00f8lger kunnskapsrike og oppmerksomme servit\u00f8rer deg opp, og lar deg etterbestille dessert og drikke fra bordet.", "Pris: 4 \u2013 Her vakler vi mellom 4 og 5 \u2013 sm\u00f8rbr\u00f8d en smule stivt priset, l\u00f8nsjretter gledelig billige.", "LES OGS\u00c5: Disse trondheimsrestaurantene er blant Nordens beste"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "608b57a71364625f1dc025232dc64b561ca94a8627eda2ea5c2564dc81e4de44"}, {"field": "createtime", "value": "2016-11-24T20:55:36.000Z"}, {"field": "description", "value": "Nystartede Sellanraa Bok & Bar byr p\u00e5 gode r\u00e5varer og delikate smaker \u2013 men det skorter p\u00e5 utvalget."}, {"field": "dominantimage", "value": "http://www.adressa.no/pluss/kultur/article13834566.ece/5m8ilo/ALTERNATES/w980-default/Stellanraa_0101"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c1395662947ba55aa60c1cd1a483b4a65b39b6fe.jpg?5988c75c"}, {"field": "dominantthumbnaildimensions", "value": "300x169"}, {"field": "heading", "value": ["Sofistikert gr\u00f8de p\u00e5 fatet -adressa.no", "Knutepunkt for kunst", "Et sted for snakk", "Moderne potetsalat", "Glad i biprodukter", "Saupkake med tindved", "Oppsummert:"]}, {"field": "id", "value": "c1395662947ba55aa60c1cd1a483b4a65b39b6fe"}, {"field": "keyword", "value": ["Smakspolitiet", "Restaurantguide", "trondheim", "mat"]}, {"field": "keywords", "value": "Smakspolitiet,Restaurantguide,trondheim,mat"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["mat", "sm\u00f8rstekt", "delikate smaker", "sm\u00f8rbr\u00f8d", "trondheim", "kamskjell", "smak", "retten", "potetsalat", "kald potet", "r\u00e5varer", "potet", "kald", "bok"]}, {"field": "kw-entity", "value": ["grindal ysteri", "trondheim folkebibliotek", "markens gr\u00f8de", "restaurantguide", "credo", "dromedar", "h\u00e5vard", "sellanraa", "kunsthallen og litteraturhuset", "s\u00f8ndre", "nordens", "sellanraa bok", "britannia"]}, {"field": "kw-location", "value": ["sancerre", "hitra", "bar"]}, {"field": "kw-pageclass", "value": "article"}, {"field": "kw-person", "value": ["isak sellanraa", "frederic klev", "knut hamsuns", "tore \u00f8verleir"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13834566.ece/5m8ilo/ALTERNATES/w980-default/Stellanraa_0101"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sofistikert gr\u00f8de p\u00e5 fatet"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/11/24/Sofistikert-gr%C3%B8de-p%C3%A5-fatet-13834717.ece"}, {"field": "pageclass", "value": ["article"]}, {"field": "publishtime", "value": "2016-11-24T20:51:37.000Z"}, {"field": "recs-articleid", "value": "13834717"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-11-24T20:51:37.000Z"}, {"field": "recs-rawtitle", "value": "Sofistikert gr\u00f8de p\u00e5 fatet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Nystartede Sellanraa Bok & Bar byr p\u00e5 gode r\u00e5varer og delikate smaker \u2013 men det skorter p\u00e5 utvalget."}, {"field": "thumbnail", "value": "http://content-thumbnail.cxpublic.com/content/thumbnail200x150/c1395662947ba55aa60c1cd1a483b4a65b39b6fe.jpg?5988c75c"}, {"field": "thumbnailfullheightdimensions", "value": "200x1798"}, {"field": "timestamp", "value": "2017-08-07T20:02:36.000Z"}, {"field": "title", "value": "Smakspolitiet: \u00abS\u00e5 enkelt, men likevel genialt!\u00bb"}, {"field": "url", "value": "http://www.adressa.no/pluss/kultur/2016/11/24/Sofistikert-gr%c3%b8de-p%c3%a5-fatet-13834717.ece"}, {"field": "urlhash", "value": "c1395662947ba55aa60c1cd1a483b4a65b39b6fe"}], "score": 0.47787133, "siteId": "9222270286501375973", "id": "c1395662947ba55aa60c1cd1a483b4a65b39b6fe"}

