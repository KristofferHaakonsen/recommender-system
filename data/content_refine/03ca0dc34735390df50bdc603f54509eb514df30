{"fields": [{"field": "modifiedtime", "type": "time", "value": "2012-06-20T09:46:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["knut okkenhaug", "\u00e5ge winge", "knut okkenhaug"]}, {"field": "body", "value": ["Saken oppdateres.", "Tone har pakket for \u00e5 dra p\u00e5 permisjon til Norge. Hun gleder seg til \u00e5 henge med venner, m\u00f8te familien. Shoppe. Hun legger noen afghanske skjerf i bagen, tar en telefon og sier hun snart er hjemme. Under middagen kommer meldingen. Meldingen som senere bringer henne til krigsmarkene utenfor landsbyen Ghowrmach.", "Mandag 5. november kj\u00f8rer kolonnen inn i det kuperte fjell- og \u00f8rkenlandskapet. Tre soldater foran i hver stormpanservogn, i buken p\u00e5 hver vogn sitter fire infanterister. Tones latter, som til vanlig blander seg med br\u00f8let fra vognen, h\u00f8res ikke s\u00e5 ofte n\u00e5. Underveis brifes de over sambandet.", "I Adresseavisens l\u00f8rdagsmagasin Ukeadressa forteller hun om sitt halv\u00e5r som skytter p\u00e5 panserstormvognen CV-90.", "Her kan du kj\u00f8pe og lese Ukeadressa p\u00e5 din pc", "Tone Gunnes deltok i angrepene som tok livet av flere titalls oppr\u00f8rere ved landsbyen Ghowrmach i 2007. Senere understreket forsvarsministeren at et enstemmig storting st\u00e5r bak innsatsen i Afghanistan.", "- Det var jeg som trykte p\u00e5 avtrekkeren, men vi var en tropp og et lag som var sammen om dette. Det er det norske folk gjennom Stortinget som har sendt oss til Afghanistan for \u00e5 gj\u00f8re denne jobben, sier Tone Gunnes til Ukeadressa.", "LES OGS\u00c5: Nordmenn kan bli sendt til farlige s\u00f8r", "Soldatene som deltok i kampene utenfor Ghowrmach var nesten alle i begynnelsen 20-\u00e5rene.", "I l\u00f8rdagens utgave av Ukeadressa kan du lese den \u00e5tte sider lange reportasjen om hennes halv\u00e5r i Afghanistan. Under kan du lese utdrag av intervjuet med Tone Gunnes.", "Tone sitter i en hotellobby i Stavern, hun er p\u00e5 et kurs for politiskolestudenter. Hun svarer i korte setninger, som nesten alltid avsluttes med et smil. Noen ganger med en trillende latter. Ikke n\u00e5r hun snakker om Kristoffer S\u00f8rli J\u00f8rgensen. Som ble drept av en veibombe like etter at hun selv hadde opplevd slagmarkene i Afghanistan.", "- Det med Kristoffer var veldig spesielt. Jeg kjente ham ikke godt, men hadde m\u00f8tt ham et par uker tidligere. Han spurte hvordan jeg hadde det.", "- Fra h\u00e6rledelsen ble det sagt at hans d\u00f8d ikke var meningsl\u00f8s fordi det \u00e5 forhindre terror er er s\u00e5 langt fra meningsl\u00f8st som det g\u00e5r an \u00e5 komme?", "- Jeg vet faktisk ikke, det sp\u00f8rs hva du legger i det f\u00f8r du drar. Om du drar til Afghanistan fordi du har en dypere hensikt, for eksempel \u00e5 hjelpe afghanerne, eller om du gj\u00f8r det fordi du selv synes det er spennende.", "- Hva la du i det?", "- Jeg var knapt 20 og tror egentlig ikke jeg tenkte s\u00e5 mye p\u00e5 hvorfor. Jeg dro vel p\u00e5 grunn av spenningen og pengene. Men det fikk litt mer mening da jeg var der.", "- Du gr\u00e5ter n\u00e5 n\u00e5r du snakker om Kristoffer, ikke n\u00e5r du snakker om dine egne opplevelser. Har du gr\u00e5tt mye?", "- Det har blitt litt. N\u00e5r jeg virkelig setter meg med og tenker, da kommer det tilbake. Det handler vel om det jeg var med p\u00e5. Det var s\u00e5 mye som kunne g\u00e5tt galt. I ettertid ser jeg at jeg var heldig.", "- Du husker den meldingen da bestefaren din d\u00f8de, da du var seks. De du skj\u00f8t p\u00e5 hadde ogs\u00e5 en familie, unger som ventet p\u00e5 dem?", "- Det er ikke en ting jeg liker \u00e5 tenke p\u00e5. Det var snakk om dem eller oss. Jeg gjorde akkurat det jeg m\u00e5tte gj\u00f8re der og da, det jeg ble bedt om.", "- F\u00f8ler du et personlig ansvar?", "- Det var jeg som trykte p\u00e5 avtrekkeren, men vi var en tropp og et lag som var sammen om dette. Det er det norske folk gjennom Stortinget som har sendt oss til Afghanistan for \u00e5 gj\u00f8re denne jobben. Jeg kan st\u00e5 inne for det jeg har gjort, vi har rett til \u00e5 sl\u00e5 tilbake n\u00e5r vi blir beskutt. Vi angriper ikke, vi forsvarer egne styrker.", "- Har du tenkt p\u00e5 at du kanskje kan f\u00e5 problemer senere i livet?", "- Ja. Jeg tror ikke det vil bli slik for min del, men det sier vel mange. Etter kampene kom det et krisepsykiatrisk team nedover for \u00e5 snakke med oss, men personlig fikk jeg ikke mye ut av samtalene med psykologen. Det var mye viktigere \u00e5 snakke med dem jeg opplevde dette sammen med. Senere fikk jeg et skjema i posten med sp\u00f8rsm\u00e5l om ettervirkninger, men jeg har verken hatt mareritt eller flashback. Jeg tenker mindre og mindre p\u00e5 dette og synes ikke jeg har forandret meg. Jeg er den samme Tone som flirer mye.", "- Ville du gjort det igjen?", "- Rett etterp\u00e5 ville jeg ikke gjort det, og jeg tror ikke jeg ville gjort det n\u00e5 heller. Jeg vet ikke helt hvorfor, men jeg f\u00f8ler jeg ikke har noen grunn til \u00e5 gj\u00f8re det igjen. Det var en grei erfaring, og det jeg har gjort, har jeg gjort.", "- Noen afghanere ser p\u00e5 oss som okkupasjonsmakt?", "- I de avsidesliggende landsbyene m\u00f8tte vi noen som ikke visste hvorfor vi var der, men de fleste ga uttrykk for at de var glade for at de internasjonale styrkene er i landet.", "- F\u00f8ler du at du var med p\u00e5 \u00e5 forsvare norske interesser?", "- Akkurat det vet jeg ikke. Selvf\u00f8lgelig kan vi ogs\u00e5 bli utsatt for terror, men den tanken er likevel fjern. Jeg tenker vi var der for at afghanerne skal f\u00e5 kontroll over landet sitt, at vi p\u00e5 den m\u00e5ten bidrar til fred.", "- Diskuterte dere dette f\u00f8r dere dro ned til Afghanistan?", "- Nei, det er ikke noe jeg kan huske at vi snakket om. Men det blir ikke bedre av at vi ikke er der, men jeg vet ikke om det er rett av meg \u00e5 risikere livet mitt igjen.", "- Hvorfor velger du \u00e5pent \u00e5 fortelle om det du opplevde i Afghanistan?", "- Jeg har ikke snakket s\u00e5 detaljert om dette til noen sivile f\u00f8r, det er vanskelig \u00e5 forst\u00e5 for den som ikke har deltatt i slike oppdrag. Men jeg synes det er greit at andre jenter ser at det g\u00e5r an \u00e5 v\u00e6re i Forsvaret og gj\u00f8re en god jobb hvis de jobber hardt for det. At det ikke bare er de der machogreiene."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "4dc62bef1d4ed187592b9a5ca042088ac8dd89e829f4f957c530d6e747812451"}, {"field": "createtime", "value": "2016-02-21T13:28:31.000Z"}, {"field": "description", "value": "- Jeg tenkte ikke s\u00e5 mye p\u00e5 at det var mennesker jeg skj\u00f8t p\u00e5 da jeg avfyrte de f\u00f8rste skuddene, sier Tone Gunnes fra Kl\u00e6bu."}, {"field": "dominantimage", "value": "http://www.adressa.no/incoming/article1325193.ece5/ALTERNATES/w980-default/Tone8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03ca0dc34735390df50bdc603f54509eb514df30.jpg?59863e18"}, {"field": "dominantthumbnaildimensions", "value": "300x169"}, {"field": "heading", "value": "Drepte p\u00e5 oppdrag for Stortinget -adressa.no"}, {"field": "id", "value": "03ca0dc34735390df50bdc603f54509eb514df30"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-classification", "value": "law-government-and-politics"}, {"field": "kw-concept", "value": ["storting", "tenkt", "senere", "snakk"]}, {"field": "kw-entity", "value": ["ghowrmach", "adresseavisens", "forsvaret", "ukeadressa", "stortinget"]}, {"field": "kw-location", "value": ["kl\u00e6bu", "afghanistan", "norge", "stavern"]}, {"field": "kw-pageclass", "value": "article"}, {"field": "kw-person", "value": ["kristoffer s\u00f8rli j\u00f8rgensen", "tone gunnes"]}, {"field": "kw-taxonomy", "value": ["nyheter", "nyheter/utenriks"]}, {"field": "og-image", "value": "http://www.adressa.no/incoming/article1325193.ece5/ALTERNATES/w980-default/Tone8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Drepte p\u00e5 oppdrag for Stortinget"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/article1378571.ece"}, {"field": "pageclass", "value": ["article"]}, {"field": "publishtime", "value": "2009-09-04T22:59:09.000Z"}, {"field": "recs-articleid", "value": "865135"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2009-09-04T22:59:09.000Z"}, {"field": "recs-rawtitle", "value": "Drepte p\u00e5 oppdrag for Stortinget -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/utenriks"]}, {"field": "teaser", "value": "- Jeg tenkte ikke s\u00e5 mye p\u00e5 at det var mennesker jeg skj\u00f8t p\u00e5 da jeg avfyrte de f\u00f8rste skuddene, sier Tone Gunnes fra Kl\u00e6bu."}, {"field": "thumbnail", "value": "http://content-thumbnail.cxpublic.com/content/thumbnail200x150/03ca0dc34735390df50bdc603f54509eb514df30.jpg?59863e18"}, {"field": "thumbnailfullheightdimensions", "value": "200x1991"}, {"field": "timestamp", "value": "2017-08-05T21:52:24.000Z"}, {"field": "title", "value": "Drepte p\u00e5 oppdrag for Stortinget"}, {"field": "url", "value": "http://www.adressa.no/nyheter/utenriks/article1378571.ece"}, {"field": "urlhash", "value": "03ca0dc34735390df50bdc603f54509eb514df30"}], "score": 0.55948883, "siteId": "9222270286501375973", "id": "03ca0dc34735390df50bdc603f54509eb514df30"}

