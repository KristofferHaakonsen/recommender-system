{"fields": [{"field": "modifiedtime", "type": "time", "value": "2016-04-28T06:03:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Syv \u00e5r gammel begynte Ingrid Lone p\u00e5 barneskolen. Hun gledet seg til \u00e5 l\u00e6re og \u00e5 f\u00e5 nye venner. Men det gikk ikke helt etter planen.", "\u2014 Jeg fant ikke helt plassen min. Jeg hadde ikke s\u00e5 mye venner og ble litt mobbet og utst\u00f8tt, sier hun.", "Etter endt skoledag, fant hun noe som lindret de vonde f\u00f8lelsene.", "\u2014 Jeg tr\u00f8stet meg med godteri, sjokolade og andre usunne ting. Maten var alltid der, og jeg husker at jeg f\u00f8lte meg veldig bra da jeg spiste, sier Ingrid.", "Hun begynte raskt \u00e5 legge p\u00e5 seg. Etter hvert som hun ble eldre, og hun ble st\u00f8rre enn alle andre, ble det mye skam forbundet med spisingen.", "Stress og bekymringer \u00f8ker sjansen for tr\u00f8stespising, viser forskning . Dette kjenner 33-\u00e5ringen fra Oster\u00f8y seg igjen i.", "\u2014 Terskelen for \u00e5 tr\u00f8stespise blir lavere om man er stresset eller ikke har det bra. Jeg brukte mat til alt som skjedde: hvis jeg trengte tr\u00f8st, hvis jeg skulle feire noe, eller hvis jeg s\u00f8rget, sier Ingrid.", "Ellen Anker-Nilssen er terapeut i Mat&F\u00f8lelser og har hovedfag i spesialpedagogikk med fordypning i tvangsspising/ tr\u00f8stespising, mat og f\u00f8lelser. Hun har jobbet med kvinner som har slitt med tr\u00f8stespising, eller overspising som det ogs\u00e5 kalles, i 18 \u00e5r, og har gitt ut boken \u00abN\u00e5r mat blir en besettelse\u00bb. Anker-Nilssen mener at behovet for \u00e5 tr\u00f8stespise ofte skyldes at man som barn ikke har f\u00e5tt nok bekreftelse p\u00e5 at man er verdt noe.", "\u2014 N\u00e5r man blir eldre bruker mange mat, som andre bruker alkohol, til \u00e5 d\u00f8yve de f\u00f8lelsene man f\u00e5r n\u00e5r noe er vanskelig i livet. Det kan v\u00e6re alt fra ensomhet og kjedsomhet, til frustrasjon og mangel p\u00e5 n\u00e6rhet, sier hun.", "Fet og s\u00f8t matHun f\u00e5r st\u00f8tte av lege og forfatter Fedon Lindberg. Han mener at hoved\u00e5rsaken til at man tr\u00f8ster seg med mat, er psykisk.", "\u2014 Jeg vil tro at psykologiske faktorer, i tillegg til stress og s\u00f8vn, forklarer rundt 80 prosent. De resterende 20 prosentene kan v\u00e6re drevet av matvarer og andre faktorer, slik som hormonsvingninger hos kvinner, sier Lindberg.", "Forskning har vist at kombinasjon fet og s\u00f8t eller karbohydratrik mat \u00f8ker niv\u00e5ene av serotonin og dopamin i hjernen v\u00e5r, delvis ved at de \u00f8ker insulinutstillelsen. Dette er stoff som virker tr\u00f8stende og beroligende . Samtidig har forskning vist at maten vi helst tr\u00f8stespiser har like mange kalorier fra fett og karbohydrater. If\u00f8lge Lindberg er det derfor mange ofte spiser store mengder boller, chips og sjokolade som tr\u00f8st.", "Ned 60 kgDet tok mange \u00e5r f\u00f8r Ingrid Lone klarte \u00e5 slutte \u00e5 bruke mat som tr\u00f8st. Men i 2010 fikk hun nok. Da viste vekten 140 kg, hun hadde d\u00e5rlig selvtillit, var deprimert og slet med angst. Vekten gjorde ogs\u00e5 at hun hadde kne\u2014 og ryggproblemer.", "\u2014 Jeg m\u00e5tte endre kostholdet totalt, samtidig som jeg m\u00e5tte jobbe mye mentalt for \u00e5 finne ut hvorfor jeg tr\u00f8stespiste. Jeg skj\u00f8nte at jeg m\u00e5tte komme forbi den negative innstillingen jeg hadde til meg selv, sier hun.", "- Hvordan klarte du det?", "\u2014 Jeg gikk aldri til behandling. Men fordi jeg var s\u00e5 tung, var jeg redd for \u00e5 d\u00f8. Det presset tror jeg gjorde at jeg klarte \u00e5 snu ting. Jeg bestemte meg for \u00e5 finne positive ting med meg selv og sette meg sm\u00e5 m\u00e5l, sier Lone.", "Hun la om til et lavkarbokosthold, og etter hvert som hun ble lettere, ble hun mer og mer aktiv. I 2015 hadde den Volda-bosatte 33-\u00e5ringen g\u00e5tt ned 60 kg. Siden den gang har hun holdt vekten.", "Fedon Lindberg mener det ikke trenger \u00e5 v\u00e6re s\u00e5 vanskelig \u00e5 slutte \u00e5 tr\u00f8stespise.", "\u2014 Man m\u00e5 bare forst\u00e5 at det er skadelig, og lete etter \u00e5rsakene til at man ikke er forn\u00f8yd eller stresset, og gj\u00f8re noe med det. Da kan alt fra stressmestringsmetoder, b\u00f8nn, fysisk aktivitet og psykolog hjelpe. Man trenger ikke vente til man m\u00f8ter veggen, sier Lindberg.", "Ellen Anker-Nilssen mener man kan gj\u00f8re to ting om man vil slutte \u00e5 bruke mat som tr\u00f8st.", "\u2014 Det ene er \u00e5 t\u00f8rre \u00e5 kjenne p\u00e5 de ubehagelige f\u00f8lelsene. Hva handler de om og hva skjedde da jeg som barn og ungdom ikke ble bekreftet? Der har fagfolk ulike teorier. Det kan v\u00e6re alt fra seksuelle overgrep til mobbing, men ogs\u00e5 erfaring med \u00abikke \u00e5 bli sett\u00bb, bekreftet og stimulert av foreldre, l\u00e6rere og venner. Samtidig med \u00e5 l\u00e6re f\u00f8lelsene \u00e5 kjenne, b\u00f8r man ta noen konkrete og realistiske valg, og legge en plan for hverdagen, som ikke er for vanskelige \u00e5 gjennomf\u00f8re, sier Anker-Nilssen.", "Da handler det om \u00e5 pr\u00f8ve \u00e5 finne ut hvordan man kan f\u00e5 en bedre hverdag, og dermed mindre av de f\u00f8lelsene som f\u00f8rer til overspisingen. Det kan v\u00e6re s\u00e5 enkelt som \u00e5 ta kontakt med venner man ikke har sett p\u00e5 lenge, for \u00e5 bli mindre ensom.", "- Men de fleste tr\u00f8stespiser vel litt innimellom. Trenger det \u00e5 stikke s\u00e5 dypt?", "\u2014 Absolutt ikke. Det er normalt \u00e5 d\u00f8yve at man er lei seg med litt mat. Men om det fortsetter dag etter dag, det blir i altfor store mengder, og det hemmer deg i kontakt med andre, da har du et problem, sier Anker-Nilssen.", "Hun sier at mange vil klare \u00e5 komme ut av dette ved \u00e5 bruke sine n\u00e6rmeste, men at noen vil ha god hjelp av en psykolog, psykiater eller annen terapeut.", "\u2014 Jobber hele tidenIngrid Lone er enn\u00e5 ikke kvitt lysten p\u00e5 \u00e5 tr\u00f8stespise.", "\u2014 Men jeg har l\u00e6rt meg \u00e5 h\u00e5ndtere det. Hvis jeg er lei meg og tenker at det kunne v\u00e6re godt med en sjokolade, s\u00e5 spiser jeg heller et ordentlig m\u00e5ltid. Men jeg jobber hele tiden med hodet. Den jobben tror jeg aldri slutter, sier Lone.", "N\u00e5 er hun bosatt i Volda med sin mann Carl-Andr\u00e9 Hjelvik. Hun bruker hun mye av tiden sin p\u00e5 foredrag og kurs om lavkarbo og livsstilsendringer, i tillegg til \u00e5 blogge .", "- Hvordan har du det n\u00e5?", "\u2014 F\u00f8r hadde jeg kjemped\u00e5rlig selvtillit. N\u00e5 tror jeg p\u00e5 meg selv og at jeg kan klare ting, sier hun."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "6cc714d1c6d240e4e6aee21f3c34ba94e59a796ca246516fb2bdad6d07a082eb"}, {"field": "createtime", "value": "2016-12-01T06:30:05.000Z"}, {"field": "description", "value": "Dette er ekspertenes r\u00e5d for \u00e5 slutte \u00e5 tr\u00f8stespise."}, {"field": "heading", "value": ["I mange \u00e5r var maten en tr\u00f8st for Ingrid (33). S\u00e5 fikk hun nok -adressa.no", "Stress og bekymringer", "Hva kan man gj\u00f8re?", "- Normalt"]}, {"field": "id", "value": "83b33ed5374582f1891e7ad5f9e0e191ce455427"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tr\u00f8st", "mat", "tr\u00f8stespise"]}, {"field": "kw-entity", "value": ["mat", "f\u00f8lelser", "ned 60"]}, {"field": "kw-location", "value": ["oster\u00f8y", "volda"]}, {"field": "kw-pageclass", "value": "article"}, {"field": "kw-person", "value": ["ellen anker-nilssen", "carl-andr\u00e9 hjelvik", "fedon lindberg", "ingrid lone"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/e2b7d149-3c8e-4030-ac09-0ed53ef9783b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I mange \u00e5r var maten en tr\u00f8st for Ingrid (33). S\u00e5 fikk hun nok"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/I-mange-ar-var-maten-en-trost-for-Ingrid-33-Sa-fikk-hun-nok-212039b.html"}, {"field": "pageclass", "value": ["article"]}, {"field": "publishtime", "value": "2016-04-28T05:37:32.000Z"}, {"field": "recs-articleid", "value": "212039"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-28T05:37:32.000Z"}, {"field": "recs-rawtitle", "value": "I mange \u00e5r var maten en tr\u00f8st for Ingrid (33). S\u00e5 fikk hun nok -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Dette er ekspertenes r\u00e5d for \u00e5 slutte \u00e5 tr\u00f8stespise."}, {"field": "thumbnail", "value": "http://content-thumbnail.cxpublic.com/content/thumbnail200x150/83b33ed5374582f1891e7ad5f9e0e191ce455427.jpg?598f6934"}, {"field": "thumbnailfullheightdimensions", "value": "200x1968"}, {"field": "timestamp", "value": "2017-08-12T20:46:44.000Z"}, {"field": "title", "value": "I mange \u00e5r var maten en tr\u00f8st for Ingrid (33). S\u00e5 fikk hun nok"}, {"field": "url", "value": "http://www.adressa.no/100Sport/sprek/I-mange-ar-var-maten-en-trost-for-Ingrid-33-Sa-fikk-hun-nok-212039b.html"}, {"field": "urlhash", "value": "83b33ed5374582f1891e7ad5f9e0e191ce455427"}], "score": 0.8989631, "siteId": "9222270286501375973", "id": "83b33ed5374582f1891e7ad5f9e0e191ce455427"}

