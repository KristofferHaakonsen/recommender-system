{"fields": [{"field": "modifiedtime", "type": "time", "value": "2017-01-27T18:55:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Italia", "Kultur", "Reiseguide", "Storby", "Turisme", "Reise"]}, {"field": "author", "value": "axel munthe-kaas h\u00e6rland"}, {"field": "body", "value": ["Saken oppdateres.", "S\u00e5 hvorfor b\u00f8r byen v\u00e6re p\u00e5 toppen av reiselisten din?", "\u00c5 skrive turistbrosjyren for Trieste kan ikke ha v\u00e6rt en enkel oppgave. I en tid n\u00e5r hele verden st\u00e5r p\u00e5 d\u00f8rterskelen \u2013 og alle har v\u00e6rt overalt \u2013 gjelder det \u00e5 kunne heve frem en eller flere minneverdige trekkplastre.", "Opplevelser som lar seg markedsf\u00f8re. Som imponerer og fascinerer.", "Halvannen time unna en av Italias \u2013 og klodens \u2013 mest turistifiserte byer, finner man f\u00e5 slike faktorer.", "Likevel er det noe med lille, lavm\u00e6lte og pussige Trieste som borer seg dypt under huden. Men \u00e5 finne det \u2013 hva enn det er \u2013 tar tid, t\u00e5lmodighet, behagelig fott\u00f8y og en h\u00f8y toleranse for koffein.", "Til tross for f\u00e5 attraksjoner og en kortfattet Tripadvisor side, har den mellomstore havnebyen ved grensen til Slovenia nok av disipler.", "I 2012 l\u00f8ftet Lonely Planet Trieste til toppen av sin liste over verdens ti mest \u00aboversette\u00bb byer, og trakk frem kvaliteter som historie, kultur og et uts\u00f8kt kaf\u00e9liv (selv om ingen av punktene strengt tatt kan kalles oppsiktsvekkende i et land som Italia).", "S\u00e5 pass oversett er den, at en unders\u00f8kelse fra 1999 indikerte at 70 prosent av italienere ikke visste hvor Trieste l\u00e5.", "Den walisiske historikeren og reiseskribenten Jan Morris skrev en hel bok dedikert til den glemte byen.", "I \u00abTrieste and The Meaning of Nowhere\u00bb setter hun ord p\u00e5 hvorfor s\u00e5 f\u00e5 reisende har funnet veien hit.", "\u2013 Det er ikke en ikonisk by. Den tilbyr ingen uforglemmelige landemerker eller retter. Folk som aldri har v\u00e6rt her vet som regel ikke hvor den ligger, og bes\u00f8kende har en tendens til \u00e5 forlate byen forfjamset. Og n\u00e5r de kommer hjem husker de den ofte som et mysterium.", "Det er lett \u00e5 se hva Morris mener. Jeg ankommer selv Triestes sentralstasjon uten \u00e5 vite eller forvente mye.", "Regnet som fulgte toget hele veien fra Venezia letter akkurat i det jeg sl\u00e5r meg ned p\u00e5 Piazza dell\u2019Unit\u00e0 d\u2019Italia, bestiller espresso med strudel og ser de neo-klassiske bygningene speile seg i vannflaten.", "Arbeidsdagen er akkurat over, og med ett fylles gatene med latter og samtaler og poppingen av vinkorker.", "Plutselig er det lett \u00e5 skj\u00f8nne hvorfor de som reiser hit ofte returnerer igjen og igjen.", "Amerikansk nettavis mener dette er \u00e5rets hotteste reisem\u00e5l:", "Denne delen av byen \u2013 fra canal Grande og Sant \u0301Antonio Nuovo-kirken til den store Piazzaen i sentrum av Trieste \u2013 er hvor brorparten av turistindustrien utspiller seg.", "Resten best\u00e5r i stor grad av trange gater og v\u00e6rbitte, neo-klassiske boligomr\u00e5der \u2013 og det er her mange av byens s\u00e6regne sider viser seg frem.", "Dette er Italia fra en annen tid, fra f\u00f8r cruiseskipene regjerte p\u00e5 Adriaterhavet og 50 millioner reisende bes\u00f8kte landet hvert \u00e5r.", "Nabolagene er en blanding av Italiensk Joie de vivre og fornuftig byplanlegging, en arv fra perioden da Trieste var en av de viktigste havnene i keiserriket \u00d8sterrike-Ungarn.", "Det er en by som best nytes skritt for skritt, med god tid og f\u00e5 planer.", "\u2013 Trieste kan v\u00e6re en forvirrende by, skriver Morris.", "\u2013 Men den er p\u00e5 ingen m\u00e5te travel.", "Jeg vandrer retningsl\u00f8st fra gate til gate, stikker innom kirker og gallerier, lar nesen og \u00f8rene og magen lede vei. Og underveis \u00e5penbarer Trieste seg sakte, men sikkert, kvartal for kvartal, fra den halvsure lyden fra en fiolin\u00f8velse til en samtale mellom to gamlinger jeg ikke vet om er heftig krangel eller vennlig diskusjon.", "Det er st\u00f8vete bokhandlere og uimotst\u00e5elige kafeer, hvor avisene henger p\u00e5 veggen i messinbelagte trekjepper. Jeg stopper p\u00e5 hvert hj\u00f8rne, virker det som, for p\u00e5fyll.", "Kaffen i Trieste er kort sagt eksepsjonell, selv pr. Italienske standarder. Kanskje ikke s\u00e5 rart n\u00e5r 40 prosent av landets totale kaffeimport leveres til denne havnen.", "Morgenen etter, n\u00e5r tredje koppen er t\u00f8mt og fingrene skjelver av koffein, er det p\u00e5 tide \u00e5 la guideboken overta. Det tar ikke mer enn en halv dag \u00e5 jobbe seg gjennom attraksjons-listen.", "Fra et bes\u00f8k til fortet p\u00e5 toppen av gamlebyen til en doven tur langs havnepromenaden til det storslagne Miramare-slottet, bygd langs den badevennlige kysten et lite stykke unna bysenteret.", "I tillegg er det en betydelig litter\u00e6r arv \u00e5 spore opp. James Joyce bodde her i over ti \u00e5r og underviste engelsk, en tid da han blant annet p\u00e5begynte sitt mesterverk Ulysses.", "I dag er flere deler av Trieste oppkalt etter den irske forfatteren \u2013 blant annet et museum, en gate, en kaf\u00e9 og et hotell \u2013 ved siden av den litt surmulende bronsestatuen p\u00e5 broen over Canal Grande.", "Jan Morris hadde rett. N\u00e5r jeg etterhvert forlater Trieste er ogs\u00e5 jeg litt forvirret. Hva har jeg opplevd verdt \u00e5 skrive hjem om?", "Ingenting som lett kan oppsummeres, det er sikkert. Men kanskje den store attraksjonen her ligger i mangelen p\u00e5 dem. At n\u00e5r resten av Italia er blitt s\u00e5 opptr\u00e5kket og kartlagt og anmeldt, oppst\u00e5r det en stor egenverdi i steder som Trieste \u2013 hvor hverdagen blir verdt en reise i seg selv.", "Mellomstor, italiensk by n\u00e6r grensen til Slovenia, halvannen time s\u00f8r for Venezia.", "Befolkning: 201.481 (2012)", "Valuta: Euro", "Tidsforskjell : Ingen", "Sesong: \u00c5ret rundt, men klart mest travelt i sommersesongen.", "Reisen dit: Trieste har egen, internasjonal flyplass 33 kilometer fra bysenteret.", "Vanligste ruten hit, derimot, er via de n\u00e6rliggende byene Venezia og Pula (Kroatia) og deretter tog videre. Begge byer betjenes av Norwegian ( www.norwegian.no ) med direktefly fra Oslo i sommersesongen.", "Overnatting:", "Budsjett: Ostello Tergeste \u2013 Ti minutters busstur fra sentralstasjonen, rett under Miramare-slottet. Godt hotell i historisk bygning med badeanlegg rett utenfor d\u00f8ren.", "Middels: Hotel Residence L \u0301Albero Nascosto \u2013 Sentralt og intimt tre stjerners hotell med kun ti rom. Book god tid i forveien.", "Luksus:  Savoia Excelsior Palace \u2013 pretensi\u00f8st navn lever opp til forventningene. Det mest luksuri\u00f8se og velrenommerte alternativet i Trieste."]}, {"field": "category0", "value": "reise"}, {"field": "contenthash", "value": "62dc22ad2998cc534f7cd1474695cb4f05024065f1b7cebb0d1165dbe2a3f890"}, {"field": "createtime", "value": "2017-01-27T12:03:27.000Z"}, {"field": "description", "value": "Den italienske byen selv ikke italienere vet hvor ligger."}, {"field": "heading", "value": ["\u00ab\u00c5 skrive turistbrosjyren for denne byen kan ikke v\u00e6re enkelt\u00bb -adressa.no", "En forfjamsende opplevelse", "Tilbake i tid", "Den store attraksjonen", "Reisefakta Trieste"]}, {"field": "id", "value": "3ee50fc2e56ff76ab0814a1fc08e8f092ab9c39d"}, {"field": "keyword", "value": ["Italia", "Kultur", "Reiseguide", "Storby", "Turisme", "Reise"]}, {"field": "keywords", "value": "Italia,Kultur,Reiseguide,Storby,Turisme,Reise"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "tripadvisor"}, {"field": "kw-concept", "value": ["reise", "byen", "skrive turistbrosjyren"]}, {"field": "kw-entity", "value": ["lonely planet trieste", "tergeste", "albero nascosto", "the meaning", "piazzaen", "venezia og pula", "norwegian", "adriaterhavet", "miramare", "nowhere", "trieste and the meaning", "excelsior palace", "italiensk joie", "\u00f8sterrike-ungarn", "unit\u00e0", "grande og sant", "residence l"]}, {"field": "kw-location", "value": ["slovenia", "italia", "ulysses", "oslo", "venezia", "piazza", "kroatia"]}, {"field": "kw-pageclass", "value": "article"}, {"field": "kw-person", "value": ["james joyce", "canal grande", "jan morris", "antonio nuovo"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/d8898198-e422-4232-9d4a-4943feb39a49?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00ab\u00c5 skrive turistbrosjyren for denne byen kan ikke v\u00e6re enkelt\u00bb"}, {"field": "og-type", "value": "article"}, {"field": "og-url", "value": "http://www.adressa.no/reise/A-skrive-turistbrosjyren-for-denne-byen-kan-ikke-vare-enkelt-9523b.html"}, {"field": "pageclass", "value": ["article"]}, {"field": "publishtime", "value": "2017-01-27T11:41:51.000Z"}, {"field": "recs-articleid", "value": "9523"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-01-27T11:41:51.000Z"}, {"field": "recs-rawtitle", "value": "\u00ab\u00c5 skrive turistbrosjyren for denne byen kan ikke v\u00e6re enkelt\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Den italienske byen selv ikke italienere vet hvor ligger."}, {"field": "thumbnail", "value": "http://content-thumbnail.cxpublic.com/content/thumbnail200x150/3ee50fc2e56ff76ab0814a1fc08e8f092ab9c39d.jpg?598ef954"}, {"field": "thumbnailfullheightdimensions", "value": "200x2514"}, {"field": "timestamp", "value": "2017-08-12T12:49:24.000Z"}, {"field": "title", "value": "\u00ab\u00c5 skrive turistbrosjyren for denne byen kan ikke v\u00e6re enkelt\u00bb"}, {"field": "url", "value": "http://www.adressa.no/reise/A-skrive-turistbrosjyren-for-denne-byen-kan-ikke-vare-enkelt-9523b.html"}, {"field": "urlhash", "value": "3ee50fc2e56ff76ab0814a1fc08e8f092ab9c39d"}], "score": 0.75938535, "siteId": "9222270286501375973", "id": "3ee50fc2e56ff76ab0814a1fc08e8f092ab9c39d"}

