{"fields": [{"field": "modifiedtime", "type": "time", "value": "2016-12-23T10:53:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Bil", "Biltester", "Skoda"]}, {"field": "author", "value": "morten abrahamsen"}, {"field": "body", "value": ["Saken oppdateres.", "Den forrige utgaven av Skoda Superb var en veldig praktisk og ekstremt romslig familiebil med full pott p\u00e5 enhver fornuftsskala. Men knapt registrerbar p\u00e5 f\u00f8lelsesregisteret.", "N\u00e5 har Skoda gitt den nye generasjonen er litt skarpere ytre, i tr\u00e5d med det man kjenner fra Octavia. Det kler bilen. Noen visuell sensasjon snakker vi ikke om, men en klar bedring fra tidligere.", "S\u00e6rlig stasjonsvognen f\u00e5r en fin form, med den skr\u00e5 hekken og de lange, markerte linjene. Linjene finner man naturligvis igjen p\u00e5 sedan-varianten, som faktisk er litt fiksere enn det man umiddelbart ser.", "For den har en stor bakluke, noe som gir maksimal tilgang p\u00e5 bagasjerommet, som er p\u00e5 st\u00f8rrelse med en ettromsleilighet.", "Skoda Superb 1,8 TSI DSG Sportline stasjonsvogn", "Pris: 462.400 kroner\nPris testbil: 512.600 kroner\nMotor: 4 syl. Bensin. Turbo. 1798 ccm. 180 hk v. 5100 o/min. 320 Nm v. 1250 o/min.\nAks: 8,1 sekunder\nToppfart: 230 km/t\nForbruk: 0,57 l/mil (blandet)\nUtslipp: 131 g/km CO2. 12.8 mg/km NOx.\nM\u00e5l (LxBxH): 4856/1864/1477 mm\nBagasjerom: 660/1950 liter\nEgenvekt: 1430 kilo\nTilhengervekt: 1800 kilo", "Skoda Superb 2,0 TSI DSG 4x4 Sportline L&K", "Pris: 624.900 kroner\nPris testbil: 716.000 kroner\nMotor: 4 syl. Bensin. Turbo. 1984 ccm. 280 hk v. 5600 o/min. 350 Nm v. 1700 o/min.\nAks: 5,8 sekunder\nToppfart: 250 km/t\nForbruk: 0,69 l/mil (blandet)\nUtslipp: 160 g/km CO2. 19,1 mg/km NOx.\nM\u00e5l (LxBxH): 4861/1864/1468 mm\nBagasjerom: 625/1760 liter\nEgenvekt: 1540 kilo\nTilhengervekt: 2200 kilo", "Vis fakta", "Selvsagt har Skoda fortsatt holdt p\u00e5 fornuften med den nye Superb-modellen, men en av testbilene utfordrer ogs\u00e5 litt av det. Sedanen er nemlig topputgaven med 280 hestekrefter, firehjulstrekk og den heftigste utstyrspakken.", "En startpris p\u00e5 624.000 kroner begynner \u00e5 bli et stykke unna det man tenker p\u00e5 som Skodas \u00f8konomiske landskap.", "Under panseret er Volkswagen-konsernets to liters bensinmotor, som man kjenner igjen fra Golf GTI, og ikke minst Golf R. I sistnevnte er det tatt ut 300 hestekrefter, og det er en genuint rask og festlig bil.", "Superben er faktisk bare noen kilo tyngre, s\u00e5 da er det grunn til \u00e5 ha store forventninger n\u00e5r det gjelder egenskaper p\u00e5 moroskalaen. Dette kan v\u00e6re en skikkelig luring, en superpraktisk familiebil, med massiv plass som i tillegg kan servere en frekk kj\u00f8reopplevelse.", "S\u00e5 \u00e5 si samme motor i Golfen er en knatrende knallperle, i Superben er lyden langt mer dempet. Skoda har med andre ord ikke \u00f8nsket \u00e5 ta det helt ut sportslig, den skal \u00e5penbart v\u00e6re noe mer kultivert enn sin slektning. Det tar den ogs\u00e5 med seg ut p\u00e5 veien.", "Sprek er den, men ikke spesielt involverende. Noe av skylda m\u00e5 bilens st\u00f8rrelse ta, ved at den er n\u00e6r 30 centimeter lengre enn en Golf Stasjonsvogn og har en akselavstand p\u00e5 vel 20 centimeter mer. Det tar bort en del av smidigheten, men selve motorstyringen er ogs\u00e5 mindre heftig.", "Det Superb i denne versjonen har blitt, er en stor og sprek bil, en familiebil med styrke, som samtidig ser ut som, vel, nettopp en Superb. En bil som er heftigere enn man skulle tro ved f\u00f8rste \u00f8yekast, men som likevel f\u00f8les litt som en mulighet som glapp.", "N\u00e5 er det ingen grunn til \u00e5 tro at det er s\u00e6rlig mange Superb-kunder som i det hele tatt vurderer den utgaven, de kommer for \u00e5 se p\u00e5 stasjonsvognen, med en adekvat motor. Slik som den hvite testbilen har.", "Med hundre hestekrefter mindre enn den svarte sedanen, og kun trekk p\u00e5 en aksling, blir ogs\u00e5 startprisen langt hyggeligere, 462.000 kroner. Og s\u00e5 har stasjonsvognen mer plass i bagasjerommet, den h\u00f8yner med 35 liter, til formidable 660 liter.", "Dette er omtrent s\u00e5 praktisk som man kan f\u00e5 det i en familiebil. Bakseteplassen i begge bilene er enorm, og den innvendige kvaliteten holder som vanlig et godt niv\u00e5 n\u00e5r det er snakk om et kj\u00f8ret\u00f8y fra Volkswagen-konsernet.", "Det er enkle og fornuftige l\u00f8sninger som fungerer, i bra materialkvalitet. Skoda ligger temmelig n\u00e6r Volkswagen i opplevd kvalitet, og litt unna Audi, akkurat som det skal v\u00e6re i konsernets hierarki.", "Motoren i stasjonsvognen er ogs\u00e5 bensin med turbo, og de 180 hestekreftene passer veldig bra til bilen. Med god akselerasjon, samtidig som det ikke er mer enn at forhjulene jevnt over f\u00e5r satt kreftene i bakken uten momentstyring.", "Med et litt raffere utseende enn tidligere gir den nye Superben mer tilbake enn f\u00f8r. N\u00e5 er det ikke bare en bil for dem som alltid f\u00e5r med seg de beste tilbudene p\u00e5 supermarkedet. Det har blitt en bil som gj\u00f8r seg i oppkj\u00f8rselen.", "At den ikke helt leverer med den st\u00f8rste motoren er greit nok, det er fortsatt en bil som skal tekke familier med plassbehov, som kan rykke ut n\u00e5r det er sjokksalg, og f\u00e5 med seg alt hjem. I en fin innpakning."]}, {"field": "category0", "value": "bil"}, {"field": "contenthash", "value": "d33b9fa9cb6aa8a8537caeed49164c6509200fedd516db0e69c792d55e1c6033"}, {"field": "createtime", "value": "2017-01-01T18:10:30.000Z"}, {"field": "description", "value": "Skoda Superb er ikke bare en stor og fornuftig familiebil. N\u00e5 gj\u00f8r den ogs\u00e5 utslag p\u00e5 den estetiske skalaen."}, {"field": "heading", "value": ["Pr\u00f8vekj\u00f8rt: Skoda Superb. Plassmesteren -adressa.no", "Har holdt p\u00e5 fornuften", "Styrke", "Enorm plass"]}, {"field": "id", "value": "db34417561468a80beafd19290415c5077974f67"}, {"field": "keyword", "value": ["Bil", "Biltester", "Skoda"]}, {"field": "keywords", "value": "Bil,Biltester,Skoda"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["audi", "volkswagen"]}, {"field": "kw-concept", "value": ["motor", "kroner motor", "bil", "mm bagasjerom"]}, {"field": "kw-entity", "value": ["skoda superb", "golf r. i", "golf stasjonsvogn", "superben", "golfen", "golf gti", "sportline l", "octavia", "lxbxh"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/8da66129-0213-450a-be42-c31f0673d623?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pr\u00f8vekj\u00f8rt: Skoda Superb. Plassmesteren"}, {"field": "og-type", "value": "article"}, {"field": "og-url", "value": "http://www.adressa.no/bil/Provekjort-Skoda-Superb-Plassmesteren-9568b.html"}, {"field": "pageclass", "value": ["article"]}, {"field": "publishtime", "value": "2017-01-01T17:00:00.000Z"}, {"field": "recs-articleid", "value": "9568"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2017-01-01T17:00:00.000Z"}, {"field": "recs-rawtitle", "value": "Pr\u00f8vekj\u00f8rt: Skoda Superb. Plassmesteren -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Skoda Superb er ikke bare en stor og fornuftig familiebil. N\u00e5 gj\u00f8r den ogs\u00e5 utslag p\u00e5 den estetiske skalaen."}, {"field": "thumbnail", "value": "http://content-thumbnail.cxpublic.com/content/thumbnail200x150/db34417561468a80beafd19290415c5077974f67.jpg?5975c002"}, {"field": "thumbnailfullheightdimensions", "value": "200x1799"}, {"field": "timestamp", "value": "2017-07-24T09:38:10.000Z"}, {"field": "title", "value": "Pr\u00f8vekj\u00f8rt: Skoda Superb. Plassmesteren"}, {"field": "url", "value": "http://www.adressa.no/bil/Provekjort-Skoda-Superb-Plassmesteren-9568b.html"}, {"field": "urlhash", "value": "db34417561468a80beafd19290415c5077974f67"}], "score": 1.1898048, "siteId": "9222270286501375973", "id": "db34417561468a80beafd19290415c5077974f67"}

