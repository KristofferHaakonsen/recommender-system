{"fields": [{"field": "modifiedtime", "type": "time", "value": "2012-06-01T12:36:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "P\u00e5 g\u00e5rden Nesset er alt p\u00e5 lat, men ganske ekte likevel. Her leker de som jobber p\u00e5 museet at de levde for 100 \u00e5r siden. I sommer f\u00e5r mange barn sjansen til \u00e5 v\u00e6re med p\u00e5 leken, for en uke, eller bare for en dag, det er bare \u00e5 ringe museet. Adresseavisen ble med da Otto Sylvester Maske (8), Kaia Lunn Lauritzen (7) og Hanna Lunn Lauritzen (snart 10) skulle v\u00e6re barn i gammeltida for \u00e9n dag.", "N\u00e5r de kommer, er Kaia, Hanna og Otto helt vanlige, moderne unger. Det skal det snart bli en slutt p\u00e5. Magnus Refseth tar med de tre ned i kjelleren, der Sverresborg har et eget rom fullt av gammeldagse kl\u00e6r. For at det skal bli mest mulig ekte n\u00e5r de skal late som de levde for 100 \u00e5r siden, trengs det kostymer! N\u00e5r kl\u00e6rne er p\u00e5 plass, mangler bare \u00e9n ting; nye navn. Otto blir Andreas, Hanna blir Anny og Kaia velger \u00e5 hete Anna. Magnus skal hete Ingvald. S\u00e5 er de klare. Til \u00e5 reise til gamle dager.", "N\u00e5r vi kommer fram til Nesset m\u00f8ter vi flere voksne som er med p\u00e5 leken. F\u00f8r i tiden brukte barna \u00e5 arbeide sammen de voksne, og det gj\u00f8r de p\u00e5 Nesset ogs\u00e5. \u00abAnna\u00bb, \u00abAndreas\u00bb og \u00abAnny\u00bb mater dyra, b\u00e6rer ved og vann og hjelper til med sl\u00e5ttonna. Noe er bare for jentene, og noe bare for guttene, for s\u00e5nn var det for 100 \u00e5r siden.", "- Se hva jeg har funnet, jubler \u00abAnna\u00bb som kommer springende inn i huset med to nylagte egg. H\u00f8nene har sannelig v\u00e6rt flinke! \u00c5 stelle med dyrene er det aller morsomste, synes \u00abAnna\u00bb. Det er s\u00f8steren hennes enig i.", "- Jeg liker best alle dyrene. Og maten. Nei, alt sammen egentlig, sier hun mens hun st\u00e5r over vaskebaljen og skurer p\u00e5 klesvasken. Om hun blir sliten?", "- Nei, det er jo s\u00e5 g\u00f8yalt! S\u00e5 det er i hvert fall verdt det om jeg blir sliten, str\u00e5ler \u00abAnny\u00bb.", "Jentene b\u00e6rer vann, vasker kl\u00e6r og lager mat, men hvor er karene? Inne fra smia h\u00f8res litt snodige lyder. Det er \u00abIngvald\u00bb og \u00abAndreas\u00bb som holder p\u00e5 og lager jernkroker. Gl\u00f8dende jern er spennende saker, og det lyser b\u00e5de ut av gutte\u00f8ynene og glohaugen. N\u00e5r jernet er varmt nok kan det bankes til hva man vil - hvis man kan \u00e5 smi. Det kan \u00abIngvald\u00bb, og n\u00e5 skal \u00abAndreas\u00bb f\u00e5 l\u00e6re litt ogs\u00e5.", "Det handler mest om \u00e5 ha det morsomt i gamledager-leken p\u00e5 Nesset, men uten at de tenker over det l\u00e6rer nok barna som kommer hit ganske mye om gamle dager. Ja, de voksne ogs\u00e5 forresten. Folk som er p\u00e5 museumsbes\u00f8k kommer stadig innom g\u00e5rden mens vi er her, og de voksne blir ogs\u00e5 dratt med.", "- Har dere reist hit med tog eller hest, sp\u00f8rres det n\u00e5r noen folk fra Oslo kommer inn.", "- Nei vi kom da med fly, sier \u00e9n dame. Hun f\u00e5r seg en dytt i sida av dem hun er sammen med, og de hvisker \u00abn\u00e5 er vi da i gamle dager, skj\u00f8nner du vel!\u00bb. Vi m\u00e5 nesten snu oss bort og le. Men vi gj\u00f8r det ikke. For av og til trenger vi alle litt hviskehjelp, av dem som jobber her. For den som ikke egentlig kan alle arbeidsoppgavene som h\u00f8rer til p\u00e5 en gammel g\u00e5rd er det fint med litt hjelp.", "- F\u00f8r trodde jeg de gjorde mer unormale ting i gamle dager, sier Hanna.", "- Men de gjorde jo ganske vanlige ting, bare helt annerledes enn vi gj\u00f8r dem i dag.", "Det er ikke sikkert s\u00e5 mye arbeid var noe morsomt for de barna som levde i gamle dager p\u00e5 ordentlig, for de m\u00e5tte jo gj\u00f8re dette hver dag. Men for dem som bare reiser tilbake i tid for en dag eller to, er det s\u00e5 artig at de slett ikke vil tilbake til 2007.", "- Jeg tror jeg kunne v\u00e6rt her i flere \u00e5r uten \u00e5 bli lei, smiler Hanna. Det er mange feriereiser som koster masse penger. Otto, Kaia og Hanna er mer enn forn\u00f8yd med den store reisen de kj\u00f8pte for en hundrelapp; tidsreisen til gamle dager."]}, {"field": "category0", "value": "nyheter"}, {"field": "category1", "value": "nyheter|sainntja"}, {"field": "contenthash", "value": "28c10c64e8d426c1580b0711d5780b52c2888568b3a7a7d97ddf0262fd19ab19"}, {"field": "createtime", "value": "2017-03-21T10:56:37.000Z"}, {"field": "description", "value": "Folkemuseet p\u00e5 Sverresborg har en g\u00e5rd som lever. I hvert fall p\u00e5 liksom. Du kan leve med."}, {"field": "dominantimage", "value": "http://www.adressa.no/incoming/article1209020.ece5/ALTERNATES/w980-default/barn%20i%20gammeltida%20-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8662573e39471dacce77f887b8a5d8026029b55e.jpg?5976aef0"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5 dagstur til gamle dager -adressa.no", "Hardt arbeid", "Inn og ut av gamle dager"]}, {"field": "id", "value": "8662573e39471dacce77f887b8a5d8026029b55e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sainntja"]}, {"field": "kw-concept", "value": ["gamle", "gamle dager", "dag"]}, {"field": "kw-entity", "value": ["ingvald", "anny og kaia", "kaia og hanna", "sverresborg", "anny", "hanna og otto"]}, {"field": "kw-location", "value": ["andreas", "nesset", "oslo"]}, {"field": "kw-pageclass", "value": "article"}, {"field": "kw-person", "value": ["otto sylvester maske", "magnus refseth", "kaia lunn lauritzen", "hanna lunn lauritzen"]}, {"field": "kw-taxonomy", "value": ["nyheter", "nyheter/sainntja"]}, {"field": "og-image", "value": "http://www.adressa.no/incoming/article1209020.ece5/ALTERNATES/w980-default/barn%20i%20gammeltida%20-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 dagstur til gamle dager"}, {"field": "og-type", "value": "article"}, {"field": "og-url", "value": "http://www.adressa.no/nyheter/sainntja/article893071.ece"}, {"field": "pageclass", "value": ["article"]}, {"field": "publishtime", "value": "2007-07-09T13:47:39.000Z"}, {"field": "recs-articleid", "value": "1806942"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sainntja"}, {"field": "recs-publishtime", "value": "2007-07-09T13:47:39.000Z"}, {"field": "recs-rawtitle", "value": "P\u00e5 dagstur til gamle dager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sainntja"]}, {"field": "teaser", "value": "Folkemuseet p\u00e5 Sverresborg har en g\u00e5rd som lever. I hvert fall p\u00e5 liksom. Du kan leve med."}, {"field": "thumbnail", "value": "http://content-thumbnail.cxpublic.com/content/thumbnail200x150/8662573e39471dacce77f887b8a5d8026029b55e.jpg?5976aef0"}, {"field": "thumbnailfullheightdimensions", "value": "200x1442"}, {"field": "timestamp", "value": "2017-07-25T02:37:36.000Z"}, {"field": "title", "value": "P\u00e5 dagstur til gamle dager"}, {"field": "url", "value": "http://www.adressa.no/nyheter/sainntja/article893071.ece"}, {"field": "urlhash", "value": "8662573e39471dacce77f887b8a5d8026029b55e"}], "score": 0.64464575, "siteId": "9222270286501375973", "id": "8662573e39471dacce77f887b8a5d8026029b55e"}

