{"fields": [{"field": "modifiedtime", "type": "time", "value": "2015-06-02T16:23:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["magnus korp\u00e5s professor", "inst. for elkraftteknikk", "ntnu", "\u00e5nund killingtveit professor", "inst. for vann-", "milj\u00f8teknikk", "ntnu"]}, {"field": "body", "value": ["Saken oppdateres.", "Uten tiltak for \u00e5 f\u00e5 ned klimagassutslippene, \u00f8ker sannsynligheten for alvorlige og irreversible p\u00e5virkninger p\u00e5 milj\u00f8 og samfunn.", "EU leder an i satsingen p\u00e5 fornybar energi. I rapporten legger panelet stor vekt p\u00e5 hva som m\u00e5 til for \u00e5 unng\u00e5 de verste konsekvensene. Dette vil si hvordan vi skal klare \u00e5 holde den globale temperatur\u00f8kningen p\u00e5 under 2 \u00b0C frem mot \u00e5r 2100. I flertallet av disse scenariene m\u00e5 andelen av verdens (tiln\u00e6rmet) utslippsfrie kraftproduksjon \u00f8ke fra dagens 30 prosent til over 80 prosent innen \u00e5r 2050.", "Disse funnene er en bekreftelse p\u00e5 at EUs energipolitikk er p\u00e5 rett spor. For \u00e5 oppn\u00e5 EUs m\u00e5l om et lavkarbonsamfunn innen 2050, kreves en fornybarandel i kraftproduksjonen p\u00e5 mellom 65 prosent og 96 prosent. Dette avhenger av hvilket av kommisjonens scenarier som legges til grunn. Elektrisitet som energib\u00e6rer kommer til \u00e5 spille en stadig st\u00f8rre rolle og erstatte andre energib\u00e6rere b\u00e5de innen oppvarming, kj\u00f8ling og transport.", "Tilstrekkelig fleksibel kraft blir en utfordring.N\u00e5r store deler av kraftforsyningen i Europa skal bli dekket av vind- og solkraft, blir deres varierende produksjon en utfordring v\u00e5re europeiske venner m\u00e5 hanskes med. Det er ikke tilstrekkelig \u00e5 h\u00f8ste energien n\u00e5r vinden bl\u00e5ser og solen skinner. De m\u00e5 ogs\u00e5 ha kapasitet tilgjengelig for \u00e5 dekke sitt kraftbehov p\u00e5 vindstille og overskyede dager.", "Heldigvis finnes det mange gode l\u00f8sninger som kan bidra til \u00e5 matche forbruk og produksjon i et kraftsystem dominert av sol- og vindkraft. Noen av disse l\u00f8sningene er tilgjengelig i stor skala allerede i dag, mens andre kan betraktes som lovende fremtidige konsepter. \u00d8kt utnyttelse av det norske vannkraftsystemet tilh\u00f8rer den f\u00f8rste kategorien. Ved \u00e5 \u00f8ke effekten p\u00e5 vannkraftverkene kan vi tilby mer kraft n\u00e5r behovet er der. N\u00e5r det er overskudd av vind og sol s\u00e5 kan vi holde igjen vannet, og p\u00e5 den m\u00e5ten lagre energien p\u00e5 en effektiv m\u00e5te. Ytterligere fleksibilitet oppn\u00e5r vi ved \u00e5 bygge ut pumpekraftverk mellom eksisterende magasiner.", "Mer effekt- og pumpekraftkapasitet er mulig og n\u00f8dvendig. I et forprosjekt gjennomf\u00f8rt i forskningssenteret Cedren har flere mulige effekt- og pumpekraftutvidelser i S\u00f8r-Norge blitt identifisert, som samlet vil gi en kapasitets\u00f8kning p\u00e5 20 000 MW. For alle kraftverkene, inkludert pumpekraftverkene, er det snakk om \u00e5 utnytte eksisterende magasiner, uten \u00e5 m\u00e5tte lage nye demninger eller gj\u00f8re andre st\u00f8rre naturinngrep. Den samlede vannkraftkapasiteten i Norge i dag er i overkant av 30 000 MW. Mange av kraftstasjonene begynner uansett \u00e5 dra p\u00e5 \u00e5rene, og m\u00e5 moderniseres om ikke lenge. Da er det viktig at kraftverkene samtidig tilpasses en framtidig bruk med mer behov for kapasitet og pumpekraft, som naturlig nok er forskjellig fra det de ble bygget for. De foresl\u00e5tte nye utbyggingene vil ikke f\u00f8re til \u00f8kt kraftproduksjon samlet sett, siden nedb\u00f8ren neppe lar seg p\u00e5virke av at det bygges nye tunneler og kraftstasjoner. Det de derimot bidrar til, er \u00e5 gj\u00f8re mer kraft tilgjengelig n\u00e5r det er mest behov for den. Samtidig som vi tar vare p\u00e5 overskuddskraften. Og denne ekstra fleksibiliteten vil bli salgbar vare i et fornybart Europa.", "For \u00e5 kunne selge fleksibel vannkraft til trengende europeere, m\u00e5 kraftnettene knyttes tettere sammen. Statnett fikk nylig konsesjon for to nye utenlandskabler p\u00e5 1400 MW hver, en til Tyskland og en til Storbritannia. Dette er et viktig skritt p\u00e5 veien. Selv om det i dag er overkapasitet p\u00e5 kraftproduksjon i EU, forventer det internasjonale energibyr\u00e5et (IEA) at rundt 150 000 MW termisk kraft (gass-, kull og kjernekraft) vil bli faset ut innen \u00e5r 2035 p\u00e5 grunn av levealder. IEA estimerer samtidig at det trengs 100 000 MW ny termisk kraft i EU for \u00e5 sikre tilstrekkelig tilgjengelig kapasitet for \u00e5 dekke forbruket n\u00e5r det er mangel p\u00e5 vind og sol.", "Norsk vannkraft blir attraktiv vare i Europa.I en ny studie som i disse dager blir offentliggjort p\u00e5 den europeiske kraftmarkedskonferansen EEM 2015 ( www.eem15.com ), har vi regnet p\u00e5 kostnadene for \u00e5 bygge ut ny fleksibel kraft i et fremtidig Europa dominert av vind og sol. For at norsk vannkraft skal kunne \u00abbalansere\u00bb store mengder vind og sol p\u00e5 kontinentet, m\u00e5 det betydelige investeringer til i kabler, nett og kraftstasjoner. Tross disse ekstra kostnadene, kommer fleksibilitetsutvidelser i norsk vannkraft gunstig ut sammenlignet med kostnadene for fleksibel gasskraft p\u00e5 kontinentet. Dette skyldes i hovedsak lave driftskostnader, lang levetid, god reguleringsgrad og h\u00f8y virkningsgrad.", "Selv om vi ser at de nye utvidelsene kan v\u00e6re til det beste for samfunnet, s\u00e5 er vi klar over at avstanden kan v\u00e6re stor derfra til tunge investeringsbeslutninger. Rammebetingelsene for utbyggerne m\u00e5 v\u00e6re forutsigbare og norsk vannkraft m\u00e5 sikres full tilgang til de europeiske kraftmarkedene. De to viktigste forutsetningene er at politikerne endelig tar klimapanelets advarsler p\u00e5 alvor, og at EU st\u00e5r fast p\u00e5 sine klima- og fornybarm\u00e5l frem mot 2050. Gj\u00f8r de det, kan Norge spille en betydelig rolle i \u00e5 realisere et europeisk lavkarbonsamfunn, og samtidig tjene penger p\u00e5 det. Hvis vi vil."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "8107fec502a5beb08f7b1a37875a37388f593923bb49299180e4b2910fc30efc"}, {"field": "createtime", "value": "2015-06-03T04:54:21.000Z"}, {"field": "description", "value": "FNs klimapanel lanserte sin femte hovedrapport f\u00f8r jul. Der stadfester panelet at det er ekstremt sannsynlig at menneskeskapte klimagassutslipp har for\u00e5rsaket over halvparten av den observerte temperatur\u00f8kningen de siste seksti \u00e5r."}, {"field": "dominantimage", "value": "http://www.adressa.no/meninger/kronikker/article11153898.ece/4cbvm3/ALTERNATES/w980-default/vannkraftverk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/19f573e1b3de29733a44f40df07b3e206e436c81.jpg?598c53e2"}, {"field": "dominantthumbnaildimensions", "value": "300x169"}, {"field": "heading", "value": "Viktig rolle i et fornybart Europa -adressa.no"}, {"field": "id", "value": "19f573e1b3de29733a44f40df07b3e206e436c81"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["kostnadene", "vannkraft", "fornybar", "dag", "norsk", "europeisk", "effekt", "energi", "sol", "kraft", "\u00f8ke", "prosent", "rolle", "norsk vannkraft", "fleksibel", "bygge", "kapasitet", "behov", "tilgjengelig", "vind", "kraftproduksjon"]}, {"field": "kw-entity", "value": ["w. for", "s\u00f8r-norge", "w. mange", "cedren"]}, {"field": "kw-location", "value": ["europa", "norge", "storbritannia", "tyskland"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11153898.ece/4cbvm3/ALTERNATES/w980-default/vannkraftverk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Viktig rolle i et fornybart Europa"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11153899.ece"}, {"field": "pageclass", "value": ["article"]}, {"field": "publishtime", "value": "2015-06-03T04:00:00.000Z"}, {"field": "recs-articleid", "value": "11153899"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-06-03T04:00:00.000Z"}, {"field": "recs-rawtitle", "value": "Viktig rolle i et fornybart Europa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "FNs klimapanel lanserte sin femte hovedrapport f\u00f8r jul. Der stadfester panelet at det er ekstremt sannsynlig at menneskeskapte klimagassutslipp har for\u00e5rsaket over halvparten av den observerte temperatur\u00f8kningen de siste seksti \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/19f573e1b3de29733a44f40df07b3e206e436c81.jpg?598c53e2"}, {"field": "thumbnailfullheightdimensions", "value": "200x1310"}, {"field": "timestamp", "value": "2017-08-10T12:38:58.000Z"}, {"field": "title", "value": "Viktig rolle i et fornybart Europa"}, {"field": "url", "value": "http://www.adressa.no/meninger/kronikker/article11153899.ece"}, {"field": "urlhash", "value": "19f573e1b3de29733a44f40df07b3e206e436c81"}], "score": 0.64481586, "siteId": "9222270286501375973", "id": "19f573e1b3de29733a44f40df07b3e206e436c81"}

