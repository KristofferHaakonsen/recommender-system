{"fields": [{"field": "modifiedtime", "type": "time", "value": "2017-04-25T08:19:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Boksing", "Bergen", "Cecilia Br\u00e6khus"]}, {"field": "author", "value": "mette bugge"}, {"field": "body", "value": ["Saken oppdateres.", "F\u00f8dt: 28. september 1981.", "Bosatt: Oslo, f\u00f8dt i Colombia, oppvokst i Bergen.", "Meritter: Har EM- og VM-gull i kickboksing, i tillegg til tre NM-gull og to kongepokaler i den idretten. Bokset 80 kamper som amat\u00f8r og hadde 75 seire. EM-s\u00f8lv- og gull, og VM-s\u00f8lv som amat\u00f8r. Ble proff i 2006. Har bokset 30 kamper, null tap og \u00e5tte knockout (KO). F\u00f8rste kvinnelige bokser i hele verden med alle de fem beltene.", "Vis fakta", "Bokseren forbereder det store slaget p\u00e5 Koengen i Bergen, proffkamp nummer 31, som skal st\u00e5 9. juni. Den begivenheten ser hun p\u00e5 som endelige \u00abhomecoming\u00bb.", "For det var i Bergen hun startet karri\u00e8ren da hun som 13-\u00e5ring gikk ut av vinduet for \u00e5 g\u00e5 p\u00e5 trening. Hun fikk egentlig ikke lov av mor og far.", "\u2013 P\u00e5 den annen side har jeg tatt til meg det som foreldrene mine sa til den lille jenta si: Ikke noe er umulig.", "Vi m\u00f8ter henne p\u00e5 Frogner i Oslo. Br\u00e6khus har f\u00e5tt seg en hybel, og har bare ikke hatt tid til \u00e5 g\u00e5 p\u00e5 leilighetsjakt. For det er der hun vil v\u00e6re n\u00e5, etter \u00e5revis i Tyskland.", "Det er i Oslo at teamet hennes holder til, bortsett fra den amerikanske treneren Johnathon Banks (34), som hun m\u00f8ter p\u00e5 treningsleir i Spania i mai. Der blir det oppkj\u00f8ring til den neste proffkampen, mot argentinske Erica Farias.", "\u2013 S\u00e5 lenge jeg er aktiv, blir jeg i Oslo. Det blir litt for knotete \u00e5 bo permanent i Bergen, fordi jeg har alle medhjelperne mine her, sier veteranen.", "Det er nesten 15 \u00e5r siden Br\u00e6khus ble amat\u00f8rbokser, etter en flott karri\u00e8re i kickboksing.", "I mer enn ti \u00e5r har hun v\u00e6rt proff, og en foregangskvinne.", "\u2013 Det har v\u00e6rt et galehus fra dag \u00e9n. Det har g\u00e5tt i 190 km/t b\u00e5de boksemessig og utenfor ringen. Det har, med h\u00e5nden p\u00e5 hjertet, ikke v\u00e6rt \u00e9n rolig dag de siste 15 \u00e5rene, legger hun til.", "Br\u00e6khus tar seg til hjertet for \u00e5 understreke hva hun mener, og legger deretter til at hun nesten sliter med \u00e5 f\u00e5 til avtaler utenom alt hun \u00abm\u00e5 gj\u00f8re\u00bb og \u00abm\u00e5 f\u00f8lge opp\u00bb. Hun er tross alt sin egen sjef.", "\u2013 Bare det at jeg startet opp mitt eget firma og kunne bli min egen sjef i bokseverdenen som kvinne, var uh\u00f8rt. Jeg har hele tiden h\u00f8rt at ting ikke g\u00e5r, ene og alene fordi jeg er jente. Jeg skulle ikke bli proff, aldri tjene penger og leve av boksing. Jeg skulle aldri bli en hovedattraksjon p\u00e5 stevner. Slik har det v\u00e6rt hele veien. Jeg har f\u00e5tt mange d\u00f8rer slengt igjen foran meg, men da har jeg bare sparket dem opp. Og det skal jeg fortsette med, sier Br\u00e6khus.", "Hun sier det med alvor, og likevel er latteren alltid p\u00e5 lur hos 35-\u00e5ringen. Men hele tiden har hun v\u00e6rt opptatt av at hun ikke skulle la seg stoppe, fordi hun er kvinne.", "\u2013 Jeg er en fighter, en bokser, det er identiteten min. Jeg har lyst til \u00e5 leve av det. Jeg har ikke lyst til \u00e5 droppe ting bare fordi jeg er en jente.", "Br\u00e6khus har tenkt mye p\u00e5 dette, at det er forskjell mellom hvordan mange kvinner og menn tenker, men f\u00f8rst og fremst hvordan man ser p\u00e5 ulike kj\u00f8nn utenfra.", "Hun kommer med dette eksempelet:", "\u2013 Hvis en jente sier at hun vil bli verdensmester og ber\u00f8mt, lurer man p\u00e5 om det er noe feil med henne. Hvis en mann sier det samme, blir han klappet frem. Ingen reagerer p\u00e5 det.", "Br\u00e6khus vil ikke ha slag eller bli pillet p\u00e5 nesen. Hun vil at boksere, uansett kj\u00f8nn, skal bli behandlet som det de er.", "\u2013 Jeg har aldri sett p\u00e5 meg selv som en kvinnelig bokser, men en bokser, og jeg ville gj\u00f8re idretten til et yrke. Det er litt mindre intelligent \u00e5 dele det opp, at noe er kvinneboksing, og noe annet er boksing for menn. Som bokser trenger du to bein, to armer og et godt hode. Jeg har sett rart p\u00e5 folk som har sagt til meg at jeg ikke kan prestere p\u00e5 samme niv\u00e5 som en mannlig bokser fordi jeg er kvinne.", "\u2013 Er det fordi du hele veien har v\u00e6rt den f\u00f8rste og har hatt barri\u00e8rer \u00e5 bryte, som gj\u00f8r at du g\u00e5r p\u00e5 igjen og igjen?", "\u2013 Ja. De store m\u00e5lene har v\u00e6rt motiverende, men ogs\u00e5 delm\u00e5lene. Jeg har v\u00e6rt med p\u00e5 \u00e5 oppheve en lov i Norge, kvinner har f\u00e5tt OL-plass i boksing og er blitt akseptert i mye st\u00f8rre grad enn da jeg startet opp. Det kan ikke sammenlignes. Jeg vil si at det er en helt annen verden i dag, og at vi har tatt syvmilssteg. I starten var det stengte d\u00f8rer overalt. Da m\u00e5tte du virkelig fighte.", "\u2013 N\u00e5r kom skiftet?", "\u2013 For \u00e5 v\u00e6re kynisk og brutal, det kom med pengene. Money talks. N\u00e5r man ser at kvinner presterer, at publikum og TV-selskaper blir tiltrukket av dem, s\u00e5 har det skjedd noe. I dag er det flere kvinner, ogs\u00e5 p\u00e5 verdensbasis, som har utsolgte arenaer. MMA har ogs\u00e5 gjort en del for kvinnelige fightere. Det er tilbud og ettersp\u00f8rsel. Derfor vil jeg si at det ikke har v\u00e6rt ett hardt slag \u00e5 kjempe, men at man jobber p\u00e5 hele tiden. Noen ganger har jeg st\u00e5tt i stampe og f\u00f8lt at det gikk ett steg frem og to tilbake, men s\u00e5 har det g\u00e5tt videre igjen.", "Br\u00e6khus har oppn\u00e5dd mye i mange \u00e5r, men det er fortsatt ogs\u00e5 mye som gir inspirasjon videre.", "\u2013 Det handler om \u00e5 f\u00e5 nye impulser, skifte taktikk, bytte p\u00e5 teamet og trenere underveis. Og de siste \u00e5rene har jeg ogs\u00e5 forandret treningen, der jeg trener styrke p\u00e5 en ny m\u00e5te. Det er g\u00f8y. N\u00e5 satser vi p\u00e5 15.000 tilskuere p\u00e5 Koengen, at det ogs\u00e5 blir konsert og ellevill stemning. Jeg tror det blir noe for historieb\u00f8kene.", "\u2013 Hva skjedde egentlig i den siste kampen mot Klara Svensson, da du m\u00e5tte veie deg uten kl\u00e6r p\u00e5 bakrommet?", "\u2013 Det begynte allerede i julen da jeg fikk influensa, og enda \u00e9n, slik at den planlagte kampen m\u00e5tte utsettes. Jeg var sm\u00e5forkj\u00f8let helt frem til kamp, og det p\u00e5virket hele kroppsvekten min og alt. Kroppen ville ikke slippe kiloene. Vanligvis gj\u00f8r den det lett. N\u00e5 var den for tung. Jeg f\u00f8lte at jeg satte meg i en dum situasjon, at det ble en slags dominoeffekt som kulminerte rett f\u00f8r kamp.", "Br\u00e6khus forteller ivrig om vekten p\u00e5 hotellet som fortalte at hun var akkurat p\u00e5 grammet, og det etter \u00e5 ha beveget seg lenge i badstue.", "Da skj\u00f8nte hun at hun mest sannsynlig m\u00e5tte ta av seg alle kl\u00e6rne, og det ville hun ikke akkurat gj\u00f8re i offentligheten. Kliss naken viste vekten 66,7 kg. Hadde den vist 100 gram mer, hadde det ikke blitt kamp.", "\u2013 Det var helt absurd, sier hun.", "Br\u00e6khus var under oppsyn av legeteam, slik at alt skulle v\u00e6re forsvarlig.", "\u2013 Hvor er du om fem \u00e5r?", "\u2013 Jeg har en fot inne i boksingen fremdeles.", "\u2013 Men har du lagt opp?", "\u2013 Ja, absolutt. Det g\u00e5r mot slutten n\u00e5, men jeg er ikke helt ferdig. N\u00e5r det g\u00e5r s\u00e5 bra i og utenfor ringen, s\u00e5 vil jeg bare mer. Og det kan jeg si \u2013 akkurat n\u00e5 er jeg i mitt livs form.", "\u2013 Hva med \u00e5 bli bokseagent?", "\u2013 Det hadde v\u00e6rt moro \u00e5 gj\u00f8re. Det er det som er planen med selskapet senere. Vi skal for det f\u00f8rste ha flere norske og utenlandske boksere i Bergen, men jeg kan ikke avsl\u00f8re alt. Dessuten skal First Lady Promotion ha en stor jentecamp i Krager\u00f8 i 25-28-juni. Det h\u00e5per vi skal bli en suksess, for da kan vi utvide. Dette er det jeg jobber med fra morgen til kveld, og s\u00e5 skal jeg jo trene, ler Br\u00e6khus.", "Hun m\u00e5 fortsatt v\u00e6re sterk i hele kroppen, for det er noen flere d\u00f8rer \u00e5 sl\u00e5 inn."]}, {"field": "category0", "value": "100sport"}, {"field": "category1", "value": "100sport|kampsport"}, {"field": "contenthash", "value": "17f325e86c26e2a92ea254dd69b077f884e0101038192291a75a06db53ac19df"}, {"field": "createtime", "value": "2017-04-25T12:20:43.000Z"}, {"field": "description", "value": "Cecilia Br\u00e6khus (35) har tatt farvel med Berlin og f\u00e5tt base i Oslo. Men hun fortsetter \u00e5 sparke inn d\u00f8rer. For likestillingskampen er hun slett ikke ferdig med."}, {"field": "heading", "value": ["Det var spesielt \u00e9n ting foreldrene l\u00e6rte Br\u00e6khus da hun var liten. N\u00e5 nyter hun godt av det -adressa.no", "Alltid et slag foran", "Br\u00e6khus har g\u00e5tt egne veier", "Behandler kvinner og menn ulikt", "Venter 15.000 tilskuere i Bergen", "Vil aldri oppleve det igjen"]}, {"field": "id", "value": "45317f6bf00270d5d6ddb55141122b76c07ebdca"}, {"field": "keyword", "value": ["Boksing", "Bergen", "Cecilia Br\u00e6khus"]}, {"field": "keywords", "value": "Boksing,Bergen,Cecilia Br\u00e6khus"}, {"field": "kw-category", "value": ["kampsport", "100sport"]}, {"field": "kw-classification", "value": "sports"}, {"field": "kw-concept", "value": ["kvinne", "15.000 tilskuere", "foreldrene l\u00e6rte", "kamp", "bokser", "ting foreldrene l\u00e6rte", "ting foreldrene", "bokset", "utenfor ringen"]}, {"field": "kw-entity", "value": ["koengen", "first lady promotion"]}, {"field": "kw-location", "value": ["oslo", "krager\u00f8", "tyskland", "frogner", "spania", "berlin", "norge", "bergen", "colombia"]}, {"field": "kw-pageclass", "value": "article"}, {"field": "kw-person", "value": ["erica farias", "cecilia br\u00e6khus", "klara svensson", "johnathon banks"]}, {"field": "kw-taxonomy", "value": ["100sport", "100sport/kampsport"]}, {"field": "og-image", "value": "https://vertical.snd.no/images/551f96f2-ba55-490f-b3ce-ecbcb82aa2d9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det var spesielt \u00e9n ting foreldrene l\u00e6rte Br\u00e6khus da hun var liten. N\u00e5 nyter hun godt av det"}, {"field": "og-type", "value": "article"}, {"field": "og-url", "value": "http://www.adressa.no/100Sport/kampsport/Det-var-spesielt-n-ting-foreldrene-larte-Brakhus-da-hun-var-liten-Na-nyter-hun-godt-av-det-234467b.html"}, {"field": "pageclass", "value": ["article"]}, {"field": "publishtime", "value": "2017-04-24T15:22:18.000Z"}, {"field": "recs-articleid", "value": "234467"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|kampsport"}, {"field": "recs-publishtime", "value": "2017-04-24T15:22:18.000Z"}, {"field": "recs-rawtitle", "value": "Det var spesielt \u00e9n ting foreldrene l\u00e6rte Br\u00e6khus da hun var liten. N\u00e5 nyter hun godt av det -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/kampsport"]}, {"field": "teaser", "value": "Cecilia Br\u00e6khus (35) har tatt farvel med Berlin og f\u00e5tt base i Oslo. Men hun fortsetter \u00e5 sparke inn d\u00f8rer. For likestillingskampen er hun slett ikke ferdig med."}, {"field": "thumbnail", "value": "http://content-thumbnail.cxpublic.com/content/thumbnail200x150/45317f6bf00270d5d6ddb55141122b76c07ebdca.jpg?5937f0a7"}, {"field": "thumbnailfullheightdimensions", "value": "200x1943"}, {"field": "timestamp", "value": "2017-06-07T12:25:11.000Z"}, {"field": "title", "value": "Det var spesielt \u00e9n ting foreldrene l\u00e6rte Br\u00e6khus da hun var liten. N\u00e5 nyter hun godt av det"}, {"field": "url", "value": "http://www.adressa.no/100Sport/kampsport/Det-var-spesielt-n-ting-foreldrene-larte-Brakhus-da-hun-var-liten-Na-nyter-hun-godt-av-det-234467b.html"}, {"field": "urlhash", "value": "45317f6bf00270d5d6ddb55141122b76c07ebdca"}], "score": 1.0971307, "siteId": "9222270286501375973", "id": "45317f6bf00270d5d6ddb55141122b76c07ebdca"}

