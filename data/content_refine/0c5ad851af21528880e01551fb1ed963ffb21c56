{"fields": [{"field": "modifiedtime", "type": "time", "value": "2015-11-18T13:15:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Skole", "Barneoppdragelse", "Barn og unge"]}, {"field": "author", "value": "kari byklum"}, {"field": "body", "value": ["Saken oppdateres.", "Allergier, overf\u00f8lsomhet, religion eller dietter, det er mange som ikke kan spise p\u00f8lsene eller kaken i bursdagen. Hvilke hensyn skal foreldre ta?", "Foreldrene i foreldrepanelet (se faktaboks) er alle kjent med situasjoner som krever at det tas ekstra hensyn til enkeltpersoner, men opplever det sjelden som problematisk.", "Tobarnsfar Roy Wiken mener det viktigste med bursdager m\u00e5 v\u00e6re \u00e5 inkludere og samle barna.", "\u2014 S\u00e5 kan jo heller foreldrene sende med de spesielle p\u00f8lsebr\u00f8dene hvis det er n\u00f8dvendig, mener han.", "\u2014 N\u00e5r noen har glutenallergi har jeg verdens beste unnskyldning for \u00e5 lage kake av pose, for de kan ogs\u00e5 allergikerne ha. Det er helt topp, ler Mellingen.", "- Hvis vi roser barna n\u00e5r de presterer, er det en risiko for at de kun tror de er verdifulle n\u00e5r de presterer \u2013 at vi elsker dem kun n\u00e5r de er dyktige. Les hvorfor", "Lill Skoglunds erfaring er at foreldre til barn med spesielle behov, stort sett er flinke til \u00e5 si fra.", "\u2014 Men av og til glemmes det. Hvis du har selskapet i et lokale og f\u00e5r h\u00f8re at \u00abhan kan ikke spise pizza\u00bb idet bursdagen begynner, blir det en kjedelig situasjon for alle, sier Skoglund.Vanligvis synes hun det er hyggelig \u00e5 tilrettelegge.", "\u2014 S\u00f8nnen min har en kompis med glutenallergi, og da lager jeg s\u00e5 klart en kake han ogs\u00e5 kan spise. Det er faktisk litt viktig for meg \u00e5 lage noe alle kan ha n\u00e5r man f\u00f8rst har invitert dem, sier hun.", "Psykolog Egil Launes mener det b\u00f8r tas hensyn til medisinske behov og ellers innenfor rimelighetens grenser. Samtidig mener han at det ikke kan forventes at de som inviterer skal ta hensyn til absolutt alt.", "\u2013 Det finnes jo familier som for eksempel holder seg unna e-stoffer, men jeg synes det er urimelig \u00e5 forvente at de som inviterer skal rydde unna alt godteri med e-stoffer. Da f\u00e5r heller disse foreldrene sende med en egen godteripose, sier psykologen.", "Jeg synes det er urimelig \u00e5 forvente at de som inviterer skal rydde unna alt godteri med e-stoffer. Psykolog Egil Launes", "Macdonald i foreldrepanelet tar gjerne hensyn innenfor rimelighetens grenser, men sier det er mer problematisk n\u00e5r man inviterer og noen ikke dukker opp. Uten at man vet grunnen til det.", "\u2014 Det kan jo v\u00e6re s\u00e5 mange \u00e5rsaker, alt fra at de ikke vil, til at de kanskje ikke har r\u00e5d, sier trebarnsmoren.", "Lill Skoglund forteller om ei jente i klassen til en av s\u00f8nnene. Hun er Jehovas Vitne og f\u00e5r ikke delta i bursdager.\u2014 S\u00f8nnen min og noen kamerater \u00f8nsket \u00e5 invitere alle i klassen til felles bursdagsfeiring. Men da mente s\u00f8nnen min at det kunne bli leit for denne jenta som ikke fikk komme.", "Etter noen diskusjonsrunder ble guttene og foreldrene deres enige om at de kunne tone ned bursdagsopplegget og heller invitere til klassefest. Da fikk jenta lov til \u00e5 komme.", "\u2014 Hun ble veldig takknemlig. Det var r\u00f8rende \u00e5 se hvor mye det betydde for henne \u00e5 f\u00f8le seg inkludert, forteller trebarnsmoren.", "Kunne du gjort det samme?", "Hvordan bursdager skal arrangeres og hvem som skal inviteres, er en gjenganger i mange klassemilj\u00f8er. Ofte lager foreldrene felles kj\u00f8reregler for dette.", "For eksempel at alle av samme kj\u00f8nn inviteres, s\u00e5 ingen holdes utenom. Men selv om foreldrene har bestemt det, er det ikke alle som er enige. Hva gj\u00f8r man hvis det er noen i klassen som barnet ditt ikke vil ha i bursdagen?", "\u2013 Hvis ikke alle f\u00e5r komme, f\u00e5r man nesten la v\u00e6re \u00e5 ha bursdag p\u00e5 den m\u00e5ten. Det er ingen toleranse for \u00e5 holde noen utenfor, mener Helle Ingeborg Mellingen.", "Heller ikke Wiken vil akseptere det.", "\u2013 Vi m\u00e5 forholde oss til det som er bestemt, selv om det kanskje var noen datteren min ikke ville ha invitert, sier han.", "Hvis det har kommet s\u00e5 langt at noen virkelig mener at enkelte barn er ufordragelige, er det noe galt en plass. Lill Skoglund, trebarnsmor", "Hva med urokr\u00e5kene som lager kvalm og som gj\u00f8r at barnet ditt kanskje gruer seg til bursdagen sin, i stedet for \u00e5 glede seg? Skal man da ta mer hensyn til disse, enn til bursdagsbarnet selv?", "\u2013 Hvis det har kommet s\u00e5 langt at noen virkelig mener at enkelte barn er ufordragelige, er det noe galt en plass. Da burde man tatt tak i det tidligere. Vi m\u00e5 t\u00f8rre \u00e5 snakke om det som er vanskelig, og ikke sette merkelapp p\u00e5 barnet. Egentlig snakkes det for lite om s\u00e5nt i dette fl\u00f8yelssamfunnet, sier Skoglund bestemt.", "\u2013 Det er sikkert veldig politisk korrekt \u00e5 si det, men bursdagen varer jo bare et par timer, og da burde det v\u00e6re mulig \u00e5 invitere alle uten at det blir et problem, mener Wiken.", "Tobarnsmor Mellingen har erfart at bursdager av og til har kommet litt ut av kontroll, men at det som regel skyldes at det har v\u00e6rt for f\u00e5 voksne til stede. Hun mener foreldre m\u00e5 vise forst\u00e5else dersom barnet gruer seg til \u00e5 invitere enkelte de opplever som br\u00e5kete eller kranglete, men samtidig forklarer at det ikke er noe alternativ \u00e5 holde noen utenfor.", "\u2013 Forsikre heller barnet om at dere voksne skal passe p\u00e5 at \u00abPer ikke lugger\u00bb. Bare s\u00f8rg for \u00e5 v\u00e6re nok voksne, s\u00e5 dere klarer \u00e5 ha kontroll, r\u00e5der hun.", "Les barnepsykologens r\u00e5d til foreldre med \u00abTweens\u00bb :", "Psykolog Egil Launes mener at alle skal inkluderes, men at det samtidig kan stilles noen krav til foreldrene.", "\u2013 Eventuelle retningslinjer for bursdagsinvitasjoner m\u00e5 f\u00f8lges. Men det er fullt mulig \u00e5 be foreldrene til denne urokr\u00e5ken barnet ditt egentlig ikke vil invitere, om \u00e5 v\u00e6re med i bursdagen for \u00e5 passe p\u00e5.", "Et annet alternativ er \u00e5 sende barnet hjem.", "\u2013 Jeg har v\u00e6rt p\u00e5 nippet til \u00e5 gj\u00f8re det selv. Det var en som kalte kona mi \u00abj\u00e6 ... kjerring\u00bb da han sto i p\u00f8lsek\u00f8en. Da fikk han valget mellom \u00e5 dra hjem eller oppf\u00f8re seg skikkelig. Det er helt ok \u00e5 si ifra til foreldre p\u00e5 forh\u00e5nd om at du sender barnet hjem, hvis ikke det oppf\u00f8rer seg, sier psykologen.Men i utgangspunktet er det kanskje nettopp urokr\u00e5kene det er viktig \u00e5 inkludere.", "\u2013 Jeg mener foreldre har et ansvar for \u00e5 legge til rette for et godt milj\u00f8 i klassen, og ikke bare forvente at det ordnes av skolen alene. Ved \u00e5 inkludere alle i bursdager, er det en m\u00e5te foreldre kan gj\u00f8re noe positivt for klassemilj\u00f8et p\u00e5.", "Men \u00e5 kjenne p\u00e5 f\u00f8lelsene av at det er noen barn man ikke liker, er lov.", "\u2013 F\u00f8lelser er ekte vare og de kan vi kjenne p\u00e5, men sp\u00f8rsm\u00e5let er hvordan vi tar dem ut, sier Launes.", "Lill Skoglund undres over at det alltid er bursdagene som skal favne s\u00e5 bredt, og f\u00e5 s\u00e5 stor oppmerksomhet.", "\u2013 Hvorfor ble det egentlig s\u00e5nn? Den ene dagen som bare er din, og s\u00e5 skal du v\u00e6re superinkluderende. Rundt bursdager blir det plutselig veldig mye snakk om at alle skal med, og s\u00e5 snakker vi mye mindre om inkludering i andre sammenhenger. Det er litt rart, mener hun.", "\u2013 Vi m\u00e5 jo ogs\u00e5 tenke p\u00e5 at det heller ikke er alle som har anledning til \u00e5 invitere s\u00e5 mange, sier Mellingen.", "\u2013 Jeg er absolutt for \u00e5 inkludere, men hele bursdagsopplegget blir liksom symbolet p\u00e5 inkludering. Kanskje vi hausser opp bursdagene litt for mye?, undrer Skoglund.", "Hun etterlyser mer av det inkluderende fokuset andre dager i \u00e5ret.", "\u2013 Jeg har sett flere eksempler p\u00e5 at noen barn aldri kommer i bursdager, selv om de er invitert. Og det er kjempetrist, for da g\u00e5r de glipp av noe sosialt viktig. Kanskje vi som foreldre burde fokusere p\u00e5 \u00e5 inkludere ogs\u00e5 utover bare disse bursdagene?", "Artikkelen er levert av m\u00e5nedsmagasinet Aftenposten Oppvekst.  Foreldrepanelet har tidligere diskutert disse dilemmaene:", "\u00b7 Lill Skoglund (41): L\u00e6rer, gift, tre gutter p\u00e5 7, 10 og 15 \u00e5r.", "\u00b7 Roy Wiken (44): R\u00e5dgiver i kommunen, gift to jenter p\u00e5 5 og 16 \u00e5r.", "\u00b7 Cheryl Macdonald (47): Kommunikasjonsr\u00e5dgiver, gift, jente p\u00e5 13 \u00e5r, to gutter p\u00e5 16 og 19 \u00e5r.", "\u00b7 Helle Ingeborg Mellingen (36): Prosjektleder i fylkeskommunen/doktorgrad i kj\u00f8nnsforskning, gift, gutt p\u00e5 7 \u00e5r, jente p\u00e5 9 \u00e5r.", "Vis fakta", "\u00b7 Ta hensyn til enkeltpersoners spesielle behov, det er hyggelig b\u00e5de for den som inviterer og for gjesten.", "\u00b7 Har ditt barn spesielle behov? Husk \u00e5 gi beskjed til foreldrene til bursdagsbarnet. Og send gjerne med mat barnet ditt kan spise.", "\u00b7 Vil ikke barnet invitere urokr\u00e5ken i klassen? Alle m\u00e5 inkluderes, men forsikre barnet ditt om at de voksne skal f\u00f8lge med.", "\u00b7 S\u00f8rg for \u00e5 ha nok voksne til stede som kan passe p\u00e5.", "\u00b7 Oppfordring til alle foreldre \u2013 kanskje det er p\u00e5 tide \u00e5 inkludere klassevennene i andre sammenhenger, ikke bare i bursdager?", "Vis fakta", "\u00b7 Ta hensyn til medisinske behov, innenfor rimelighetens grenser.", "\u00b7 Foreldre kan ikke forvente at vertene skal ta hensyn til absolutt alt.", "\u00b7 Inviter alle i bursdager, men forvent at barna retter seg etter husets regler.", "\u00b7 Snakk med foreldre til urokr\u00e5kene p\u00e5 forh\u00e5nd, be dem eventuelt v\u00e6re med i bursdagen for \u00e5 passe p\u00e5.", "\u00b7 Det er lov \u00e5 si til foreldre at du sender barnet deres hjem, hvis det oppf\u00f8rer seg ufint.", "\u00b7 Alle foreldre har ansvar for et godt klassemilj\u00f8, foreldre kan ikke forvente at det bare er skolens ansvar.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "f9d4d7acb62e17c88c0841fab2358087ec505746f3c66614b342751d4cf3a3e1"}, {"field": "createtime", "value": "2017-01-19T20:16:19.000Z"}, {"field": "description", "value": "Vi tar debatten."}, {"field": "heading", "value": ["Hvilke hensyn skal foreldre ta rundt barnebursdag? Og hva gj\u00f8r man med urokr\u00e5kene? -adressa.no", "Innen rimelighetens grenser", "Bursdag ble klassefest", "Bursdagsbarnet vil ikke", "Snakk om det ubehagelige", "Det er lov \u00e5 sende barnet hjem", "Riktig fokus p\u00e5 inkludering?"]}, {"field": "id", "value": "0c5ad851af21528880e01551fb1ed963ffb21c56"}, {"field": "keyword", "value": ["Ungdom", "Skole", "Barneoppdragelse", "Barn og unge"]}, {"field": "keywords", "value": "Ungdom,Skole,Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["innenfor rimelighetens grenser", "foreldre", "bursdag", "vis fakta", "barn", "barnet hjem", "inviter", "sende barnet", "spesielle behov", "rimelighetens grenser", "sende barnet hjem", "innenfor rimelighetens"]}, {"field": "kw-entity", "value": ["aftenposten oppvekst", "jehovas vitne", "skoglund", "tweens"]}, {"field": "kw-pageclass", "value": "article"}, {"field": "kw-person", "value": ["roy wiken", "cheryl macdonald", "helle ingeborg mellingen", "egil launes"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/04a0d63f-4f3d-4c13-b912-9c416687b358?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvilke hensyn skal foreldre ta rundt barnebursdag? Og hva gj\u00f8r man med urokr\u00e5kene?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvilke-hensyn-skal-foreldre-ta-rundt-barnebursdag-Og-hva-gjor-man-med-urokrakene-6960b.html"}, {"field": "pageclass", "value": ["article"]}, {"field": "publishtime", "value": "2015-11-17T18:00:00.000Z"}, {"field": "recs-articleid", "value": "6960"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-11-17T18:00:00.000Z"}, {"field": "recs-rawtitle", "value": "Hvilke hensyn skal foreldre ta rundt barnebursdag? Og hva gj\u00f8r man med urokr\u00e5kene? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Vi tar debatten."}, {"field": "thumbnail", "value": "http://content-thumbnail.cxpublic.com/content/thumbnail200x150/0c5ad851af21528880e01551fb1ed963ffb21c56.jpg?59946a89"}, {"field": "thumbnailfullheightdimensions", "value": "200x1953"}, {"field": "timestamp", "value": "2017-08-16T15:53:45.000Z"}, {"field": "title", "value": "Hvilke hensyn skal foreldre ta rundt barnebursdag? Og hva gj\u00f8r man med urokr\u00e5kene?"}, {"field": "url", "value": "http://www.adressa.no/familieogoppvekst/Hvilke-hensyn-skal-foreldre-ta-rundt-barnebursdag-Og-hva-gjor-man-med-urokrakene-6960b.html"}, {"field": "urlhash", "value": "0c5ad851af21528880e01551fb1ed963ffb21c56"}], "score": 1.0380403, "siteId": "9222270286501375973", "id": "0c5ad851af21528880e01551fb1ed963ffb21c56"}

