{"fields": [{"field": "modifiedtime", "type": "time", "value": "2016-04-28T19:04:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["K\u00e5re Ingebrigtsen", "Per Joar Hansen", "Eliteserien", "Rosenborg BK"]}, {"field": "author", "value": "ole k. sagbakken"}, {"field": "body", "value": ["Saken oppdateres.", "K\u00e5re Ingebrigtsen f\u00e5r toppkarakter av spillergruppe og st\u00f8tteapparat. Mens perioden f\u00f8r Bruttern inntok Lerkendal f\u00e5r det motsatte.", "I en masteroppgave om ledelse har Ola By Rise sammenliknet \u00abthe double\u00bb-\u00e5rene 1999 og 2015. Her er spillere og ledere \u00e6rlige p\u00e5 hva de mener om \u00e5rene f\u00f8r K\u00e5re Ingebrigtsen overtok sommeren 2014. \u2014 Spillestilen har gjort at vi har kommet tilbake dit vi er. Det er den absolutt viktigste faktoren.", "\u2014 Det har blitt bygget opp en meget bra treningskultur, og det p\u00e5 meget kort tid.", "\u2014 K\u00e5re er ekstremt tydelig som leder. Jeg oppfatter ham ogs\u00e5 som ekstremt kompetent i det vi holder p\u00e5 med.", "Dette er sitater fra RBK-spillerne, som anonymt lot seg intervjue av Ola By Rise i hans masteroppgave i organisasjon og ledelse. Nederst i denne artikkelen kan du lese Olas egne betraktninger om mastergraden.", "Studiet var ferdig i vinter, og RBK-kjempen har kalt oppgaven \u00abTilbake til r\u00f8ttene\u00bb. Her har han sammenliknet RBKs kanskje beste \u00e5rgang gjennom tidene, \u00abDortmund-\u00e5rgangen 1999\u00bb, med troppen og st\u00f8tteapparatet som i fjor gjenerobret tronen i norsk fotball.", "By Rise har gjort 22 intervjuer, fordelt slik: Seks spillere og fire i st\u00f8tteapparatet fra 1999-sesongen. Seks spillere og fire i st\u00f8tteapparatet fra 2015-sesongen. Samt Nils Arne Eggen og K\u00e5re Ingebrigtsen.Intervjuene er gjort anonymt, med utgangspunkt i et skjema best\u00e5ende av 32 punkter, hvor intervjuobjektene satte terningkast p\u00e5 hvert enkelt punkt. Eksempler p\u00e5 slike punkter er \u00abspillestil\u00bb, \u00abtreningskultur\u00bb, \u00abl\u00f8nn/bonuser\u00bb, \u00abmilj\u00f8, trivsel og tillit\u00bb.", "By Rise jobbet ut fra f\u00f8lgende problemstilling:", "\u2014 Hvilke fellestrekk og ulikheter finnes mellom to generasjoner vinnerlag?", "I studiet p\u00e5 60 sider viser By Rise funnene sine. \u00abSpillestil\u00bb og \u00abtreningskultur\u00bb er vesentlig hos begge generasjonene vinnerlag. Det samme gjelder \u00abmilj\u00f8, trivsel og tillit\u00bb. Videre kom det ogs\u00e5 fram at premier i form av l\u00f8nn og bonuser ikke veide s\u00e5 tungt som det rent sportslige.", "\u2014 Det at vi hadde en definert spillestil er der jeg begynner, dersom noen sp\u00f8r meg om \u00e5 forklare suksessen, er for eksempel det klare svaret fra en spiller fra 1999-laget.", "Eller som en 2015-spiller, sier det:", "\u2014 Vi hadde aldri vunnet uten spillestilen.", "I studiet beskrives ogs\u00e5 hvordan statusen til trener K\u00e5re Ingebrigtsen kjapt \u00f8kte i spillergruppa etter at han overtok for Per Joar Hansen sommeren 2014. Fra en viss skepsis som \u00abartigkaill\u00bb og hum\u00f8rspreder merket spillerne raskt Brutterns fotballfaglige tyngde. Treneren f\u00e5r mye av \u00e6ren for at RBK i sommer igjen skal spille om plass i Mesterligaen.", "\u2014 Allerede den f\u00f8rste dagen K\u00e5re tok over, s\u00e5 gikk han gjennom hver rolle, hva han tenkte. Rolleaksept og ansvar hadde v\u00e6rt nesten frav\u00e6rende i noen \u00e5r\u00bb, sier en spiller.", "I dette ligger ogs\u00e5 kritikk av det som foregikk f\u00f8r Bruttern var p\u00e5 plass. Etter Hamr\u00e9n-perioden, som endte i to gull og ogs\u00e5 store \u00f8konomiske utskeielser, tok Jan J\u00f6nsson over.", "Med knappere midler lyktes ikke han, og f\u00f8r J\u00f6nsson ble sparket desember 2012 hadde ogs\u00e5 assistent Trond Henriksen blitt erstattet av B\u00e5rd Wiggen i assistentrollen.", "Wiggen fikk Per Joar Hansen som sjef, og f\u00f8rste sesong endte med s\u00f8lv b\u00e5de i serie og cup. F\u00f8r en ujevn v\u00e5rsesong i 2014 endte med at klubben sparket begge to. Under intervjuene med By Rise m\u00e5 denne perioden t\u00e5le kritikk:", "\u2014 Treningskulturen har tatt et stort jafs p\u00e5 veldig kort tid. Den har v\u00e6rt veldig bra, fra \u00e5 v\u00e6re syltynn for bare to sesonger siden, sier en spiller.", "\u2014 Spillerne hevdet at de lenge hadde \u00f8nsket \u00e5 f\u00e5 trene mer. N\u00e5 hadde de f\u00e5tt lov og tok ansvar, slik de selv s\u00e5 det, er en av By Rises egne betraktninger i studiet.", "Heller ikke det indre livet p\u00e5 Brakka var rosenr\u00f8dt i perioden f\u00f8r Bruttern, forklarer en i st\u00f8tteapparatet fra 2015-sesongen.", "\u2014 F\u00f8r var vi litt mutte og lei oss. Vi var ikke glade, og spillerne delte seg i grupper. N\u00e5 s\u00f8ker de ikke til fysiorom og utstyrsrom, men sitter sammen i garderoben. Det er en helt annen \u00e5penhet, en annen atmosf\u00e6re.", "Samtidig rettes ikke kritikken mot trenere og ledere alene. Flere p\u00e5peker at spillergruppa heller ikke var godt nok harmonert i \u00e5rene uten gull.", "\u2014 Det har endret seg veldig det siste halvannet \u00e5ret. Vi har f\u00e5tt ut noen spillere som laget litt d\u00e5rlig stemning. Og s\u00e5 har vi andre kanskje v\u00e6rt flinkere til \u00e5 ta vare p\u00e5 hverandre, sier en spiller.- Det m\u00e5 sies at spillergruppa var litt enklere i \u00e5r (2015) enn i fjor. Det har ogs\u00e5 mye \u00e5 si for at hum\u00f8ret er bedre, mener en i st\u00f8tteapparatet.", "Nederst i denne artikkelen ser du hva Per Joar Hansen, som trente RBK f\u00f8r Bruttern, sier om uttalelsene.", "Ogs\u00e5 K\u00e5re Ingebrigtsen selv har merket seg forandringene, uten at det framg\u00e5r i oppgaven hvordan han ser p\u00e5 sin egen rolle rundt akkurat dette:", "\u2014 Tidligere har det stukket ut hoder av alle vinduene p\u00e5 brakka. N\u00e5 er ingen livredde og ser seg over skuldra. Folk er trygge og har et felles m\u00e5l; \u00e5 f\u00e5 laget best mulig. Jeg satt p\u00e5 utsiden i mange \u00e5r og f\u00f8lge at klubben min holdt p\u00e5 \u00e5 smuldre opp. Jeg er egentlig stolt av \u00e5 v\u00e6re Rosenborger n\u00e5.", "Nils Arne Eggen er ogs\u00e5 intervjuet, og er stolt over at Ingebrigtsen har overtatt mye av hanse eget tankegods som trener. Og n\u00e5r det er sagt: Det var ikke fritt for diskusjoner p\u00e5 Brakka i Eggens tid, heller.", "Men en av spillerne som kjente Eggen godt i 1999 la ikke noe i mellom om hva han mente om trenerlegendens betydning i sesongen klubben vant sin gruppe i Mesterligaen og slo Dortmund 3-0 p\u00e5 bortebane:", "\u2014 Geniet hans l\u00e5 i entusiasme, en kompromissl\u00f8shet i at laget var viktigst. Folk kan si at det handlet om 4-3-3- og skj\u00e6ring og alt det der, men det magiske l\u00e5 i lederskapet. Selv om han noen ganger ikke greide \u00e5 oppf\u00f8re seg, s\u00e5 var han samtidig en gudben\u00e5det idealistisk og inspirerende leder. Noen ganger kunne du v\u00e6re fly forbannet p\u00e5 hele fyren. Men i ettertid er det lett \u00e5 se storheten.", "K\u00e5re Ingebrigtsen tar innholdet fra oppgaven til Ola By Rise som et stort kompliment for jobben han har gjort i sine snart to \u00e5r p\u00e5 Brakka.", "\u2014 Ja. Samtidig utvikler spillerne dette hele veien. Det er viktig at spillerne forst\u00e5r hva vi \u00f8nsker, de store trekkene. Men det er jo dem som tar det videre ut p\u00e5 banen, sier Bruttern - og skryter dermed tilbake til spillergruppa.", "Samtidig er ikke RBK-treneren i tvil p\u00e5 hvor han har fotballfilosofien sin fra.", "\u2014 Jeg har med meg veldig mye fra Nils Arne og Bj\u00f8rn (Hansen). Det pr\u00f8ver jeg ikke \u00e5 legge skjul p\u00e5, heller. Samtidig har jeg l\u00e6rt en del om treningskultur av en del spillere som kom til RBK etter min egen tid, ogs\u00e5. Vi hadde bra treningskultur p\u00e5 starten av 90-tallet. Men spillere som Roar Strand og St\u00e5le Stensaas er to eksempler p\u00e5 at dette hele tiden er under utvikling, sier Bruttern.", "Per Joar Hansen trekker frem skilandslagslagets suksessrike trener Egil Kristiansen n\u00e5r han forklarer at det uansett vil v\u00e6re misn\u00f8ye i en prestasjonsgruppe.Perry svarer slik p\u00e5 det som kommer frem i By Rises oppgave:", "\u2013 P\u00e5 generelt grunnlag kan jeg si f\u00f8lgende: Det vil alltid v\u00e6re en misn\u00f8ye i en prestasjonsgruppe, det s\u00e5 man n\u00e5 da damelandslagstreneren sluttet etter \u00e5 ha tatt 50 medaljer.", "Perry sikter til Egil Kristiansen, som ga seg som landslagstrener for langrennskvinnene. I forbindelse med avgangen kom det frem til at det hadde v\u00e6rt gnisninger mellom ut\u00f8vere og suksesstreneren.", "\u2013 N\u00e5r det gjelder fotball vil jeg sitere min danske kollega Troels Bech, som har sagt f\u00f8lgende: \u00abJeg har 22 spillere i A-troppen. N\u00e5r jeg drar p\u00e5 bortekamp drar jeg med 18 spillere. Da er fire misforn\u00f8yde. N\u00e5r kampen starter er det sju misforn\u00f8yde p\u00e5 benken, og da er vi oppe i elleve misforn\u00f8yde. Under kampen bytter jeg ut tre, og da er de misforn\u00f8yde. Da er vi oppe i 14. De fire som ikke kommer inn er ogs\u00e5 misforn\u00f8yde. Da er vi til slutt oppe i 18 misforn\u00f8yde spillere\u00bb. Dette f\u00e5r bli mitt svar til det.", "\u2013 Videre har jeg valgt ikke \u00e5 uttale meg, fordi det vil v\u00e6re uprofesjonelt mot enkeltpersoner og at det uansett ikke vil komme noe godt ut av dette i min verden, kommenterer Perry til Adresseavisen.", "Ola By Rise er tydelig p\u00e5 at han ikke har unders\u00f8kt \u00e5rene mellom 1999 og 2015 i sin masteroppgave.", "\u2014 Dette er en unders\u00f8kelse av Rosenborg i 1999 og i 2015. Jeg har sett p\u00e5 likheter og ulikheter mellom disse to sesongene, med tanke p\u00e5 kultur, relasjoner, samhandling og ledelse. Der er det p\u00e5fallende mange likhetstrekk, og intensjonen har v\u00e6rt \u00e5 belyse de faktiske forhold og l\u00f8fte fram \u00e5rsakene til suksess, sier Ola By Rise til Adresseavisen.", "Og fortsetter:", "\u2014 S\u00e5 har det, gjennom intervjuene, kommet noen synspunkter p\u00e5 det som skjedde i \u00e5rene mellom. De har v\u00e6rt naturlig \u00e5 ta med i konteksten. Jeg har overhodet ikke hatt noen intensjon om \u00e5 rakke ned p\u00e5 noe i \u00e5rene mellom 1999 og 2015, og har heller ikke unders\u00f8kt denne perioden.", "By Rise har en mannsalder bak seg i RBK, og er i dag er kommunaldirekt\u00f8r. Han begynte studiet i organisasjon og ledelse, med spesialisering i relasjonsledelse, tilbake i 2013. \u2014 Det har v\u00e6rt veldig interessant \u00e5 fors\u00f8ke \u00e5 dokumentere disse to sesongene p\u00e5 et akademisk niv\u00e5, sier han.", "Og snakker om RBKs antakelig beste sesong gjennom tidene, med \u00abthe double\u00bb og vinner av sin gruppe i Mesterligaen. Og \u00e5 se dette opp mot 2015-sesongen, som endte i gull \u2013 for f\u00f8rste gang siden 2010. \u2014 Mye er likt, men, som intervjuobjektene selv ogs\u00e5 sier i oppgaven: 2015-laget har til gode \u00e5 lykkes over tid. Det er tatt ett seriegull, og laget har fortsatt til gode \u00e5 lykkes i Europa, sier han.", "By Rise mener videre at andre \u00abmoment\u00bb fra perioden mellom 1999 og 2015 like gjerne kunne v\u00e6rt omtalt i dagens utgave av Adresseavisen, og ikke bare sp\u00f8rsm\u00e5lene om treningskultur og hum\u00f8r.", "\u2014 I oppgaven belyses ogs\u00e5 for eksempel betydningen av \u00e5 snakke samme spr\u00e5k i en treningsgruppe, sier By Rise.", ".........", "RBK-sjefen om Moldes rosa drakter: - Lover at RBK aldri vil gj\u00f8re det samme", "Du kan ogs\u00e5 lytte og abonnere p\u00e5 podkasten \u00abRasmus&Saga\u00bb via mobil eller iPad i iTunes . Eller du kan lytte her:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "953cc717a2f439602bd46618793ce5d8622f48f8f61153101deb9307121d399d"}, {"field": "createtime", "value": "2017-07-10T07:17:43.000Z"}, {"field": "description", "value": "Ola By Rise har sammenliknet stor\u00e5rene 1999 og 2015 i masteroppgave."}, {"field": "heading", "value": ["\u2013 Syltynn treningskultur og lite glede -adressa.no", "Anonyme intervjuer", "Har gjort 22 intervjuer", "Spillestil mer enn penger", "Kritikk av forgjengerne", "- Enklere spillergruppe", "- Ingen livredde lenger", "- Magisk lederskap", "K\u00e5re: \u2014 Et kompliment", "Perry: - Trekker frem langrennstrener", "Siterer Troels Bech", "By Rise: \u2014 Har kun unders\u00f8kt 1999 og 2015", "H\u00f8r podkasten \u00abRasmus&Saga\u00bb:"]}, {"field": "id", "value": "260e11a3109b16421b5a118d65439b90228b4814"}, {"field": "keyword", "value": ["K\u00e5re Ingebrigtsen", "Per Joar Hansen", "Eliteserien", "Rosenborg BK"]}, {"field": "keywords", "value": "K\u00e5re Ingebrigtsen,Per Joar Hansen,Eliteserien,Rosenborg BK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "the double", "egne betraktninger", "syltynn treningskultur", "generasjoner vinnerlag"]}, {"field": "kw-entity", "value": ["lerkendal", "hamr\u00e9n", "a-troppen", "roar strand og st\u00e5le stensaas", "bruttern", "moldes", "nils arne og bj\u00f8rn", "rosenborg bk", "rosenborger", "nils arne eggen og k\u00e5re ingebrigtsen", "rasmus", "itunes", "mesterligaen", "per joar hansen", "adresseavisen", "ipad", "olas", "perry", "brakka"]}, {"field": "kw-location", "value": ["dortmund", "saga", "europa"]}, {"field": "kw-pageclass", "value": "article"}, {"field": "kw-person", "value": ["nils arne", "k\u00e5re ingebrigtsen", "by rise", "ola by rise", "roar strand", "troels bech", "jan j\u00f6nsson", "egil kristiansen", "b\u00e5rd wiggen", "trond henriksen", "nils arne eggen", "st\u00e5le stensaas"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/ad928e82-cf6f-4eb2-9629-ac25e7b73345?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "RBK-ere om tiden f\u00f8r Bruttern: \u2013 Syltynn treningskultur og lite glede"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/RBK-ere-om-tiden-for-Bruttern--Syltynn-treningskultur-og-lite-glede-211999b.html"}, {"field": "pageclass", "value": ["article"]}, {"field": "publishtime", "value": "2016-04-28T18:03:19.000Z"}, {"field": "recs-articleid", "value": "211999"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-04-28T18:03:19.000Z"}, {"field": "recs-rawtitle", "value": "RBK-ere om tiden f\u00f8r Bruttern: \u2013 Syltynn treningskultur og lite glede -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Ola By Rise har sammenliknet stor\u00e5rene 1999 og 2015 i masteroppgave."}, {"field": "thumbnail", "value": "http://content-thumbnail.cxpublic.com/content/thumbnail200x150/260e11a3109b16421b5a118d65439b90228b4814.jpg?59632a17"}, {"field": "thumbnailfullheightdimensions", "value": "200x3518"}, {"field": "timestamp", "value": "2017-07-10T07:17:43.000Z"}, {"field": "title", "value": "RBK-ere om tiden f\u00f8r Bruttern: \u2013 Syltynn treningskultur og lite glede"}, {"field": "url", "value": "http://www.adressa.no/100Sport/fotball/RBK-ere-om-tiden-for-Bruttern--Syltynn-treningskultur-og-lite-glede-211999b.html"}, {"field": "urlhash", "value": "260e11a3109b16421b5a118d65439b90228b4814"}], "score": 0.9143694, "siteId": "9222270286501375973", "id": "260e11a3109b16421b5a118d65439b90228b4814"}

