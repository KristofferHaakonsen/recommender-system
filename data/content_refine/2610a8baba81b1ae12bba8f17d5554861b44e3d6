{"fields": [{"field": "modifiedtime", "type": "time", "value": "2015-06-02T10:55:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Are Sende Osen", "\u00d8ystein Dolmen", "Ulf Risnes", "Ukeadressa"]}, {"field": "author", "value": "jonas skybakmoen"}, {"field": "body", "value": ["Saken oppdateres.", "Det er v\u00e5ren 1970. Blokkleiligheten i Stabells vei er full av lys. Ulf st\u00e5r i stua, han er ni \u00e5r gammel.", "\u2013 N\u00e5 er faren din d\u00f8d, sier moren Ragnhild.", "\u2013 Bra te'n, svarer Ulf.", "Dette er historien om tre fedre. Fortalt av tre s\u00f8nner. Forholdet mellom far og s\u00f8nn, hvorfor er det spesielt? Historien og mytene forteller om rivalisering. Maktkamp. Fadermord. Men ogs\u00e5 om kj\u00e6rlighet. Det \u00e5 ha et forbilde. En som viser vei. Eller en som skulle ha gjort det.", "Da Ulf Risnes (53) skrev sangen \u00abFaren min\u00bb tidlig p\u00e5 90-tallet, var han midt i uroen. Det er slik han beskriver forholdet til sin far: En uro, som han bestandig har b\u00e5ret med seg. Faren var Finn Larsen fra Oslo. D\u00f8d bare 50 \u00e5r gammel. Ihjeldrukket i en leilighet p\u00e5 Tveita.", "\u2013 Det finnes bilder av meg og ham. Kanskje er jeg halvannet \u00e5r gammel. Sommeren 1962. Da var han der. Etter det? Fikk ikke julegaver eller noen ting. Ingenting, sier Risnes.", "Faren ble f\u00f8dt i 1919 og vokste opp som eldste s\u00f8nn i en grossererfamilie p\u00e5 Majorstua i Oslo. Familien kom egentlig fra Dr\u00f8bak. De hadde enerett p\u00e5 import av all frukt fra Marokko. Fine kontorer i Havnelageret.", "Det gikk ikke helt etter planen for Finn.", "\u2013 Jeg har et bilde av ham fra 1941. Da er han 22 \u00e5r. Han spiller fiolin. Han ser ut som Jascha Heifetz eller de karene der, sier Risnes og tenker p\u00e5 den litauiske utvandreren som av The New York Times ble utropt til \u00abden beste fiolinisten gjennom alle tider\u00bb etter sin d\u00f8d.", "Finn Larsen ble aldri en legendarisk fiolinist. Faren ville at eldstes\u00f8nnen skulle ta over firmaet. Etter krigen sendte han Finn og hans unge kone til Stockholm for \u00e5 studere \u00f8konomi.", "Men Finn endte opp med \u00e5 g\u00e5 p\u00e5 kafeene.", "\u2013 Han fikk et alkoholproblem etter hvert. Men jeg vet ikke om han fikk det der. Jeg har pr\u00f8vd \u00e5 finne ut s\u00e5 mye jeg kan om faren min. Men det har v\u00e6rt vanskelig, sier Risnes.", "P\u00e5 50-tallet kom han tilbake til Norge. Han hadde f\u00e5tt en s\u00f8nn, men ogs\u00e5 blitt skilt. Det var d\u00e5rlig stemning i grossererfamilien. Sl\u00e5ssing rundt middagsbordet. Til slutt tok familien grep. De umyndiggjorde Finn. Sendte ham til Trondheim. Og sa: \u00abDu skal f\u00e5 penger, men du f\u00e5r gj\u00f8re som du vil\u00bb. Det de egentlig sa var: \u00abDu kan bare drikke deg i hjel\u00bb.", "\u2013 Det er s\u00e5nn jeg har tolket det. Jeg f\u00e5r det ikke til \u00e5 stemme p\u00e5 annet vis. Og i Trondheim traff han mora mi, sier Risnes.", "Finn Larsen kunne forretningsfransk, han kalte seg korrespondent. Talentet holdt til noen vikariater i Symfoniorkesteret. Og s\u00e5 ble Ulfs mor Ragnhild gravid. Hun bodde p\u00e5 hybler der det ikke var lov \u00e5 ha barn. Derfor tilbrakte Ulf de f\u00f8rste seks m\u00e5nedene av sitt liv p\u00e5 et barnehjem.", "Til slutt fikk hun en leilighet i Stabells vei p\u00e5 Munkvoll. Den lille familien flyttet inn. N\u00e5r mor kom hjem fra jobb p\u00e5 Arsenalet i Trondheim, satt far med en gjeng kompiser og drakk.", "\u2013 Da jeg var rundt ett \u00e5r, kasta hun ham bare ut. Siden har jeg ikke sett ham. Det er faren min. I korte trekk, sier Risnes.", "Hva kjennetegner en god far? En far som er streng? En som er snill? \u00abDu er en slags farsfigur for meg, pappa\u00bb, skal den britiske humoristen Alan Coren ha uttalt en gang. Faren til \u00d8ystein Dolmen (67) var en tradisjonell far. \u00abEt barn av sin tid\u00bb, mener s\u00f8nnen.", "\u2013 Han uttrykte det aldri tydelig, men han var nok skuffet over at jeg ikke tok over r\u00f8rleggerforretningen hans. Det har jeg skj\u00f8nt i ettertid. Han hadde brukt mange \u00e5r p\u00e5 \u00e5 bygge den opp. Men det var aldri aktuelt for meg, sier Dolmen, og fortsetter:", "\u2013 Jeg begynte i stedet p\u00e5 universitetet. Og s\u00e5 kom 1968 og studentoppr\u00f8ret. Min konservative fader var dypt skeptisk til studenter med anarkistiske ideer og skjegg. Og jeg var jo \u00e9n av dem, sier Dolmen.", "Faren het Bjarne, var f\u00f8dt i 1919 og oppvokst i Gjetveita midt i Trondheim sentrum. Bjarne ble r\u00f8rlegger, som sin far f\u00f8r ham. Arbeiderklasse. \u00d8ystein Dolmen tilbrakte sine f\u00f8rste barne\u00e5r p\u00e5 Lademoen, hvor det hendte at han ble med faren p\u00e5 jobb.", "\u2013 Jeg husker noen lange, kjedelige dager p\u00e5 Lade mens fattern la r\u00f8r i bakken. N\u00e5r jeg skulle p\u00e5 dass, fikk jeg et sementr\u00f8r og beskjed om \u00e5 sitte p\u00e5 muffa. Jeg hadde gnags\u00e5r i fjortendager etterp\u00e5, sier Dolmen.", "Tonen p\u00e5 farens arbeidsplass var t\u00f8ff og direkte, Dolmen glemmer ikke den litt brutale humoren. Det var omsorg forkledd som lett mobbing. Faren tok ikke mye av dette med seg hjem, men noe: Da Dolmens mor Hj\u00f8rdis hadde vondt i magen, fikk Bjarne henne til \u00e5 ta en brustablett som stikkpille.", "\u2013 Kjerringa fr\u00e5det i begge ender, flirer Dolmen.", "Men Bjarne og \u00d8ystein var ogs\u00e5 ulike.", "\u2013 Det var ingen musikkinstrumenter i huset. Vi hadde ei stor bokhylle med nips i, og bare to b\u00f8ker: \u00abHjemmets vedlikehold\u00bb og \u00abFamilien p\u00e5 Gilje\u00bb. Men muttern var ekstremt flink til \u00e5 tegne. Jeg var veldig inspirert av henne, sier Dolmen.", "Mora levde med et savn: Hun ville egentlig ta utdannelse, men ble holdt tilbake av sin egen far, som insisterte p\u00e5 at hun gikk husmorskole. Da mannen Bjarne ble r\u00f8rleggermester og fikk sin egen butikk i Nonnegata, ble hun i praksis sekret\u00e6r. Dr\u00f8mmen om skolegang overf\u00f8rte hun til barna. \u00d8ystein ble student.", "\u2013 Fattern hadde sett franske studenter p\u00e5 tv og i avisa, der folk sto p\u00e5 barrikader og holdt p\u00e5 \u00e5 velte hele statsforvaltninga. Han syntes det var fullstendig motbydelig, sier Dolmen.", "Det skulle bli verre:", "\u2013 Etter eksamen begynte jeg og Gustav Lorentzen \u00e5 dra rundt med gitar og spille artige sanger. Faren min sa: \u00abDet er greit nok at du drar rundt og er ape og dummer deg ut, men husk at du har familie ogs\u00e5\u00bb.", "Om han ble s\u00e5ret av slike bemerkninger fra faren?", "\u2013 Nei, alts\u00e5. Dette kom jo fra foreldre . De hadde jo ikke noen hjerne \u00e5 tenke med, svarer han.", "Bjarne Dolmen var en del av krigsgenerasjonen. Han kunne bli sint, ekstremt sint. Som da \u00d8ystein og lilles\u00f8steren ikke klarte \u00e5 slutte \u00e5 le ved kj\u00f8kkenbordet (og der moren oppmuntret dem bak farens rygg). \u00d8ystein husker hvordan faren sendte ham ut p\u00e5 oppdrag med 30 \u00f8re for \u00e5 kj\u00f8pe \u00abVill vest\u00bb-bladet hver onsdag. Faren insisterte alltid p\u00e5 \u00e5 lese det f\u00f8rst, men sovnet ofte med det smale bladet over \u00f8ynene.", "\u2013 En gang fors\u00f8kte jeg ganske forsiktig \u00e5 pirke bladet til meg, men han br\u00e5v\u00e5knet. Da var helvete l\u00f8s! Det var nok mer legitimt for den generasjonen \u00e5 r\u00e5kjefte opp ungene. Men jeg s\u00e5 vel egentlig ikke p\u00e5 det som noe stort problem. Psykisk terror og tilbakeholdt sinne tror jeg er mye verre, sier Dolmen.", "Han er selv \u00abet barn av sin tid\u00bb.", "\u2013 Vi har banet nytt land, vi har f\u00e5tt kvinnefrigj\u00f8ring og et nytt syn p\u00e5 barn og ungdom. Min egen farsrolle er blitt helt annerledes. Jeg er del av en generasjon som hele tiden har stilt sp\u00f8rsm\u00e5l ved egne reaksjoner. Det har handlet om \u00e5 skj\u00f8nne hvordan jeg burde oppf\u00f8re meg, sier han.", "Da han i voksen alder kj\u00f8pte en gammel firemannsbolig p\u00e5 Tyholt, trengte han farens hjelp til \u00e5 fikse badet. R\u00f8rene var fra 1924. Faren strenet inn, og etter en stund fulgte s\u00f8nnen etter. Der fant han faren p\u00e5 kn\u00e6r over r\u00f8rene, mens t\u00e5rene nesten trillet.", "\u2013 Og s\u00e5 sa fattern: \u00abDette er rart. Her sitter jeg og river ned det min egen far har lagt opp for mange \u00e5r siden\u00bb.", "Det h\u00f8rer med til historien at han etterp\u00e5 la til: \u00abMen d\u00e6ven, s\u00e5 d\u00e5rlig arbeid kaillen gjorde!\u00bb", "En far kan gj\u00f8re sitt beste, men aldri blir det helt rett. Siden er det s\u00f8nnen som selv blir far. Da vil han pr\u00f8ve \u00e5 rette opp noen av feilene. I realiteten erstatter han dem med andre. Det er som om far-s\u00f8nn-forholdet drar en vond fot etter seg gjennom generasjonene. Det trenger ikke bety verdens undergang.", "\u2013 Farsan var jo l\u00e6rer p\u00e5 mange ungdomsskoler i Trondheim, blant annet Lademoen, Huseby og Sunnland. Da jeg begynte p\u00e5 Katta, fikk jeg h\u00f8re at \u00ab\u00e5h, s\u00e5 heldig du er som er s\u00f8nnen til Gunnar Osen! Han er den kuleste l\u00e6reren i hele verden\u00bb, sier Are Sende Osen (44).", "\u2013 Jeg tror han var veldig pedagogisk hele dagen. Men kanskje ikke s\u00e5 j\u00e6vlig pedagogisk n\u00e5r han kom hjem, legger han til.", "Faren er Gunnar Osen (82), pensjonert adjunkt med opprykk, oppvokst p\u00e5 Tyholt. Han igjen hadde en far som kom fra Stoksund og var handelsreisende for Mustad. En frav\u00e6rende far, som reiste kysten rundt med b\u00e5t for \u00e5 selge fiskekroker, binders og tegnestifter. Da han kom hjem til jul, var han plutselig sjefen i hjemmet.", "\u2013 Og det var jo nytt for faren min, sier Are.", "Gunnar Osen traff Signe Sende p\u00e5 Theatercaf\u00e9en i Oslo. Siden stiftet de familie. Are ble en \u00abattp\u00e5klatt\u00bb, f\u00f8dt fem og et halv \u00e5r etter storebroren Jon og enda lenger etter stores\u00f8ster Karen. F\u00f8rst bodde familien i et av rekkehusene ved Sverresborg-skolen, siden flyttet de til en enebolig i krysset Framveien/Viktor Baumanns vei.", "Og s\u00e5nne ting husker \u00abattp\u00e5klatten\u00bb: At faren tok hans parti.", "\u2013 En gang jeg var i klammeri p\u00e5 skolen, endte jeg opp med \u00e5 kalle l\u00e6reren en hestkuk. Da ringte rektor til faren min, som den gang var rektor p\u00e5 en annen skole. Han sa: \u00abS\u00f8nnen din har kalt l\u00e6reren en hestkuk\u00bb. \u00abJa, da har dere et problem\u00bb, svarte faren min da.", "En gang familien var i London, bes\u00f8kte de musikalen \u00abPennies From Heaven\u00bb med Dennis Potter. Are ble sittende bak en h\u00f8y mann og m\u00e5tte hele tiden vri seg for \u00e5 se scenen. Dette ble irriterende for briten som satt bak Are igjen. Gunnar Osen oppfattet situasjonen, og spurte p\u00e5 perfekt Oxford-engelsk: \u00abWhat seems to be the problem?\u00bb, hvorp\u00e5 briten svarte: \u00abIt's your boy! He keeps moving\u00bb.", "\u2013 Da sa farsan bestemt: \u00abHe moves as he wants \u00bb.", "Gunnar Osen var tyskl\u00e6rer og ville at s\u00f8nnen skulle velge tysk p\u00e5 ungdomsskolen. Det kom ikke p\u00e5 tale, Are fryktet at faren vil henge over ham for \u00e5 s\u00f8rge for at han ble best i klassen. Det tradisjonelle ungdomsoppr\u00f8ret tok siden en uventet vri:", "\u2013 Broren min ble konfirmert i kirka. Jeg ble ogs\u00e5 det. Og det var fordi faren min aldri har trodd p\u00e5 gud, sier Are.", "Selvsagt er det hendelser som ikke har v\u00e6rt hyggelige. De finnes i alle samliv. Noe tar man med seg. Are Sende Osen har arvet sin far:", "\u2013 Jeg kan bli j\u00e6vlig fort sur. Det er noe vi sliter med i familien min. Vi blir fort veldig sinte. Jeg snakker med ungene mine om det. At av og til blir pappa fryktelig sint. Men det varer ikke lenge, og det er viktig at dere ikke blir redde, sier han, og legger til:", "\u2013 Dessuten har farsan begynt med hjertemedisin og betablokkere n\u00e5. S\u00e5 han er blitt \u00abmild som passaten\u00bb. Det er hans egne ord.", "\u2013 S\u00e5 det g\u00e5r an \u00e5 endre seg?", "\u2013 Ja. Med kjemi.", "P\u00e5 60-tallet sprang det unger i Stabells vei p\u00e5 Munkvoll. Ulf Risnes var \u00e9n av dem. Han passet p\u00e5 seg selv, mor var p\u00e5 jobb. Ungene hadde ikke oversikt over alle foreldrene, men ingen hadde sett faren til Ulf. \u00abHvor er faren din\u00bb, kunne de sp\u00f8rre.", "\u2013 Det var da jeg fant p\u00e5 at han var skipper, sier Risnes.", "\u2013 \u00abHan var hjemme i g\u00e5r\u00bb, sa jeg. \u00abS\u00e5 du'n ikke? Han dro i morrest\u00bb.", "Lenge brukte han den frav\u00e6rende faren som en unnskyldning. Verden skyldte ham noe, tenkte Ulf. For regnestykket gikk i minus, han hadde ingen far. Han har grublet:", "\u2013 Jeg ga meg selv lisens til \u00e5 oppf\u00f8re meg p\u00e5 m\u00e5ter som mange ikke har likt. Det var en psykologisk prosess. Jeg dreiv og regnet p\u00e5 dette hele tida, og det begynte f\u00f8r jeg kunne regne, sier han.", "\u2013 Alt det d\u00e5rlige ved meg selv identifiserte jeg med min far. Alt jeg ikke forsto med meg selv, alle de d\u00e5rlige sidene mine, de kom fra faren min, tenkte jeg. Etter hvert skj\u00f8nte jeg at jeg m\u00e5tte ta grep. Det ble et s\u00e5nt styr med meg, legger han til.", "Faren Finn Larsen flyttet tilbake til Oslo og fikk en leilighet p\u00e5 Tveita. Der drakk han seg i hjel, antakelig p\u00e5 \u00f8l, tror Risnes. Han har tenkt at faren var s\u00e5rbar. En sart sjel, som ville bli musiker, men som ikke fikk lov. Som beskyttet seg selv ved \u00e5 drikke klokken 10 p\u00e5 en tirsdag.", "I voksen alder har Risnes g\u00e5tt i terapi hos psykolog. Det var spesielt \u00e5 bli 50, sier han, men enda mer spesielt \u00e5 bli 50 \u00e5r og fire m\u00e5neder. Da ble han nemlig eldre enn det faren rakk \u00e5 bli.", "\u2013 Det sitter jo gamle menn p\u00e5 80 \u00e5r og grubler over faren sin. Men jeg bestemte meg da jeg var 45. At n\u00e5r jeg ble 50 \u00e5r og fire m\u00e5neder, s\u00e5 skulle jeg bare bli meg. Ikke et produkt av faren min, ikke et produkt av mora mi, sier Risnes, og legger til:", "\u2013 Bare meg."]}, {"field": "category0", "value": "pluss"}, {"field": "contenthash", "value": "d84477132c85ff25afee2f5aca3869bb136010e7a25b94a60a5293d06f5c2dd6"}, {"field": "createtime", "value": "2017-07-20T12:15:15.000Z"}, {"field": "description", "value": "Alle s\u00f8nner har en far. Noen s\u00e5 til de grader. Andre bare nesten."}, {"field": "dominantimage", "value": "http://www.adressa.no/pluss/article10323425.ece/xlmgn2/ALTERNATES/w980-default/NO1_2444.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2610a8baba81b1ae12bba8f17d5554861b44e3d6.jpg?59709ed3"}, {"field": "dominantthumbnaildimensions", "value": "300x169"}, {"field": "heading", "value": ["Fader'n v\u00e5r -adressa.no", "Et bilde fra 1941", "Faren som forsvant", "R\u00f8r i generasjoner", "P\u00e5 barrikadene", "R\u00e5kjeften", "Pedagogen privat", "Oppr\u00f8r i kirka", "50 \u00e5r og fire m\u00e5neder"]}, {"field": "id", "value": "2610a8baba81b1ae12bba8f17d5554861b44e3d6"}, {"field": "keyword", "value": ["Are Sende Osen", "\u00d8ystein Dolmen", "Ulf Risnes", "Ukeadressa"]}, {"field": "keywords", "value": "Are Sende Osen,\u00d8ystein Dolmen,Ulf Risnes,Ukeadressa"}, {"field": "kw-category", "value": "pluss"}, {"field": "kw-company", "value": "lade"}, {"field": "kw-concept", "value": ["voksen alder", "far", "faren"]}, {"field": "kw-entity", "value": ["vill", "dolmen", "jon", "huseby og sunnland", "mustad", "ragnhild", "faren", "jascha heifetz", "gjetveita", "arsenalet", "familien", "symfoniorkesteret", "karen", "the new york times", "majorstua", "hj\u00f8rdis", "tyholt", "gilje", "katta", "pennies from heaven", "lademoen", "stabells", "nonnegata", "stoksund", "theatercaf\u00e9en", "sverresborg", "bjarne og \u00f8ystein", "tveita", "munkvoll", "havnelageret", "framveien"]}, {"field": "kw-location", "value": ["oxford", "stockholm", "london", "oslo", "marokko", "trondheim", "norge", "dr\u00f8bak"]}, {"field": "kw-pageclass", "value": "article"}, {"field": "kw-person", "value": ["are sende osen", "\u00f8ystein dolmen", "alan coren", "ulf risnes", "viktor baumanns", "gunnar osen", "dennis potter", "bjarne dolmen", "finn larsen", "gustav lorentzen", "signe sende"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10323425.ece/xlmgn2/ALTERNATES/w980-default/NO1_2444.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fader'n v\u00e5r"}, {"field": "og-type", "value": "article"}, {"field": "og-url", "value": "http://www.adressa.no/pluss/article10323429.ece"}, {"field": "pageclass", "value": ["article"]}, {"field": "publishtime", "value": "2014-11-08T08:28:46.000Z"}, {"field": "recs-articleid", "value": "10323429"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-11-08T08:28:46.000Z"}, {"field": "recs-rawtitle", "value": "Fader'n v\u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Alle s\u00f8nner har en far. Noen s\u00e5 til de grader. Andre bare nesten."}, {"field": "thumbnail", "value": "http://content-thumbnail.cxpublic.com/content/thumbnail200x150/2610a8baba81b1ae12bba8f17d5554861b44e3d6.jpg?59709ed3"}, {"field": "thumbnailfullheightdimensions", "value": "200x3733"}, {"field": "timestamp", "value": "2017-07-20T12:15:15.000Z"}, {"field": "title", "value": "- Alt det d\u00e5rlige ved meg selv identifiserte jeg med min far"}, {"field": "url", "value": "http://www.adressa.no/pluss/article10323429.ece"}, {"field": "urlhash", "value": "2610a8baba81b1ae12bba8f17d5554861b44e3d6"}], "score": 0.5585276, "siteId": "9222270286501375973", "id": "2610a8baba81b1ae12bba8f17d5554861b44e3d6"}

