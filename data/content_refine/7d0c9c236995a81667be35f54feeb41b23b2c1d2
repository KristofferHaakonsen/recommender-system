{"fields": [{"field": "modifiedtime", "type": "time", "value": "2012-06-18T12:10:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "BITTER? Nei, det ligger ikke for meg. Men oppr\u00f8rt er jeg. Enhver som har opplevd \u00e5 bli fotfulgt i 39 \u00e5r, ville ha blitt det. Det setter sine spor, sier Tore Skj\u00e6rseth.", "Han er 82 \u00e5r, men hjertet hans banker, og det banker fortsatt varmt. Tidlig p\u00e5 morgenen var han p\u00e5 pensjonistm\u00f8te, og han har hatt sin daglige runde til kona som er p\u00e5 sykehjem p\u00e5 Bakklandet. Og han klarer fortsatt kunsten \u00e5 f\u00e5 det til \u00e5 blomstre i hagen sin p\u00e5 Jakobsli.", "Og fortsatt kan en se navnet hans under debattinnlegg i avisen.", "Mengden skremmer", "N\u00e5 opplever han det samme som en annen kjent radikaler i Trondheim har fortalt om etter \u00e5 ha sett mappa si, nemlig Peder Martin Lysest\u00f8l. De har visst at de har v\u00e6rt overv\u00e5ket. Men det er mengden overv\u00e5kning som skremmer. Og at de har v\u00e6rt overv\u00e5ket nesten helt opp til v\u00e5r tid.", "Vi sitter i hagen og blar i mappene sammen med Skj\u00e6rseth. Det rapporteres om togreiser som han gjorde til Oslo, om feriereiser han har hatt sammen med kona Borghild til utlandet, om telefonsamtaler som er n\u00f8yaktig gjengitt, om m\u00f8ter han deltok p\u00e5 og foredrag han har holdt. Det er registrert hva han har sagt, n\u00e5r han er g\u00e5tt ut og inn, hvem han har snakket med. Det er til og med bemerket m\u00f8ter hvor han ikke er kommet.", "Overv\u00e5kningen har ogs\u00e5 gjort registreringer om familien hans. Det har f\u00f8rt til at Skj\u00e6rseths datter n\u00e5 har bedt Innsynsutvalget om sin mappe.", "- En periode jobbet de hardt for \u00e5 finne ut hvor mange br\u00f8dre jeg hadde. De fant en og senere en til. Men jeg hadde tre. Hadde de ringt meg, s\u00e5 skulle jeg hjulpet dem med det, sier Skj\u00e6rseth med et glimt i \u00f8yet.", ". . . og dumheten", "- Det er mengden som skremmer. Og dumheten i det arbeidet som har v\u00e6rt gjort. Det er ufyselig \u00e5 tenke p\u00e5 all telefonavlyttingen, sier han.", "Skj\u00e6rseth mener dette er en del av norsk historie som m\u00e5 granskes videre.", "Det var hans engasjement i Norges Kommunistiske Parti (NKP) og i fagbevegelsen som var utgangspunktet for overv\u00e5kningen etter krigen.", "Skj\u00e6rseth ble raskt en profilert kommunist i NKP. Han var formann i en ti\u00e5rsperiode i S\u00f8r-Tr\u00f8ndelag. Skj\u00e6rseth havnet i bygningsfagene etter krigen , og ble tillitsmann i Snekker- og t\u00f8mrerforeningen. Skj\u00e6rseth satt i bystyret for NKP i tre perioder. I 1975 gikk han over til SV og var blant annet kommunalr\u00e5d i 1987.", "Tore Skj\u00e6rseth ble registrert av Overv\u00e5kningspolitiet f\u00f8rste gang s\u00e5 tidlig som i 1949 - 29 \u00e5r gammel. Han var da formann for kommunistenes ungdomslag i Hommelvik.", "Den siste registreringen fant sted i november i 1988. Overv\u00e5kningssjef Jostein Erstad sl\u00e5r da t\u00f8rt fast:", "- Ved gjennomgang av sakens dokumenter i de senere \u00e5r, er det ikke fremkommet opplysninger av n\u00e6rmere overv\u00e5kningsmessig interesse. Av den grunn er det bestemt at saken overf\u00f8res til observasjon.", "Selv da Tore Skj\u00e6rstad var kommunalr\u00e5d for SV i Trondheim bystyre holdt Erstad frem med sin nidkj\u00e6re overv\u00e5kning av Skj\u00e6rseth.", "Synderegister", "- De samlet et \u00absynderegister\u00bb p\u00e5 meg som et langt \u00e5r, sier han.", "- Men jeg var en enkel mann \u00e5 overv\u00e5ke. Jeg gjorde aldri noe for \u00e5 skjule det jeg holdt p\u00e5 med. Jeg hadde jo ikke noe \u00e5 skjule, sier Skj\u00e6rseth.", "Skj\u00e6rseth ble telefonavlyttet allerede i 1953.", "- Dette skjedde uten at overv\u00e5kningspolitiet p\u00e5 dette tidspunktet hadde skaffet seg rettens kjennelse, sl\u00e5r han fast.", "Det fikk de f\u00f8rst i 1960 - etter at de hevdet \u00e5 ha tatt Tore Skj\u00e6rseth for \u00e5 ha fotografert milit\u00e6re installasjoner p\u00e5 \u00d8rlandet.", "Dette var en episode som det ble viktig for overv\u00e5kningen \u00e5 henvise til ved senere anledninger n\u00e5r man skulle ha hjemmel for \u00e5 fortsette overv\u00e5kningen av \u00abden kjente\u00bb NKP'eren fra Trondheim. - Jeg hadde v\u00e6rt p\u00e5 \u00d8rlandet for \u00e5 m\u00e5le opp akkorder for arbeidsfolk som holdt p\u00e5 der. Jeg reiste sammen med en annen fagforeningsmann. I Hasselvika stoppet vi for \u00e5 ta bilder over til \u00d8rlandet. Det er s\u00e5 fint akkurat der - det er som husene flyter p\u00e5 vannflaten. Jeg tok to bilder, og vi kj\u00f8rte videre. Men p\u00e5 ferja kom det en fyr bort til meg og forlangte \u00e5 f\u00e5 filmen jeg hadde i apparatet. Han sa at jeg hadde fotografert milit\u00e6re installasjoner. Jeg protesterte og sa at jeg hadde tatt to naturbilder, og dette ble bekreftet av han som reiste sammen med meg. Men etter lang parlamentering, fikk han filmen. Senere ble vi begge avh\u00f8rt av overv\u00e5kningspolitiet. Jeg trodde saken ble henlagt. Men det skjedde ikke, sier han. Post-kontroll Av mappa til Skj\u00e6rseth g\u00e5r det frem at Trondheim byrett i 1960 ba om begj\u00e6ring for kontroll med post, telegrammer og telefon til Tore Skj\u00e6rseth. I grunnlaget for begj\u00e6ringen het det at man mistenkte Tore Skj\u00e6rseth for \u00e5 ha kontakt med sovjetrussiske etterretningsorganer og etter anmodning av disse utf\u00f8re oppdrag i Norge. - Han er blant annet tatt for fotografering av milit\u00e6rt omr\u00e5de og de milit\u00e6re eksperter anser fotografiene av etterretningsmessig betydning. Kontrollens \u00f8yemed er \u00e5 skaffe bevis i straffesak mot mistenkte Tore Skj\u00e6rseth, het det i grunnlaget for begj\u00e6ringen som politimester Erling \u00d8sterberg reiste. Politiet fikk anledning til \u00e5 f\u00f8re kontroll med Skj\u00e6rseth. Elleve ganger ble det begj\u00e6rt avlytting og \u00e5pning av post i l\u00f8pet av 60-tallet. Skj\u00e6rseth tror episoden med fotograferingen i Hasselvika ble laget for \u00e5 legalisere en telefonavlytting av ham som allerede hadde funnet sted ulovlig i mange \u00e5r. - Jeg har for\u00f8vrig aldri f\u00e5tt de to bildene tilbake. Det har jeg tenkt \u00e5 be om, sier Skj\u00e6rseth. \u00d8sterbergs rolle Tore Skj\u00e6rseth er overrasket over politimester Erling \u00d8sterbergs rolle. - Jeg har v\u00e6rt fotfulgt et halvt liv, og overv\u00e5kningen ble administrert av \u00d8sterberg. Jeg aksepterer at han faglig sett m\u00e5tte gj\u00f8re det han gjorde, men han beh\u00f8vde ikke v\u00e6re s\u00e5 nidkj\u00e6r i tjenesten som han var, mener Skj\u00e6rseth. De to satt sammen i byplanr\u00e5det, og kom sv\u00e6rt godt overens. Blant annet var de p\u00e5 reise sammen. - Den ene kvelden overv\u00e5ket han meg. Den neste satt vi sammen i byplanr\u00e5det, sier han. Muldvarpene Men hvem var kildene som foret overv\u00e5kningen med opplysninger?", "Skj\u00e6rseth er ikke i tvil om at de fantes innad i rekkene i fagbevegelsen. - Alle vet det n\u00e5. Aps anliggende ble \u00e5 skade oss p\u00e5 venstresiden. Gerhardsen la opp til denne strategien i sin ber\u00f8mte tale p\u00e5 Kr\u00e5ker\u00f8y i 1957. I stedet for \u00e5pen politisk debatt, tok man i bruk slike udemokratiske midler. Aps egen etterretningsvirksomhet skulle ta knekken p\u00e5 venstresiden i fagbevegelsen. Det var en lite \u00e6refull virksomhet, sier han. Skj\u00e6rseth lurer p\u00e5 n\u00e5r Ap skal be om unnskyldning. - For meg betyr det ingenting, men n\u00e5r skal de for sin egen del be om unnskyldning? Jeg har ikke sett at Ap har tatt noe stort oppgj\u00f8r med det som foregikk, mener Skj\u00e6rseth."]}, {"field": "category0", "value": "nyheter"}, {"field": "contenthash", "value": "14829b45e953cc4e01f1755348ab29aa78c4a8c6da715942108ef85f94c0c182"}, {"field": "createtime", "value": "2017-03-05T23:21:23.000Z"}, {"field": "description", "value": "Tore Skj\u00e6rseth dumper to sv\u00e6re r\u00f8de mapper ned p\u00e5 hagebordet. Tre kilo. 314 dokumenter. En oversikt over hendelser i hans liv bedre systematisert enn han noensinne ville ha v\u00e6rt i stand til \u00e5 gj\u00f8re selv. Overv\u00e5kningspolitiet har gjort det for ham. Mappene forteller at han har v\u00e6rt fotfulgt fra 1949 til 1988. Uten at de har f\u00e5tt noe p\u00e5 ham."}, {"field": "dominantimage", "value": "http://www.adressa.no/incoming/article1041145.ece5/ALTERNATES/w980-default/ver2%20tore%20skj%C3%A6rseth"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d0c9c236995a81667be35f54feeb41b23b2c1d2.jpg?596a1484"}, {"field": "dominantthumbnaildimensions", "value": "300x169"}, {"field": "heading", "value": "Fotfulgt av overv\u00e5knigspolitiet -adressa.no"}, {"field": "id", "value": "7d0c9c236995a81667be35f54feeb41b23b2c1d2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["fotografert milit\u00e6re installasjoner", "fotografert milit\u00e6re", "overv\u00e5ke", "milit\u00e6re installasjoner"]}, {"field": "kw-entity", "value": ["bakklandet", "borghild", "overv\u00e5kningspolitiet", "hasselvika", "jakobsli", "p. han", "snekker", "innsynsutvalget", "kr\u00e5ker\u00f8y", "\u00f8rlandet", "norges kommunistiske parti"]}, {"field": "kw-location", "value": ["s\u00f8r-tr\u00f8ndelag", "trondheim", "oslo", "hommelvik"]}, {"field": "kw-pageclass", "value": "article"}, {"field": "kw-person", "value": ["tore skj\u00e6rseth", "jostein erstad", "peder martin lysest\u00f8l", "tore skj\u00e6rstad", "erling \u00f8sterberg"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1041145.ece5/ALTERNATES/w980-default/ver2%20tore%20skj%C3%A6rseth"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fotfulgt av overv\u00e5knigspolitiet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article122537.ece"}, {"field": "pageclass", "value": ["article"]}, {"field": "publishtime", "value": "2002-06-14T07:03:52.000Z"}, {"field": "recs-articleid", "value": "2675558"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-06-14T07:03:52.000Z"}, {"field": "recs-rawtitle", "value": "Fotfulgt av overv\u00e5knigspolitiet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Tore Skj\u00e6rseth dumper to sv\u00e6re r\u00f8de mapper ned p\u00e5 hagebordet. Tre kilo. 314 dokumenter. En oversikt over hendelser i hans liv bedre systematisert enn han noensinne ville ha v\u00e6rt i stand til \u00e5 gj\u00f8re selv. Overv\u00e5kningspolitiet har gjort det for ham. Mappene forteller at han har v\u00e6rt fotfulgt fra 1949 til 1988. Uten at de har f\u00e5tt noe p\u00e5 ham."}, {"field": "thumbnail", "value": "http://content-thumbnail.cxpublic.com/content/thumbnail200x150/7d0c9c236995a81667be35f54feeb41b23b2c1d2.jpg?596a1484"}, {"field": "thumbnailfullheightdimensions", "value": "200x1359"}, {"field": "timestamp", "value": "2017-07-15T13:11:32.000Z"}, {"field": "title", "value": "Fotfulgt av overv\u00e5knigspolitiet"}, {"field": "url", "value": "http://www.adressa.no/nyheter/article122537.ece"}, {"field": "urlhash", "value": "7d0c9c236995a81667be35f54feeb41b23b2c1d2"}], "score": 0.82483006, "siteId": "9222270286501375973", "id": "7d0c9c236995a81667be35f54feeb41b23b2c1d2"}

