{"fields": [{"field": "modifiedtime", "type": "time", "value": "2015-01-18T17:30:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "hilde skjesol"}, {"field": "body", "value": ["\u2013 God morgen. Eller heter det i morgen?", "Omar Sheikh-Awad (31) smiler og rekker frem h\u00e5nden. S\u00f8nnen Al-Farouq (1) sitter trygt p\u00e5 armen mens kona Bayan Alkhemmash (21) inviterer inn p\u00e5 det lille kj\u00f8kkenet.", "Denne uken er det et halv\u00e5r siden den syriske flyktningfamilien landet p\u00e5 V\u00e6rnes, p\u00e5 vei til et nytt liv i et totalt fremmed land. Det de visste om sitt nye hjemland, hadde de googlet seg frem til. At Norge var et rikt land, her var olje og fisk, her var en lang kystlinje, og bare fem millioner mennesker.", "\u2013 Jeg hadde h\u00f8rt om Ole Gunnar Solskj\u00e6r. Og s\u00e5 visste jeg at Norge hadde sl\u00e5tt Brasil i fotball. Og Rosenborg har vel spilt i Champions League? sier Omar som forel\u00f8pig ikke er oppdatert p\u00e5 alt som siden har skjedd med Solskj\u00e6r, landslaget og Rosenborg. Men det vil han bli:", "\u2013 Jeg tenker at Norge blir v\u00e5rt andre hjemland. Det er her vi kommer til \u00e5 bo, sier han.", "Hjemmet er en toromsleilighet i tredje etasje i en murblokk p\u00e5 \u00d8ya. F\u00f8rste gang Omar dro gardinene til side i stua trodde han knapt det han s\u00e5: For der var b\u00e5de brua og Nidarosdomen som han hadde sett p\u00e5 et bilde i Libanon.", "\u2013 Det var perfekt, smiler han.", "Den dagen han fikk vite at han var godkjent som kvoteflyktning av FN, sa han bare: Send meg hvor dere vil!", "\u2013 Alt er bedre enn Libanon og Syria. Vi \u00f8nsket \u00e5 komme oss unna, til et fredelig sted, sier Omar.", "LES OGS\u00c5: Syrerne er verdens st\u00f8rste flyktninggruppe", "Omar, Bayan og lille Al-Farouq er en del av den massive flyktningstr\u00f8mmen som de siste \u00e5rene har g\u00e5tt ut av borgerkrigsherjede Syria. Etter \u00e5 ha v\u00e6rt arrestert og torturert skj\u00f8nte Omar at han m\u00e5tte flykte fra hjembyen Damaskus. Broren d\u00f8de i fengsel, og hva som har skjedd med faren etter at han ble fengslet, vet han fortsatt ikke.", "Derfor flyktet b\u00e5de han og hans familie til Berqayel, nord i nabolandet Libanon. Like etter kom Bayan.", "\u2013 Jeg var sju m\u00e5neder p\u00e5 vei. Al-Farouq ble f\u00f8dt i Libanon, forteller Bayan.", "I mai i fjor fikk de beskjed om at flukten fra borgerkrigen skulle f\u00f8re dem til Norge. En m\u00e5ned senere tok de farvel med familien.", "\u2013 Min mor gr\u00e5t mye. Hun sa \u00abJeg kommer til \u00e5 d\u00f8 uten \u00e5 se deg mer\u00bb, forteller Omar.", "N\u00e5 holder de kontakten via Skype og Facebook. Nesten hver dag snakker de sammen, med hans familie i Libanon, og hennes familie som fortsatt bor i Damaskus.", "\u2013 Det er t\u00f8ft for dem n\u00e5. Det er veldig kaldt, og de er ofte uten elektrisitet. I Syria er det ingen som vet hva som kan skje, forteller Bayan.", "Livet i Trondheim er i ferd med \u00e5 f\u00e5 sine rutiner: Etter frokost pakker de seg inn i nyinnkj\u00f8pte vinterkl\u00e6r, triller til Samfundet og tar bussen opp til Kristiansten barnehage. Hadde de v\u00e6rt hjemme i Syria, ville Al-Farouq blitt passet p\u00e5 av mormor. Men her leverer de ett\u00e5ringen i barnehagen, f\u00f8r de selv drar p\u00e5 norskkurs. S\u00e5 er det henting i barnehagen, kanskje litt handling og hjem til middag, lek, nyhetsoppdatering og kanskje en film.", "\u2013 Vi g\u00e5r ikke s\u00e5 ofte ut n\u00e5 som det er vinter, sier Omar.", "Da var det annerledes i sommer. Bayan og Omar fikk oppleve sommeren som slo alle varmerekorder. De kokte kaffe som de tok med utenfor blokka. De gikk p\u00e5 tur langs elva og kikket p\u00e5 endene. De fant et fint badested, men klarte aldri mer enn \u00e5 vasse litt. For selv om sommervarmen varte i ukevis, var vannet s\u00e5 kaldt. Og s\u00e5 l\u00e6rte de seg \u00e5 finne ut av bussrutene.", "\u2013 Vi ble tatt s\u00e5 godt vare p\u00e5 av kommunen, sier Omar.", "N\u00e5 er m\u00e5let \u00e5 l\u00e6re seg norsk, slik at de kan snakke med folk.", "\u2013 Det er vanskelig \u00e5 bli kjent med noen n\u00e5r du ikke kan spr\u00e5ket, sier Omar. Han forteller om den vennlige naboen som han snakker med, de prater litt engelsk og litt norsk sammen, og det betyr s\u00e5 mye.", "\u2013 Det var lettere i Syria. Der ble vi invitert hjem til andre, og vi inviterte andre. Her er folk veldig snille, de hilser og er vennlige. Men de har kanskje ikke s\u00e5 mye tid. Det vil ta tid \u00e5 skape vennskap, sier Bayan.", "\u2013 Vi tror det blir en langvarig konflikt i Syria. Vi kommer til \u00e5 bli her, og vi kommer til \u00e5 bli vant til \u00e5 bo her. Dette blir v\u00e5rt andre hjemland, sier Omar.", "Han h\u00e5per han kan jobbe som elektriker slik han gjorde f\u00f8r krigen tok hverdagen fra dem, hun vil studere biologi. De vil tjene penger selv, slik at de kan sende noe hjem til familien. Og Al-Farouq skal vokse opp i Norge, om noen \u00e5r vil han sikkert snakke tr\u00f8ndersk og sparke fotball.", "\u2013 Det blir bra for han \u00e5 bo her, sier foreldrene.", "De har kontakt med tre-fire andre syriske familier som ogs\u00e5 har kommet til Trondheim. Det hjelper, n\u00e5r de f\u00f8ler seg alene i byen. N\u00e5r savnet etter hjemlandet blir stort, dr\u00f8mmer de om at Omars familie ogs\u00e5 skal f\u00e5 opphold i Norge. S\u00e5 Al-Farouq kan vokse opp med storfamilien rundt seg.", "\u2013 Det g\u00e5r bra n\u00e5. Og det blir bedre.", "\u2013 Skal vi f\u00e5 en god integrering av asyls\u00f8kere, er vi avhengige av alle som bor i Trondheim.", "Det sier Gjermund Ringsr\u00f8d, leder for kvalifiseringssenteret for innvandrere i Trondheim kommune. Han mener at vi alle kan bli flinkere til \u00e5 m\u00f8te nye innbyggere i byen.", "\u2013 N\u00e5r de setter n\u00f8kkelen i d\u00f8ra til leiligheten, s\u00e5 er de ikke lenger flyktninger. Da er de tr\u00f8ndere. Ikke v\u00e6r redd for \u00e5 ta kontakt, og ikke gi opp selv om du ikke forst\u00e5r alt som blir sagt. For de som skal l\u00e6re norsk, er det beste \u00e5 snakke hverdagsspr\u00e5k. Her kan alle bidra, sier Ringsr\u00f8d.", "I 2014 ble 308 asyls\u00f8kere bosatt i Trondheim, noe som er en \u00f8kning. I tillegg fikk ogs\u00e5 39 personer opphold som f\u00f8lge av familiegjenforening.", "De fleste av asyls\u00f8kerne har bodd p\u00e5 asylmottak f\u00f8r de har bosatt seg i Trondheim, mens en liten andel er overf\u00f8ringsflyktninger, og dermed kommer direkte fra et konfliktomr\u00e5de.", "\u2013 N\u00e5r de har bodd en tid p\u00e5 et asylmottak, har de gjerne l\u00e6rt litt norsk, og de har l\u00e6rt om norsk kultur og levem\u00e5te. Da har de gjerne et litt bedre grunnlag enn overf\u00f8ringsflyktninger som kanskje ikke vet noe om Norge, sier Ringsr\u00f8d.", "Kommunens tilbud til asyls\u00f8kere og flyktninger er \u00e5 hjelpe dem praktisk med slike ting som leilighet, ID-papirer, bankkort, busskort og helsesjekk. Deretter f\u00f8lger et introduksjonsprogram som best\u00e5r av norskkurs og arbeidspraksis. I tillegg kan ogs\u00e5 en del ha behov for oppf\u00f8lging p\u00e5 grunn av opplevelser som m\u00e5 bearbeides.", "N\u00e5r det er familier med barn, vil barna f\u00e5 tilbud om barnehageplass eller mottaksskole.", "Etter knappe to \u00e5r er m\u00e5let at de nye innbyggerne skal v\u00e6re over i studier eller arbeid. Det er imidlertid vanskelig \u00e5 oppn\u00e5:", "\u2013 Blant de 172 som avsluttet introduksjonsprogrammet i 2014, ser vi at 47 prosent er over i arbeid eller utdanning. De andre g\u00e5r fortsatt p\u00e5 grunnskole, eller er avhengig av sosialhjelp eller andre tiltak. Det er litt for mange som ikke n\u00e5r m\u00e5lene sine, og vi skulle gjerne hatt et h\u00f8yere antall i arbeid og utdanning. Men vi ser at flere lykkes n\u00e5r de f\u00e5r litt mer tid, sier Ringsr\u00f8d.", "En viktig grunn til at det tar tid \u00e5 komme i arbeid, er at s\u00e5 mange som en tredel av asyls\u00f8kerne er analfabeter. Da er det en lang vei \u00e5 g\u00e5, sier Ringsr\u00f8d.", "Han opplever at dette kan skape frustrasjon, ogs\u00e5 blant asyls\u00f8kerne.", "\u2013 Det er mange som \u00f8nsker \u00e5 jobbe og bidra, og som kan bli skuffet over at de ikke kommer i den posisjonen s\u00e5 fort som de \u00f8nsker, sier han.", "Mange utenlandske familier kan slite med \u00e5 godta norske levevaner.", "\u2013 Vi ser at hovedutfordringen for familier ofte er \u00e5 bli komfortabel med v\u00e5r kultur og hva som forventes av barn og voksne i Norge. Foreldre m\u00e5 klare \u00e5 bli komfortabel med den norske v\u00e6rem\u00e5ten, uten at de f\u00f8ler at de g\u00e5r p\u00e5 akkord med seg selv, sier Ringsr\u00f8d.", "Han eksemplifiserer det med en vanlig konflikt i innvandrerfamiliene, hvor foreldre kan v\u00e6re skeptisk til at jenter i 12-13-\u00e5rsalderen leker naturlig med gutter i samme alder.", "\u2013 Hvis barn f\u00f8ler de blir underlagt for stor kontroll, kan det f\u00f8re til konflikter som senere kan bli vanskelig \u00e5 l\u00f8se. Derfor er det viktig at utenlandske foreldre forst\u00e5r hva som er vanlig i Norge, og at de m\u00e5 v\u00e6re forelder p\u00e5 en annen m\u00e5te her enn i sitt hjemland."]}, {"field": "category0", "value": "pluss"}, {"field": "contenthash", "value": "d3ded1cd0df33fcb9a4a9c76d729b8c6abb3a2ee8695d8e1a553a132764a3421"}, {"field": "createtime", "value": "2017-03-14T10:12:20.000Z"}, {"field": "description", "value": "I en murblokk p\u00e5 \u00d8ya fors\u00f8ker en familie p\u00e5 tre \u00e5 l\u00e6re seg \u00e5 leve som nordmenn."}, {"field": "dominantimage", "value": "http://www.adressa.no/pluss/article10550352.ece/mjhjng/ALTERNATES/w980-default/FamilielivFlyktninger15.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/014616f0c5418e1081adc2efe77511eab007d32a.jpg?58c7c204"}, {"field": "dominantthumbnaildimensions", "value": "300x169"}, {"field": "heading", "value": ["Starter et nytt liv i Norge -adressa.no", "Alt er bedre enn Syria", "Forlot familien", "L\u00e6rer norsk", "Nytt hjemland", "Ber alle bidra", "Fra asylmottak", "Analfabeter", "Nye levevaner"]}, {"field": "id", "value": "014616f0c5418e1081adc2efe77511eab007d32a"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-concept", "value": ["l\u00e6re", "hjem", "familie", "norsk", "nytt liv"]}, {"field": "kw-entity", "value": ["nidarosdomen", "\u00f8ya", "bayan alkhemmash", "al-farouq", "berqayel", "libanon og syria", "kristiansten", "samfundet", "skype og facebook", "champions league", "rosenborg"]}, {"field": "kw-location", "value": ["v\u00e6rnes", "libanon", "damaskus", "syria", "brasil", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["omar sheikh-awad", "gjermund ringsr\u00f8d", "ole gunnar solskj\u00e6r"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10550352.ece/mjhjng/ALTERNATES/w980-default/FamilielivFlyktninger15.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Starter et nytt liv i Norge"}, {"field": "og-type", "value": "article"}, {"field": "og-url", "value": "http://www.adressa.no/pluss/article10550353.ece"}, {"field": "pageclass", "value": ["article"]}, {"field": "publishtime", "value": "2015-01-18T17:30:01.000Z"}, {"field": "recs-articleid", "value": "10550353"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-01-18T17:30:01.000Z"}, {"field": "recs-rawtitle", "value": "Starter et nytt liv i Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "I en murblokk p\u00e5 \u00d8ya fors\u00f8ker en familie p\u00e5 tre \u00e5 l\u00e6re seg \u00e5 leve som nordmenn."}, {"field": "thumbnail", "value": "http://content-thumbnail.cxpublic.com/content/thumbnail200x150/014616f0c5418e1081adc2efe77511eab007d32a.jpg?58c7c204"}, {"field": "thumbnailfullheightdimensions", "value": "200x2854"}, {"field": "timestamp", "value": "2017-03-14T10:12:20.000Z"}, {"field": "title", "value": "Starter et nytt liv i Norge"}, {"field": "url", "value": "http://www.adressa.no/pluss/article10550353.ece"}, {"field": "urlhash", "value": "014616f0c5418e1081adc2efe77511eab007d32a"}], "score": 0.33804637, "siteId": "9222270286501375973", "id": "014616f0c5418e1081adc2efe77511eab007d32a"}

