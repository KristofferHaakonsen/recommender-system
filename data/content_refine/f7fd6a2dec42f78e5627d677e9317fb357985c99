{"fields": [{"field": "modifiedtime", "type": "time", "value": "2015-06-02T08:06:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Oppvekst", "Barneoppdragelse", "Barn og unge"]}, {"field": "author", "value": ["kari byklum", "christine gulbrandsen"]}, {"field": "body", "value": ["Jeg ville pynte meg litt, sier den ene ni\u00e5ringen og viser frem sine knallr\u00f8de negler. Jeg sto opp tidlig og fikk hjelp til \u00e5 lakke neglene og stelle h\u00e5ret, sier den andre. Mens barnepsykolog Knut Halfdan Svendsen sier at det har skjedd noe med aldersgruppen \u00e5tte-tolv \u00e5r. At de i st\u00f8rre grad er n\u00e6rmere ten\u00e5rene, enn de var for 20\u201330 \u00e5r siden.", "I faktaboksen kan du lese barnepsykologens r\u00e5d til foreldre med tweens.", "\u2014 S\u00e6rlig jentene i alderen ti-tolv \u00e5r har strukket seg mer mot ten\u00e5ringsfasen, tilf\u00f8yer Svendsen som tror det skyldes to ting.", "\u2014 Sosiale medier og reklamepress, sier han, og fortsetter:", "\u2013 Mye av forklaringen p\u00e5 utviklingen de siste fem til ti \u00e5rene kan ligge i sosiale medier som Facebook og Snapchat, og utbredelsen av smarttelefoner. Disse hardyttettweens mot ungdomsfasen, de blir tidligere oppmerksomme p\u00e5 hva det vil si \u00e5 bli ungdom.", "For teknologien har gjort det mulig \u00e5 f\u00e5 innsyn i det som f\u00f8r var mer skjulte sider ved livet til dem som var eldre og kulere.", "\u2013 Men endringene skyldes nok ogs\u00e5 at det er et markant reklamepress mot denne aldersgruppen, som moteskapere og andre har utnyttet for alt det er verdt i en tid, sier han.", "If\u00f8lge Vebj\u00f8rg Tingstad, professor og instituttleder ved Norsk senter for barneforskning, viser dagens reklameplakater at det ogs\u00e5 har skjedd en endring i m\u00e5ten vi ser p\u00e5 \u00e5tte-12-\u00e5ringene, sammenlignet med for 20\u201330 \u00e5r tilbake.", "\u2013 Vi kan nok si at reklamep\u00e5virkning og klesstil ser ut til \u00e5 ha flyttet seg ned i alder. Stringtruser for sm\u00e5barn er et eksempel, sier hun og p\u00e5peker at kommersielle markedskrefter n\u00e5 har teknisk mulighet til \u00e5 n\u00e5 barna direkte via telefoner og internett.", "F\u00f8r var det mor som var hovedm\u00e5let for markedsf\u00f8ringen. Tingstad oppfordrer samtidig foreldre til \u00e5 tenke over hvorfor mye i reklamen blir knyttet til sex og idealer som er seksualiserte, og s\u00e5 diskutere dette med barna sine.", "Jenter, lek og neglelakk\u2013 Hvor kj\u00f8pte du de vottene, Juliane? sp\u00f8r Erle Berhus (9) venninnen Juliane Gj\u00f8mle Olsen (9) mens de kler p\u00e5 seg for \u00e5 l\u00f8pe ut og leke.", "\u2013 P\u00e5 Wow, svarer Juliane.", "\u2013 \u00c5, de var fine! beundrer Erle.", "De to fjerdeklassingene har sammen med Sara Veline Nyg\u00e5rd (9), allerede v\u00e6rt hjemme en time etter skoleslutt. De har rukket \u00e5 leke og snakke, men ogs\u00e5 \u00e5 lakke negler.", "Les ogs\u00e5:", "Erle viser frem de knallr\u00f8de neglene.", "\u2013 Jeg ville pynte meg litt, sier hun og forklarer at venninnene hjalp til med \u00e5 lakkere.", "Juliane strekker frem hendene sine. De kortklipte neglene har en dyp, bl\u00e5 farge. Den fikk hun p\u00e5 i dag morges.", "\u2013 Jeg sto opp tidlig, og s\u00e5 hjalp stemoren min meg med \u00e5 lakke neglene og stelle h\u00e5ret.", "Erle skyter inn at hun ikke pleier \u00e5 lakke neglene s\u00e5 ofte, bare hvis det er fest eller jentekveld.", "Juliane nikker og sier:", "\u2013 N\u00e5r vi har jentekveld ser vi p\u00e5 film, og s\u00e5 sitter vi ofte tett ved siden av hverandre og tar p\u00e5 neglelakk og steller h\u00e5ret til hverandre.", "\u2013 Det er g\u00f8y, skr\u00e5ler b\u00e5de Erle og Sara entusiastisk.", "Tjuvl\u00e5ner kl\u00e6r fra stores\u00f8streneDet danske barneklesmerket Name It har laget barnekl\u00e6r i 29 \u00e5r. Charlotte Lundgren, som er creative manager for selskapet, bekrefter at moten har endret seg betraktelig p\u00e5 disse \u00e5rene.", "\u2013 F\u00f8rst og fremst har barnet\u00f8y blitt mye mer motepreget, det er st\u00f8rre fokus p\u00e5 fashion.", "Hun p\u00e5peker ogs\u00e5 at barna i h\u00f8yere grad bestemmer selv hva slags kl\u00e6r de skal ha p\u00e5 seg.", "\u2013 Barna har nok mye st\u00f8rre innflytelse og medbestemmelse n\u00e5, sier Lundgren.", "Les ogs\u00e5:", "F\u00f8r var det mor som var hovedm\u00e5let for markedsf\u00f8ringen. Tingstad oppfordrer samtidig foreldre til \u00e5 tenke over hvorfor mye i reklamen blir knyttet til sex og idealer som er seksualiserte, og s\u00e5 diskutere dette med barna sine.", "B\u00e5de Erle, Juliane og Sara sier de gleder seg til \u00e5 bli ungdommer. Av og til kunne de \u00f8nske de var ten\u00e5ringer allerede, andre ganger er de glade for at det er en stund til.", "Vi pr\u00f8ver \u00e5 v\u00e6re som stores\u00f8strene v\u00e5re, og de sminker seg", "\u2013 Jeg gleder meg til jeg f\u00e5r mer frihet og til jeg kan gj\u00f8re slik jeg vil, sier Erle og forteller at stores\u00f8steren Thea, p\u00e5 15 \u00e5r, er hennes forbilde.", "\u2013 Jeg har lyst til \u00e5 bli som henne. Hun er snill og grei, og s\u00e5 ser hun kul ut.", "\u2013 Mitt forbilde er stores\u00f8steren min, Julie, avbryter Juliane.", "\u2013 Hun er 19 \u00e5r, snill og omtenksom. Og s\u00e5 har hun s\u00e5 mange kule kl\u00e6r, de er for det meste svarte og hvite. Jeg liker slike kl\u00e6r kjempegodt, sier ni\u00e5ringen.", "Av og til g\u00e5r jentene i skapet til stores\u00f8strene og tjuvl\u00e5ner kl\u00e6r. En gang l\u00e5nte de kjoler av Saras stores\u00f8ster, og lekte lenge i dem.", "\u2013 Men hun ble veldig sur da hun oppdaget det, fniser Sara.", "\u2013 Jeg har f\u00e5tt noen h\u00f8yh\u00e6lte sko av mamma, som jeg har \u00f8vd ganske mye \u00e5 g\u00e5 med. Men det er vanskelig, sier Erle.", "Venninnene, som fyller ti \u00e5r senere i \u00e5r, sier at de \u00f8nsker seg h\u00f8yh\u00e6lte sko, fordi det er kult.", "\u2013 Jeg f\u00f8ler meg voksen n\u00e5r jeg har det p\u00e5, og da er jeg ogs\u00e5 h\u00f8yere enn jeg egentlig er, forklarer Juliane og fortsetter:", "\u2013 Og av og til g\u00e5r jeg foran speilet i fine kl\u00e6r og later som jeg er modell. Da \u00f8ver jeg p\u00e5 modellgange, sier hun.", "Jentene bruker ikke sminke p\u00e5 skolen, det f\u00e5r de ikke lov til. Men de er enige i at de kan v\u00e6re litt j\u00e5lete. Av og til, i hvert fall.", "\u2013 Til bursdager liker vi \u00e5 sminke oss litt, sier Erle.", "\u2013 Jeg tar kanskje p\u00e5 mascara og lipgloss, da f\u00f8ler jeg meg som en ungdom, sier Juliane.", "\u2013 Ja, vi pr\u00f8ver \u00e5 v\u00e6re som stores\u00f8strene v\u00e5re, og de sminker seg, utdyper Erle.", "Men selv om jentene er opptatt av kl\u00e6r og sminke, synes de ogs\u00e5 det er g\u00f8y \u00e5 leke.", "\u2013 Jeg liker litt \u00e5 g\u00e5 p\u00e5 trilletur med dukkevognene. Da leker jeg at jeg er voksen, og det er ganske g\u00f8y, innr\u00f8mmer Erle. B\u00e5de Sara og Juliane er enige.", "\u2013 Er det flaut hvis dere treffer p\u00e5 andre i klassen?", "\u2013 Nei, det er det ikke, svarer Erle og Sara raskt. Juliane er ikke like sikker:", "\u2013 Noen i klassen sier det er barnslig, og at de synes det er teit, sier hun.", "Tweens er et uttrykk for moderne, eldre barndom, if\u00f8lge Ivar Fr\u00f8nes, professor ved institutt for sosiologi og samfunnsgeografi ved Universitetet i Oslo.", "\u2013 Tweens er i stor grad en jentekategori, fordi jentene i den alderen generelt ligger et par \u00e5r foran guttene i utvikling, sier han.", "Guttene g\u00e5r vanligvis inn i puberteten senere, b\u00e5de fysiologisk og sosialt.", "\u2013 Derfor er nok tweensfasen hos gutter mindre utforsket. Den fremst\u00e5r ikke som \u00e5 ha s\u00e5 mange allmenne problematiske sider som hos jentene, sier professoren.", "Les ogs\u00e5 :", "De siste ti\u00e5rene har det v\u00e6rt gradvis \u00f8kende sosial modning blant barn i denne aldersgruppen, og menstruasjonsalderen har blant annet ogs\u00e5 g\u00e5tt ned. Fr\u00f8nes mener tweens-fasen er en egen livsfase, hvor man \u00f8ver p\u00e5 det \u00e5 bli f\u00f8rst fjortis, s\u00e5 ungdom.", "\u2013 En del av fasen g\u00e5r ut p\u00e5 \u00e5 fortelle at man ikke er barnslig lengre. Det er en \u00f8vingsfase, en sosial trening p\u00e5 \u00e5 bli ung, sier han og fortsetter:", "\u2013 Det er positivt at man f\u00e5r en slik treningsfase, men det er ogs\u00e5 en risiko, fordi det kan f\u00f8re til voksengj\u00f8ring for tidlig \u2013 og for tidlig seksualisering.", "Han viser til en omfattende offisiell rapport fra American Psychological Association fra 2007, hvor det kom frem at for tidlig seksualisering kan ha negativ effekt b\u00e5de p\u00e5 kognitiv utvikling, psykisk og fysisk helse, seksualitet og holdninger til egen kropp og utseende.", "Fjerdeklassingene Rose Maria Stoltenberg-Aanensen (9) og Frida Segrov Mortensen (9) er p\u00e5 S\u00f8rlandssenteret og kikker p\u00e5 kl\u00e6r og sminke. N\u00e5r de skal f\u00e5 noe nytt, kj\u00f8pes det ofte p\u00e5 senteret, men det hender de allerede har liksomkj\u00f8pt det p\u00e5 nettet.", "\u2013 Vi s\u00f8ker opp butikkene vi vet har kl\u00e6r som vi liker, og s\u00e5 finner vi det vi \u00f8nsker oss. S\u00e5 klikker vi p\u00e5 \u00abtil kasse\u00bb-knappen og viser det til mamma, sier Rose.", "Men det er slettes ikke s\u00e5nn at hun f\u00e5r alt hun \u00f8nsker seg.", "\u2013 Nei, forrige gang hadde jeg liksomkj\u00f8pt nesten 20 plagg, og det fikk jeg jo ikke, fortsetter ni\u00e5ringen.", "Hege Stoltenberg er mor til Rose, og sier at hun merker stor forskjell mellom d\u00f8trene p\u00e5 9 og 16 \u00e5r.", "\u2013 Jeg synes de er mye tidligere opptatt av kl\u00e6r og sminke n\u00e5, enn det min eldste datter var da hun var p\u00e5 Roses alder. N\u00e5 blir barna n\u00e6rmest ufrivillig p\u00e5virket, for alt kommer jo rett inn i stua via skjermene. Men s\u00e5 er de ogs\u00e5 mer nysgjerrige, og tar til seg det de blir eksponert for, sier Stoltenberg.", "Tweens er i stor grad en jentekategori", "\u2013 F\u00f8r likte jeg ikke \u00e5 g\u00e5 med genser over skjorte, men s\u00e5 s\u00e5 jeg det p\u00e5 en innkj\u00f8psvideo som ei p\u00e5 14 \u00e5r har laget, og ble inspirert, forteller Rose.", "Innkj\u00f8psvideoer er sm\u00e5 videosnutter ofte laget av ten\u00e5ringsjenter, som de poster p\u00e5 YouTube. De viser frem kl\u00e6r og tilbeh\u00f8r de nettopp har kj\u00f8pt.", "\u2013 F\u00f8r lekte vi mye med barbiedukker, s\u00e5 vi har nok forandret oss en del siden vi var for eksempel syv \u00e5r, sier Rose.", "\u2013 Ja, men s\u00e5 liker vi \u00e5 leke tikken og gjemsel, ogs\u00e5, sier Frida.", "B\u00e5de Rose og Frida gleder seg til de blir ungdommer, selv om de trives slik de har det n\u00e5 ogs\u00e5.", "\u2013 Ja, vi har det bra, men innimellom leker vi at vi er ten\u00e5ringer, og da lager vi innkj\u00f8psvideoer hjemme. Men vi f\u00e5r ikke lov til \u00e5 legge dem p\u00e5 nett. Det vet jeg heller ikke hvordan man gj\u00f8r, forklarer Rose.", "Barnepsykolog Svendsen er tydelig p\u00e5 at dagens tweenspress gj\u00f8r at barndommen blir litt kortere.", "\u2013 Det er ikke noe stort m\u00e5l \u00e5 forkorte barndommen, fordi barndom handler mye om \u00e5 leke og \u00e5 v\u00e6re her og n\u00e5. I ungdomstiden st\u00e5r mye mer p\u00e5 spill.", "De to f\u00f8rste ten\u00e5rene kanskje er den mest s\u00e5rbare perioden i livet, og derfor er det ikke spesielt \u00f8nskelig eller n\u00f8dvendig \u00e5 starte tidligere p\u00e5 denne fasen, uten \u00e5 ha forutsetningene for det. Barnepsykologen oppfordrer derfor foreldre til \u00e5 holde igjen p\u00e5 kl\u00e6r, sminke og forbruk.", "\u2013 Spesielt for barna i \u00e5tte-ni\u00e5rsalderen, det er ikke n\u00f8dvendig at de f\u00e5r et fashionuttrykk s\u00e5 tidlig. S\u00e5 kan man heller slippe forsiktig opp i slutten av tweensperioden, sier han og fortsetter:", "\u2013 Men jeg tror noen foreldrelegger opp til at jentene kler seg mer modent enn det som er naturlig. Og n\u00e5r jenter i ti-tolv\u00e5rsalderen strekker \u00abkleskoden\u00bb vel langt og dresses opp som ladies, sl\u00e5r det selvsagt godt an i jevnaldergruppa. Sminke likes\u00e5.Det skaper samtidig et jevnalderpress om \u00e5 kle seg mer kvinnelig enn hva godt er.", "Dersom det blir slik at man stadig flytter grensene, slik at ti\u00e5ringer skal se ut som sm\u00e5 ten\u00e5ringer,stresses denne aldersgruppen mer enn n\u00f8dvendig. Man f\u00e5r et ekstra press p\u00e5 \u00e5 v\u00e6re mer kvinnelig enn man egentlig er klar for innvendig.", "\u2013 Tweens har st\u00f8rre behov for \u00e5 leke og utforske, de trenger ikke\u00e5 orientere seg mot ungdomsprosjektet f\u00f8r p\u00e5 slutten av perioden.Det er da de f\u00f8rste fysiske tegnene ogs\u00e5 viser seg, sier barnepsykologen.", "Frida Segrov Mortensen synes det skal bli fint \u00e5 bli ten\u00e5ring.", "\u2013 Da kan man gj\u00f8re mer som man vil. Men jeg gleder meg ikke til puberteten, det er s\u00e5 mye ekkelt med den, sier ni\u00e5ringen.", "Mamma Hege Stoltenberg tror at \u00f8nsket om \u00e5 sminke seg kommer for fullt med puberteten. Enn s\u00e5 lenge har det ikke v\u00e6rt noen diskusjon p\u00e5 hjemmebane.", "\u2013 Rose har ikke spurt om \u00e5 f\u00e5 bruke sminke p\u00e5 skolen, men det hadde hun uansett ikke f\u00e5tt lov til. Jeg tenker hun i alle fall m\u00e5 vente til hun er i 13-\u00e5rs alderen. Men de har l\u00e5nt litt av min sminke hjemme, og det synes de er stas. Men de f\u00e5r jo ikke g\u00e5 ut med det, sier hun.", "\u2013 Jeg f\u00e5r lov \u00e5 bruke lipgloss p\u00e5 skolen, men jeg vet om ei i 6. klasse som har farget b\u00e5de brynene og h\u00e5ret, og det synes jeg er altfor tidlig, sier Rose.", "\u2013 Det \u00e5 bli voksen og ha voksne forbilder, er ikke noe negativt i seg selv. Barna strekker seg ofte opp i alder n\u00e5r de er sammen med jevnaldrende, men s\u00e5 tar de kanskje ut barnsligheten med mamma og pappa, sier Tingstad ved Norsk senter for barneforskning.", "\u2013 Og det \u00e5 rappe leppestift og l\u00e5ne h\u00f8yh\u00e6lte sko har vi vel alle gjort, s\u00e5 jeg tenker man ikke trenger \u00e5 bli engstelig for det.", "Barnepsykolog Svendsen er enig.", "\u2013 Det at \u00e5tte-ni\u00e5ringer pr\u00f8ver mascaraen til mor, lakker neglene eller l\u00e5ner mors h\u00f8yh\u00e6lte sko av og til, tenker jeg mer p\u00e5 som utforskning. De pr\u00f8ver noe ut, og det er ingen grunn til panikk, sier han.", "Det f\u00f8rst n\u00e5r det blir et m\u00f8nster, man b\u00f8r v\u00e6re observant.", "\u2013 Begynner \u00e5tte-ti\u00e5ringer \u00e5 lese motemagasiner og heller vil p\u00e5 shoppeferie til London enn til Gran Canaria, b\u00f8r det kanskje ringe en bjelle hos foreldrene! Da ville jeg tatt noen grep, sier Svendsen.", "Han sier \u00e5tte-ti\u00e5ringene fremdeles har mye barn i seg, og at han er kritisk til \u00e5 la disse barna f\u00e5 kj\u00f8pe sminke eller g\u00e5 rundt med Iphone 5, bare fordi de har spart penger til det.", "\u2013 Samtidig er det ikke noe som rett eller galt her, det handler om hvilke verdier foreldre \u00f8nsker \u00e5 formidle til barna sine. Barn har godt av \u00f8kende medbestemmelse tilpasset alderen de er i,men lederansvaret ligger hos voksne.", "Press om \u00e5 v\u00e6re bestBarneskolel\u00e6rere Mai Britt Gripp Bay og Turid Valseth ved Fagerholt skole i Kristiansand, har begge jobbet flere ti\u00e5r i skolen, og mye med barn i alderen \u00e5tte-ti \u00e5r. De er begge enige i at det er annerledes \u00e5 v\u00e6re \u00e5tte-tolv\u00e5ring i 2015 enn det var for 20\u201330 \u00e5r siden.", "\u2013 I dag er det store, tydelige forventninger og krav til barna. Det gjelder b\u00e5de p\u00e5 skolen, fordi l\u00e6ringstrykket er mye, mye st\u00f8rre, og i det sosiale, sier Valseth og utdyper:", "\u2013 De m\u00e5 hele tiden yte, mestre og vise hvor gode de er. Det er et press om \u00e5 v\u00e6re flink i alt, tilv\u00e6relsen skal v\u00e6re som et glansbilde, sier barneskolel\u00e6reren.", "Hun mener barna har m\u00e5ttet endre seg etter denne kulturen hvor det gjelder \u00e5 v\u00e6re god eller best i alt, og utviklingen bekymrer dem.", "\u2013 Skolen har tidligere blitt kritisert for \u00e5 v\u00e6re for lemfeldig, men i dag er det s\u00e5 mange m\u00e5l at det kan bli for mye av det gode. Jeg tror det er sunt for barna \u00e5 f\u00e5 h\u00f8re at det holder \u00e5 v\u00e6re god nok. Man trenger ikke v\u00e6re flink i alt, sier Gripp Bay.", "Samtidig opplever de to l\u00e6rerne at dagens barn er blitt flinkere til \u00e5 vise empati, samt \u00e5 fortelle \u00e5pent om egne f\u00f8lelser.", "\u2013 Jeg tror ikke vi skal lenger enn ti \u00e5r tilbake i tid,f\u00f8r det var mindre vanlig \u00e5 snakke om f\u00f8lelser og hvordan man hadde det, sier Gripp Bay.", "Begge l\u00e6rerne mener ogs\u00e5 at dagens barn er med p\u00e5 \u00e5 p\u00e5virke beslutninger i en helt annen grad enn tidligere. De forhandler og f\u00e5r medbestemmelsesrett.", "\u2013 Vi ser nok endel sm\u00e5 prinser og prinsesser som er vant til \u00e5 f\u00e5 behovene sine tilfredsstilt, og som har foreldre som server dem i h\u00f8y grad, sier de to barnel\u00e6rerne samstemt.", "\u2013 Ja, og de liker ikke \u00e5 vente, de vil gjerne ha behovene sine tilfredsstilt N\u00c5. Er de sultne, s\u00e5 vil de spise med en gang, ikke vente til spisetiden, sier Gripp Bay.", "De to barneskolel\u00e6rerne ser klare tegn p\u00e5 at elvene blir p\u00e5virket av skj\u00f8nnhetsidealer fra reklame, p\u00e5 nettet og i sosiale medier.", "\u2013 Du g\u00e5r ikke p\u00e5 skolen med hva som helst, sier Valseth og forklarer at ting som var vanlig p\u00e5 ungdomsskolen f\u00f8r i tiden, liksom har sunket ned til barneskolen n\u00e5.", "Det \u00e5 bruke mascara, for eksempel. B\u00e5de hun og Gripp Bay tror det er vanlig for jenter i 6.\u20137. klasse \u00e5 sminke seg lett.\u2013 Men presset er nok st\u00f8rre for dem i ti-tolv\u00e5rs alderen, enn for dem p\u00e5 \u00e5tte-ni \u00e5r, sier Valseth.", "De merker ogs\u00e5 at shopping er blitt et mer vanlig begrep blant barna.", "\u2013 Noen snakker om at de skal til Florida p\u00e5 ferie \u2013 og at de skal shoppe der. Det tror jeg ikke var helt vanlig at barn gjorde for 20\u201330 \u00e5r siden, sier Gripp Bay.", "B\u00e5de hun og Valseth sier endel foreldre er med p\u00e5 \u00e5 dolle opp barna, at de vil gjerne ha dem til \u00e5 se ut som sm\u00e5 voksne.", "\u2013 Utad er det mange \u00e5tte-ti\u00e5ringer som ser ut som sm\u00e5, voksne jenter i m\u00e5ten de kler seg p\u00e5. Men de er barn inni enda, det kan vi se. \u00c5tte-ni\u00e5ringene er kanskje opptatt av kl\u00e6r og \u00e5 se fine ut, men de er ogs\u00e5 barnslige. For de liker fortsatt \u00e5 lage rollespill og leke, avslutter Gripp Bay.", "Les ogs\u00e5:", "Artikkelen er levert av m\u00e5nedsmagasinet Aftenposten Oppvekst.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "Barn i \u00e5tte-tolv\u00e5rsalderen.Begrepet tweens kommer fra engelske \u00abin between\u00bb.Tweens-begrepet ble f\u00f8rst brukt p\u00e5 begynnelsen av 2000-tallet.En livsfase, hvor man \u00f8ver seg p\u00e5 \u00e5 bli fjortis, s\u00e5 ungdom.Hovedsakelig en jentekategori, siden jentene i denne aldersgruppen generelt er langt foran guttene utviklingsmessig.Tweensfasen hos gutter er mindre utforsket.Markedskreftene retter seg i stadig st\u00f8rre grad mot aldersgruppen.Aldersgruppen bruker flere milliarder kroner i \u00e5ret p\u00e5 eget forbruk.", "Det er helt naturlig at barn ned i seks-\u00e5tte\u00e5rsalderen eksperimenterer med mors sminke eller neglelakk. Men blir det et forbruksm\u00f8nster p\u00e5 det, b\u00f8r man f\u00f8lge med og ta noen grep.Pr\u00f8v \u00e5 holde igjen p\u00e5 kl\u00e6r, sminke og annet forbruk, slipp heller opp litt mot slutten av tween\u00e5rene.Det er ikke n\u00f8dvendig at barn i \u00e5tte-ni\u00e5rsalderen f\u00e5r et moteuttrykk. Oppfordre dem til \u00e5 v\u00e6re barn.\u00c5tte-ti\u00e5ringene har fremdeles mye barn i seg og det f\u00f8rst n\u00e5r barnehjernen er ti-tolv \u00e5r at den begynner \u00e5 f\u00e5 kapasitet til \u00e5forst\u00e5 hva det inneb\u00e6rer \u00e5 v\u00e6re ungdom.De yngste tweensene er mest barn, mens de eldste tweensene holder et st\u00f8dig \u00f8ye med hva ferskeste ten\u00e5ringene holder p\u00e5 med.En ti\u00e5ring sammenligner seg med andre ti\u00e5ringer, en 12-\u00e5ring ser fremover, 13-\u00e5ringene st\u00e5r med et ben i hver leir, mens 14-15-\u00e5ringene er godti gang med jakten p\u00e5 seg selv.Kilde: Knut Halfdan Svendsen, barnepsykolog"]}, {"field": "category0", "value": "familieogoppvekst"}, {"field": "contenthash", "value": "dd9aeb02300988abbd4b4ce511a4a86ea368c8c83bbaa322d1fccdba0225f523"}, {"field": "createtime", "value": "2017-05-02T05:22:10.000Z"}, {"field": "description", "value": "Les barnepsykologens r\u00e5d til foreldre med \u00abTweens\u00bb."}, {"field": "heading", "value": ["\u00c5tte\u00e5ringene er de nye mini-ten\u00e5ringene -adressa.no", "Kommersielle krefter", "Stringtruser for sm\u00e5barn", "\u2013 F\u00f8ler meg stor med sminke", "\u00d8vingsfase", "Liksomkj\u00f8per p\u00e5 nettet", "Ser p\u00e5 det andre shopper", "Kortere barndom", "Lipgloss", "Rappe leppestift har alle gjort", "Shoppingferie"]}, {"field": "id", "value": "f7fd6a2dec42f78e5627d677e9317fb357985c99"}, {"field": "keyword", "value": ["Ungdom", "Oppvekst", "Barneoppdragelse", "Barn og unge"]}, {"field": "keywords", "value": "Ungdom,Oppvekst,Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": ["style-and-fashion", "family-and-parenting"]}, {"field": "kw-company", "value": ["name it", "facebook"]}, {"field": "kw-concept", "value": ["lakke negler", "h\u00f8yh\u00e6lte sko", "barn", "kle", "sminke"]}, {"field": "kw-entity", "value": ["stoltenberg", "fagerholt", "youtube", "tweens", "aftenposten oppvekst", "julie", "twitter", "american psychological association", "erle og sara", "rose og frida", "mai britt gripp bay og turid valseth", "facebook og snapchat", "wow", "familie", "thea", "iphone 5", "s\u00f8rlandssenteret", "valseth", "norsk", "juliane og sara", "vebj\u00f8rg tingstad", "rose maria stoltenberg-aanensen", "\u00e5. er", "sara og juliane", "universitetet"]}, {"field": "kw-location", "value": ["kristiansand", "london", "oslo", "gran canaria", "florida"]}, {"field": "kw-pageclass", "value": "article"}, {"field": "kw-person", "value": ["sara veline nyg\u00e5rd", "turid valseth", "mai britt gripp bay", "ivar fr\u00f8nes", "charlotte lundgren", "juliane gj\u00f8mle olsen", "knut halfdan svendsen", "erle berhus", "frida segrov mortensen", "hege stoltenberg", "gripp bay"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/ec16477c-3051-4e1e-8d7b-a331e127b476?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5tte\u00e5ringene er de nye mini-ten\u00e5ringene"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Attearingene-er-de-nye-mini-tenaringene-9299b.html"}, {"field": "pageclass", "value": ["article"]}, {"field": "publishtime", "value": "2015-06-02T08:06:39.000Z"}, {"field": "recs-articleid", "value": "9299"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-06-02T08:06:39.000Z"}, {"field": "recs-rawtitle", "value": "\u00c5tte\u00e5ringene er de nye mini-ten\u00e5ringene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Les barnepsykologens r\u00e5d til foreldre med \u00abTweens\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/f7fd6a2dec42f78e5627d677e9317fb357985c99.jpg?59909f94"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-13T18:51:00.000Z"}, {"field": "title", "value": "\u00c5tte\u00e5ringene er de nye mini-ten\u00e5ringene"}, {"field": "url", "value": "http://www.adressa.no/familieogoppvekst/Attearingene-er-de-nye-mini-tenaringene-9299b.html"}, {"field": "urlhash", "value": "f7fd6a2dec42f78e5627d677e9317fb357985c99"}], "score": 0.47573054, "siteId": "9222270286501375973", "id": "f7fd6a2dec42f78e5627d677e9317fb357985c99"}

