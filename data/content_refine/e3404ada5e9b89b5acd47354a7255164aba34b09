{"fields": [{"field": "modifiedtime", "type": "time", "value": "2016-08-16T09:33:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sunndal", "Nordm\u00f8re", "Basehopp", "klatring", "Ekstremsport"]}, {"field": "author", "value": "tommy fossum"}, {"field": "body", "value": ["Saken oppdateres.", "Her hopper Andre Bach fra Oslo det aller f\u00f8rste hoppet fra mektige H\u00e5rstadnebba med vingedrakt som tillater lengre frittfall.", "\u00c5ret er 2000. Litldalen i Sunndal blir det nye stedet \u00e5 sjekke ut for basehoppere fra hele verden, men en ting er sikkert, utspranget fra H\u00e5rstadnebba tolererer ingen feil fra hopperen. Fjellveggen nedenfor H\u00e5rstadnebba er ikke overhengende. Det gj\u00f8r fjellet til et sv\u00e6rt krevende fjell \u00e5 hoppe fra.", "LES OGS\u00c5: Kan bli liggende i dagesvis", "LES OGS\u00c5: Lokalisert den savnede basehopperen", "Utover 2000-tallet eksponeres Litldalens muligheter seg i basehoppmilj\u00f8et - og aktiviteten \u00f8ker. Videoer og bilder legges ut p\u00e5 nettet fra de spektakul\u00e6re reisene ned fra de majestetiske toppene. Noen av videoene g\u00e5r som farsotter i basehopp-milj\u00f8et over hele verden - og mange kaster sine blikk mot fjellene i Litldalen. De lengste frittfall fra Litldalen tar pusten fra enhver. En russisk basehopper har hatt frittfall p\u00e5 ett minutt og 23 sekunder fra H\u00e5rstadnebba. Hoppet omtales som en uoffisiell verdensrekord. Fjellomr\u00e5det har allikevel f\u00e5tt mest oppmerksomhet for d\u00f8dsulykkene p\u00e5 2000-tallet.", "Basehoppemilj\u00f8et er i sorg over d\u00f8dsfallet av en franskmann torsdag - og vil n\u00e5 pr\u00f8ve \u00e5 finne \u00e5rsakene til de mange ulykkene med katastrofalt utfall, melder NRK. Tom Erik Heimen, som selv har mange basehopp fra H\u00e5rstadnebba, mener at milj\u00f8et n\u00e5 m\u00e5 se n\u00e6rmere p\u00e5 ulykkene og finne ut om det er noe feil p\u00e5 utstyret - eller om det tas for store sjanser.", "- Jeg tror det er tilfeldig at det er fire ulykker bare i Litldalen, sier Hans Lange fra Trondheim til Adresseavisen. Han er den f\u00f8rste som basehoppet fra Litldalen. Han har v\u00e6rt fallskjermjeger i forsvaret og er en av de mest erfarne basehopperne i landet. Han er forsker ved Sintef og har v\u00e6rt aktiv i forbindelse med utvikling av \u00abakademisk base\u00bb, en vitenskapelig innfallsvinkel til hoppteknikk og utstyrsutvikling. Ogs\u00e5 er han er pappa til tre. Han er sentral i vennegjengen \u00abVerdal'n Karsk og BASE\u00bb (VKB) som siden slutten av 90-tallet har brukt Litldalen som utgangspunkt for mange av sine hopp, i tillegg til Eikesdalen og Romsdalen. De tre dalene er mest majestetisk i landet, mener Lange, og forst\u00e5r hvorfor basehoppere tiltrekkes til omr\u00e5det. Han tror tror det er tilfeldig at tre av fire omkomne hoppere i Litldalen er utenlandske.", "- Jeg tror ikke utlendinger tar st\u00f8rre sjanser enn norske basehoppere. For \u00e5 gj\u00f8re basehopping tryggere er det viktig at hopperne forst\u00e5r at fjellene ikke ramler ned med det f\u00f8rste, og at man derfor kan ta seg god tid \u00e5 \u00f8ke kunnskapen og yteevnen. La oss h\u00e5pe at arbeidet til Tom Erik Heimen & co. er s\u00e5pass systematisk og grundig at det kan trekkes noen trender det er verdt \u00e5 ta med seg videre, uttaler Lange.", "LES OGS\u00c5: UkeAdressa: ...s\u00e5 skjedde det noe", "LES OGS\u00c5: Debatt: Hvorfor skal andre sette sine liv i fare for \u00e5 redde en \u00abidiot\u00bb som frivillig kaster seg ut fra et fjell?", "I Litldalen er det fire popul\u00e6re utgangspunkt for basehopperne, Togveggen, Gammelurkollen (som basehopperne bare kaller St\u00f8ggveggen), samt H\u00e5rstadnebba og Langrabbpiken.", "- \u00c5 hoppe med vingedrakt fra Langrabbpiken er det ultimate kicket. Helt ubeskrivelig \u00e5 oppleve naturen p\u00e5 en slik ekstrem m\u00e5te, ingen tvil. N\u00e5r jeg flyr n\u00e6rt og med full kontroll, reiser h\u00e5ret seg, fortsetter Lange.", "- Forst\u00e5r du at mange synes dere er klin g\u00e6rne?", "- Selvsagt. Skal du bli basehopper m\u00e5 du presse og venne deg til noe som kroppen stritter imot. Du m\u00e5 ha guts, vilje og v\u00e6re fandenivoldsk - og hele tiden utfordre frykten, sier Lange, som har vel 40 av sine vel 600 basehopp i Litldalen. Han har ellers 2000 fallskjermhopp bak seg. Han mener fjellene i Litldalen er gode for basehopp spesielt for \u00abtracking\u00bb og wingsuit, siden det er vertikale klipper langt inne i juvene, som er fine \u00e5 hoppe fra, og mellom 1100 og 1600 h\u00f8ydemeter ned til landing.", "Hans Lange er f\u00f8rste mann som basehopper fra Litldalen. Han hiver seg utfor Togveggen \u00f8verst i Litldalen 22. mars 1997. Bak ham kommer Richard Henriksen. - og de glemmer aldri den dagen. Toppen er bedre enn de har forestilt seg, Togveggen har flere store naturlige stupebrett, i stein, og 450 meter overhengende vegg.", "- Togveggen er et perfekt sted \u00e5 hoppe fra ogs\u00e5 for ferske basehoppere, sier Lange.", "I 1999 er Hans Lange og Ole J\u00f8rgen Bryn tilbake i fjellomr\u00e5det for \u00e5 finne nye utsprang for basehopp i Litldalen. M\u00e5let er egentlig \u00e5 hoppe fra H\u00e5rstadnebba. Fra toppen virker H\u00e5rstadnebba farlig og krevende som f\u00f8rstehopp uten vingedrakt, men rett ved siden av observerer de Langrabbpiken, en ren exit med 400 meter vertikal vegg under. Med ordene \u00abHer framp\u00e5 kanten er jeg helt alene i verden\u00bb tar Lange det f\u00f8rste hoppet fra Langrabbpiken, etterfulgt av Ole J\u00f8rgen Bryn. F\u00f8lget p\u00e5 piken skj\u00f8nner at det er store muligheter for lange frittfall her, spesielt med vingedrakt. Kombinasjonen med kort anmarsj og lange frittfall er nesten unik for de tre dalf\u00f8rene Litldalen, Eikesdalen og Romsdalen. De tre dalene blir popul\u00e6re m\u00e5l for basehoppere fra hele verden.", "PS! Det mest originale utspranget fra toppene i Litldalen tar Andre Bach, som er flere ganger norgesmester i turning, i 2004. Fra stupet p\u00e5 Togveggen monterer han et turnstativ - og f\u00f8r han l\u00f8ser ut skjermen tar han \u00e5tte-dobbel strak baklengs p\u00e5 vei ned fra Togveggen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "96114c0a04aba757dee0292dedb59b9f408449c33c3cc133ad77119dcc25e6bc"}, {"field": "createtime", "value": "2016-08-16T08:10:41.000Z"}, {"field": "description", "value": "I 20 \u00e5r har basehoppere fra hele verden blitt tiltrukket av H\u00e5rstadnebba og fjellene i Litldalen. N\u00e5 hentes den fjerde d\u00f8de mannen ut fra fjellet."}, {"field": "dominantimage", "value": "http://www.adressa.no/pluss/nyheter/article13186151.ece/dgigay/ALTERNATES/w980-default/Aslak%20Aastorp5-005_F.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e3404ada5e9b89b5acd47354a7255164aba34b09.jpg?596a9edd"}, {"field": "dominantthumbnaildimensions", "value": "300x169"}, {"field": "heading", "value": ["Basehoppernes dr\u00f8mmefjell tar liv -adressa.no", "Uoffisiell verdensrekord", "Vil finne \u00e5rsaken", "- Det ultimate kicket", "Lange frittfall"]}, {"field": "id", "value": "e3404ada5e9b89b5acd47354a7255164aba34b09"}, {"field": "keyword", "value": ["Sunndal", "Nordm\u00f8re", "Basehopp", "klatring", "Ekstremsport"]}, {"field": "keywords", "value": "Sunndal,Nordm\u00f8re,Basehopp,klatring,Ekstremsport"}, {"field": "kw-category", "value": ["pluss", "nyheter"]}, {"field": "kw-concept", "value": ["basehoppere", "basehopp", "hopp", "lange", "lange frittfall", "verden", "fjell"]}, {"field": "kw-entity", "value": ["litldalen", "sintef", "karsk", "togveggen", "h\u00e5rstadnebba", "h\u00e5rstadnebba og langrabbpiken", "st\u00f8ggveggen", "eikesdalen og romsdalen", "langrabbpiken", "hans lange og ole j\u00f8rgen bryn", "gammelurkollen", "hans lange", "andre bach", "adresseavisen", "k. tom erik heimen"]}, {"field": "kw-location", "value": ["sunndal", "trondheim", "oslo", "verdal"]}, {"field": "kw-pageclass", "value": "article"}, {"field": "kw-person", "value": ["ole j\u00f8rgen bryn", "richard henriksen", "tom erik heimen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13186151.ece/dgigay/ALTERNATES/w980-default/Aslak%20Aastorp5-005_F.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Basehoppernes dr\u00f8mmefjell tar liv"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/08/16/Basehoppernes-dr%C3%B8mmefjell-tar-liv-13186154.ece"}, {"field": "pageclass", "value": ["article"]}, {"field": "publishtime", "value": "2016-08-16T09:08:32.000Z"}, {"field": "recs-articleid", "value": "13186154"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-08-16T09:08:32.000Z"}, {"field": "recs-rawtitle", "value": "Basehoppernes dr\u00f8mmefjell tar liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "I 20 \u00e5r har basehoppere fra hele verden blitt tiltrukket av H\u00e5rstadnebba og fjellene i Litldalen. N\u00e5 hentes den fjerde d\u00f8de mannen ut fra fjellet."}, {"field": "thumbnail", "value": "http://content-thumbnail.cxpublic.com/content/thumbnail200x150/e3404ada5e9b89b5acd47354a7255164aba34b09.jpg?596a9edd"}, {"field": "thumbnailfullheightdimensions", "value": "200x2055"}, {"field": "timestamp", "value": "2017-07-15T23:01:49.000Z"}, {"field": "title", "value": "Basehoppernes dr\u00f8mmefjell tar liv"}, {"field": "url", "value": "http://www.adressa.no/pluss/nyheter/2016/08/16/Basehoppernes-dr%c3%b8mmefjell-tar-liv-13186154.ece"}, {"field": "urlhash", "value": "e3404ada5e9b89b5acd47354a7255164aba34b09"}], "score": 0.8879093, "siteId": "9222270286501375973", "id": "e3404ada5e9b89b5acd47354a7255164aba34b09"}

