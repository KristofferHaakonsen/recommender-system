{"fields": [{"field": "modifiedtime", "type": "time", "value": "2012-04-11T08:35:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sven egil omdal gjesteskribent"}, {"field": "body", "value": ["Saken oppdateres.", "Vi har ikke ordet triumfialisme p\u00e5 norsk, men vi praktisererer det likevel. Fordi vi innerst inne mener at v\u00e5re holdninger og v\u00e5rt system er overlegent alle andre, tillater vi oss \u00e5 feire ogs\u00e5 de handlinger som vi ford\u00f8mmer n\u00e5r andre utf\u00f8rer dem.", "Journalistikk er \u00e5 holde et speil opp for samfunnet, derfor har vi aviser som kaller seg Daily Mirror og magasiner som heter Der Spiegel. Mandag morgen reflekterte vi glede og tilfredshet over at Osama bin Laden var henrettet. Jublende menneskemengder utenfor Det hvite hus, forn\u00f8yde statsledere i Storbritannia, Tyskland \u2013 og Norge. The New York Post ropte: \u00abGot him!\u00bb, i et ubehagelig flashback til britiske The Suns herostratiske \u00abGotcha\u00bb etter senkningen av det argentinske \u00abGeneral Belgrano\u00bb, Falklandskonfliktens store, uoppgjorte krigsforbrytelse.", "Mange aviser skrev som F\u00e6drelandsvennen at \u00abrettferdigheten skjedde fyldest\u00bb, et ekko av president Obamas konstatering: \u00abJustice has been done\u00bb. For Jonas Gahr St\u00f8re, dialogens profet, var drapet i Abottabad \u00aben gledelig begivenhet\u00bb. Et par sider bak lederen i F\u00e6drelandsvennen sto det et lite innlegg av professor Paul Leer-Salvesen, en av de nordmenn som har tenkt og skrevet mest om forholdet mellom skyld og straff. Han var ikke glad. Tvert imot skammet han seg over at Jens Stoltenberg og Jonas Gahr St\u00f8re \u00abikke ytrer et ord til rettssamfunnets og folkerettens beskyttelse\u00bb. Leer-Salvesen minnet om rettssaken mot Adolf Eichmann, som i sin byr\u00e5kratiske ondskap ikke sto noe tilbake for bin Laden. Ved \u00e5 fange Eichmann og stille ham for retten, styrket Israel troen p\u00e5 rettsstatens evne til \u00e5 h\u00e5ndtere selv de verste overgrep.", "Siden har Israel valgt samme strategi som USA; m\u00e5lrettede drap p\u00e5 mennesker de definerer som terrorister. For denne strategien er landet blitt internasjonalt ford\u00f8mt. Storbritannia har gjentatte ganger sl\u00e5tt fast at slike henrettelser er \u00abulovlige, urettmessige og kontraproduktive\u00bb. Det franske utenriksdepartementet har erkl\u00e6rt at \u00abekstrajudisielle henrettelser strider mot internasjonal lov og er uakseptable\u00bb. Men bare n\u00e5r Israel utf\u00f8rer dem.", "USA hevder at de har hjemmel i egne lover til \u00e5 rykke inn i et, i hvert fall offisielt, vennligsinnet land og ta livet av en fiende. CIA-sjef og p\u00e5troppende forsvarsminister Leon E. Panetta sa til NBC News tirsdag at soldatene hadde ordre om \u00e5 drepe.", "Pressen er et speil. De siste dagene har store og sm\u00e5 amerikanske avisene v\u00e6rt fulle av commandojustisens apologeter. De forsvarer ikke bare drapet, men ogs\u00e5 torturen som kanskje, eller kanskje ikke, tvang fram opplysninger som ledet fram til huset i Abottabad. Hvis drap er akseptabelt, hvorfor skal tortur v\u00e6re forbudt?", "The Economist, som vanligvis ikke regnes som et marxistisk kamporgan, skriver at kritikken uteblir b\u00e5de fordi \u00abUSA er den st\u00f8rste gutten i gata\u00bb og fordi \u00abStorbritannia, Frankrike, Italia, Russland og andre mektige regjeringer h\u00e5per Amerika vil behandle deres egne d\u00f8dsskvadroner med den samme bifallende taushet\u00bb.", "The Washington Post er enig med F\u00e6drelandsvennen: Rettferdigheten skjedde fyldest, aksjonen var lovlig. Men hvor g\u00e5r grensen mellom rettferd og hevn? Og hvem er det som trekker den? Sarah Palin krevde for noen m\u00e5neder siden at lederen for Wikileaks, Julian Assange, blir \u00abhunted down\u00bb p\u00e5 samme m\u00e5te som lederne i Al Qaida. Mike Huckabee vil henrette de ansvarlige for lekkasjene. Begge er mulige presidentkandidater neste \u00e5r.", "Poeten Sigbj\u00f8rn Obstfelder slo fast at speilet kan tale. Speilet skal se p\u00e5 deg hver morgen og sp\u00f8rre om du er ren, om du er tro. Og det har Der Spiegel gjort. Det tyske nyhetsmagasinet har gitt stemme til de mange som ikke deler forbundskansler Angela Merkels glede over drapet. En av visepresidentene i den tyske forbundsdagen, Katrin G\u00f6ring-Eckhardt, sier at bin Laden skulle blitt arrestert og stilt for retten. Det samme sier Siegfried Kauder, leder for justiskomiteen i Bundestag, og medlem av Merkels kristeligdemokratiske CDU. Han karakteriserer Merkels uttalelse som \u00abhevntanker som ingen burde b\u00e6re\u00bbog kaller hevngleden \u00abmiddelaldersk\u00bb.", "Vi b\u00f8r lese tyske avisers dekning av denne saken, de skriver med et historisk ekko. I 1945 ville den britiske regjering henge nazilederne i l\u00f8pet av seks timer. President Harry Truman insisterte p\u00e5 en prosess som ville \u00abbli husket av v\u00e5re barn med stolthet\u00bb og gj\u00f8re seierherrenes \u00abargumenter og motiver tydelige\u00bb. Vi fikk N\u00fcrnbergdomstolen og starten p\u00e5 et internasjonalt rettssystem som enn\u00e5 er mangelfullt, men likevel langt \u00e5 foretrekke framfor den sterkestes justis.", "Hvis norske aviser vil v\u00e6re et speil som hver morgen sp\u00f8r om vi er tro mot v\u00e5re idealer, burde vi g\u00e5 Stoltenberg og St\u00f8re tett innp\u00e5 livet og sp\u00f8rre dem hvorfor den internasjonale rettsorden har slike store unntak for v\u00e5re egne handlinger. Internasjonalt er det mange som mener at bombingen som tok livet av Muammar Gaddafis s\u00f8nn og to barnebarn, sannsynligvis utf\u00f8rt av norske fly, er i strid b\u00e5de med folkeretten og FN-resolusjon 1973. Norske journalister b\u00f8r v\u00e6re de ivrigste til \u00e5 unders\u00f8ke om anklagene har noe for seg.", "Hvis vi alts\u00e5 vil v\u00e6re et speil, og ikke en illusjonsfabrikk.", "sven.egil.omdal@aftenbladet.no", "F\u00f8lg p\u00e5 Twitter.com/svelle"]}, {"field": "category0", "value": "meninger"}, {"field": "contenthash", "value": "03c2878f8910fe9d8e3717960a7708fb83ef186ce0965502f40f7a594fdb575a"}, {"field": "createtime", "value": "2017-03-29T07:39:57.000Z"}, {"field": "description", "value": "Mens vi venter p\u00e5 at bildene av den d\u00f8de terroristen f\u00f8r eller siden finner veien ut i offentligheten, kan vi se oss selv i speilet og vurdere om seierssmilet burde v\u00e6rt noe mer dempet."}, {"field": "dominantimage", "value": "http://www.adressa.no/incoming/article1391281.ece5/ALTERNATES/w980-default/medieblikk%20070511"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70dce1d5eb6edd25d65bbbe675607a03ac8518a9.jpg?5969e80d"}, {"field": "dominantthumbnaildimensions", "value": "300x169"}, {"field": "heading", "value": "Som i et trollspeil -adressa.no"}, {"field": "id", "value": "70dce1d5eb6edd25d65bbbe675607a03ac8518a9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": "washington post"}, {"field": "kw-concept", "value": ["skjedde fyldest", "drap", "slo fast", "speil", "rettferdigheten skjedde fyldest", "rettferdigheten skjedde", "lederen", "aviser", "internasjonal"]}, {"field": "kw-entity", "value": ["osama", "jens stoltenberg og jonas gahr st\u00f8re", "f\u00e6drelandsvennen", "news", "economist", "gotcha", "abottabad", "general belgrano", "laden", "obamas", "stoltenberg og st\u00f8re", "bundestag", "u. han", "twitter", "muammar gaddafis", "wikileaks", "the suns", "al qaida", "der spiegel", "n\u00fcrnbergdomstolen", "daily mirror", "falklandskonfliktens", "new york post"]}, {"field": "kw-location", "value": ["italia", "storbritannia", "tyskland", "israel", "amerika", "frankrike", "russland", "norge"]}, {"field": "kw-pageclass", "value": "article"}, {"field": "kw-person", "value": ["sigbj\u00f8rn obstfelder", "harry truman", "angela merkels", "paul leer-salvesen", "julian assange", "katrin g\u00f6ring-eckhardt", "jonas gahr st\u00f8re", "siegfried kauder", "mike huckabee", "adolf eichmann", "jens stoltenberg", "sarah palin", "leon e. panetta"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1391281.ece5/ALTERNATES/w980-default/medieblikk%20070511"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Som i et trollspeil"}, {"field": "og-type", "value": "article"}, {"field": "og-url", "value": "http://www.adressa.no/meninger/article1629039.ece"}, {"field": "pageclass", "value": ["article"]}, {"field": "publishtime", "value": "2011-05-06T11:50:33.000Z"}, {"field": "recs-articleid", "value": "1024549"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-05-06T11:50:33.000Z"}, {"field": "recs-rawtitle", "value": "Som i et trollspeil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mens vi venter p\u00e5 at bildene av den d\u00f8de terroristen f\u00f8r eller siden finner veien ut i offentligheten, kan vi se oss selv i speilet og vurdere om seierssmilet burde v\u00e6rt noe mer dempet."}, {"field": "thumbnail", "value": "http://content-thumbnail.cxpublic.com/content/thumbnail200x150/70dce1d5eb6edd25d65bbbe675607a03ac8518a9.jpg?5969e80d"}, {"field": "thumbnailfullheightdimensions", "value": "200x1302"}, {"field": "timestamp", "value": "2017-07-15T10:01:49.000Z"}, {"field": "title", "value": "Som i et trollspeil"}, {"field": "url", "value": "http://www.adressa.no/meninger/article1629039.ece"}, {"field": "urlhash", "value": "70dce1d5eb6edd25d65bbbe675607a03ac8518a9"}], "score": 0.67051846, "siteId": "9222270286501375973", "id": "70dce1d5eb6edd25d65bbbe675607a03ac8518a9"}

