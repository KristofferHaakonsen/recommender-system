{"fields": [{"field": "modifiedtime", "type": "time", "value": "2012-06-19T08:09:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["\u00c5 si at Ellinor Hansen (27) elsker fargen oransje er slett ikke \u00e5 ta for hardt i. Mest oransje, noe brunt og litt gult. Det er fargene. Retro er stilen og 70-tallet er tidsperioden. Da hun flyttet inn i sin lille leilighet p\u00e5 33 kvadrat like bak Valentinlystsentret for tre \u00e5r siden, skulle hun egentlig bo helt alene. Men s\u00e5 dukket katta Siri opp. Like oransje som innredningen; selvsagt fikk hun bli!", "N\u00e5 er de to damer i den gr\u00f8nne retro-sofaen fra Ellinors barndomshjem i S\u00f8rum i Akershus. Det var den f\u00f8rste sofaen foreldrene hennes kj\u00f8pte seg, i 1971. Bordet foran snekret Ellinors pappa selv, som ung mann. Opp\u00e5 ligger to heklede duker, kj\u00f8pt p\u00e5 loppis, i styggfint brunt og oransje. Og kaffen skjenkes selvsagt i kopper fra 70-tallet, med brunt og oransje m\u00f8nster, men fra en ny, oransje Stelton-kanne.", "Som barndommen", "For oransje er p\u00e5 vei tilbake igjen, og det blir stadig lettere \u00e5 finne ny design i favorittfargen. Noe Ellinor b\u00e5de liker og ikke liker. Det er greit \u00e5 finne skattene enklere, men det er jo litt morsomt \u00e5 ha en stil ikke alle andre har ogs\u00e5.", "Oransje og brunt, det vekker barndomsminner. Ogs\u00e5 for Ellinor.", "\u2013Jeg vokste opp med et barnerom med brunblomstrende tapet, gule d\u00f8rer og oransje karmer. Og fortsatt er det bare de fargene som gjelder for meg, smiler Ellinor som ogs\u00e5, selvf\u00f8lgelig, er kledd i favorittfargene. Alt matcher b\u00e5de p\u00e5\u2013 og hjemme hos Ellinor. Skj\u00f8rtet er spesialdesignet av tr\u00f8nderske Kamelones, og er i 70-tallets brune cordfl\u00f8yel, med liv og lommer i oransje retrostoff.", "Ellinor jobber som kommunikasjonsr\u00e5dgiver i Statens Vegvesen. N\u00e5r ettermiddagene kommer, tar hun bussen hjem til sin lille oransje hule.", "\u2013Jeg er veldig hjemmekj\u00e6r, og har lagt ned mye jobb i \u00e5 f\u00e5 det akkurat slik jeg vil, sier Ellinor og viser stolt rundt i ettromsen fylt av skatter. Alt i samme farge og fra samme periode, og alt har en historie. For det meste er gjenstander som har levd en stund. Noe er fra bruktbutikker, noe er fra loppemarkeder. Noe er arvet fra bestemor, ganske mye er gaver. Og en del er redesignet av dyktige Trondheimskunstnere. Som katta som st\u00e5r p\u00e5 en hylle, og egentlig er en pung og som er designet og sydd av designeren Ingrid Riddervold.", "Lampedilla", "\u2013Jeg s\u00e5 noen kattepunger Ingrid hadde laget, men ville gjerne ha en som lignet p\u00e5 Siri. S\u00e5 jeg sendte henne et bilde av Siri og fikk tilbake denne, og se! Den ligner jo p\u00e5 en prikk. Retrostoffet som er brukt er helt likt m\u00f8nstret i ansiktet til Siri, sier Ellinor begeistret. P\u00e5 samme hylle st\u00e5r ogs\u00e5 den oransje katta Cristobal, som er heklet av ei venninne.", "Spisestue fra Fretex og gamle lamper \u2013 alle i brunt eller oransje. Ellinor har hengt en stor oransje lampe over senga si, der henger den som en stor sol. P\u00e5 stua henger enda en oransje taklampe, denne over sofabordet. Ved sofaen st\u00e5r en retro-st\u00e5lampe med brune skjermer. Dette er Ellinors beste kj\u00f8p.", "\u2013I sommer syklet jeg hjem fra jobb og fikk jeg se en hel fantastisk lampe hos bruktbutikken Tante Isabel. Men jeg syklet jo, s\u00e5 jeg bestemte meg for \u00e5 stikke innom og kj\u00f8pe den neste dag. Men da var den selvsagt solgt, og jeg ble helt knust. Men noen dager senere fant jeg denne p\u00e5 Fretex p\u00e5 M\u00f8llenberg, da ble sorg til glede, smiler Ellinor som er glad i interi\u00f8r, men ikke i trender.", "\u2013Jeg er opptatt av \u00e5 trives, og jeg liker \u00e5 ha det litt annerledes enn alle andre. Jeg bryr meg ikke om hva som er inn. Jeg har alltid, helt siden oppveksten, v\u00e6rt glad i oransje og brunt, og jeg kommer til \u00e5 like det uansett om det er riktig eller ikke, sier Ellinor.", "Gir energi", "\u2013Men hva er det med fargen oransje?", "\u2013Oransje er en s\u00e5 positiv farge, det er en farge som gir meg energi. Jeg er tvilling av stjernetegn, kanskje er det noe der? Tvillinger har mye energi, forklarer Ellinor som holder fast ved kj\u00e6rligheten til 70-tallets stil. Selv om hun innr\u00f8mmer \u00e5 ha v\u00e6rt innom en rosaperiode, som jenter flest.", "\u2013Jo da, jeg hadde en kort rosaperiode p\u00e5 barneskolen, men den var veldig kort, sier Ellinor.", "Det er s\u00e5 masse \u00e5 se p\u00e5, og beundre, hjemme hos Ellinor, og s\u00e5 mange historier som h\u00f8rer til gjenstandene, at det er umulig \u00e5 nevne alt. Men n\u00e5 har Ellinor kj\u00f8pestopp, i alle fall delvis.", "\u2013Jeg har s\u00e5 mye n\u00e5, at jeg m\u00e5 velge mer med omhu. Jeg har jo egentlig ikke plass til s\u00e5 mye mer, i alle fall ikke i denne lille leiligheten. Det er vel bedre \u00e5 kj\u00f8pe noen f\u00e5 perler, enn \u00e5 bare fylle p\u00e5, sier Ellinor, som skanner ethvert butikklokale rask: Er det ikke noe oransje eller brunt der inne, ja, s\u00e5 er det ingen vits i \u00e5 g\u00e5 inn. Men Ellinor har en verre \u00abtrussel\u00bb enn at det skal bli for mye st\u00e6sj i leiligheten.", "Trist med hvitt", "\u2013Jeg har en kj\u00e6reste som har begynt \u00e5 hinte om vi ikke snart skal flytte sammen. Derfor frykter jeg for min lille oransje hule, for han har nemlig, dessverre, blitt smittet av min interi\u00f8rinteresse, men mer i retning av bl\u00e5tt. Og jeg som hater bl\u00e5tt! sier Ellinor, men selvsagt med et smil p\u00e5 lur. Litt bl\u00e5tt skal hun da klare, det er verre med hvitt.", "\u2013Alle disse hvite hjemmene... Jeg ville blitt deprimert om jeg hadde bodd i ett av dem. Den romantiske shabby chic-stilen er heller ikke noe for meg. Hvitt er trist, jeg synes det er ille nok \u00e5 m\u00e5tte bo p\u00e5 hvite hotellrom innimellom, sier Ellinor som er s\u00e5 glad i farger og m\u00f8nstre at hun gjerne ville tapetsert alle veggene i leiligheten.", "\u2013Jeg dr\u00f8mmer ofte om \u00e5 tapetsere alle veggene med farger og m\u00f8nstre, men jeg tror leiligheten vil virke enda mindre da, og s\u00e5 m\u00e5 jeg vel innr\u00f8mme at det vil gj\u00f8re den vanskeligere \u00e5 selge. Jeg f\u00e5r klare meg med \u00abwallstickers\u00bb p\u00e5 veggene, sier Ellinor, mens Siri har blitt lei av bes\u00f8k og trekker seg tilbake til sin egen lille hule nederst i klatrestativet, som dessverre bare fantes i bl\u00e5tt \u2013 ikke i oransje. Men inne i sin lille bl\u00e5 hule har i alle fall Siri en lekemus, like oransje som katta selv."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "39d5dbc49fc28810be602612f1be4888c10eedc5135b4142a32cb0cda4410448"}, {"field": "createtime", "value": "2017-04-30T12:14:47.000Z"}, {"field": "description", "value": "I en liten leilighet p\u00e5 Valentinlyst bor to damer. Ellinor Hansen og den oransje katta Siri."}, {"field": "dominantimage", "value": "http://www.adressa.no/incoming/article1381294.ece5/ALTERNATES/w980-default/ute%20ellinor"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00530427b3369d0e31862d1a0410985ebcee2f8a.jpg?5999691e"}, {"field": "dominantthumbnaildimensions", "value": "300x169"}, {"field": "heading", "value": "Ellinors oransje hule -adressa.no"}, {"field": "id", "value": "00530427b3369d0e31862d1a0410985ebcee2f8a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["oransje", "lille oransje hule", "oransje hule"]}, {"field": "kw-entity", "value": ["trondheimskunstnere", "noe ellinor", "siri", "kamelones", "ellinor", "m\u00f8llenberg", "fretex", "valentinlyst", "stelton", "statens vegvesen", "valentinlystsentret"]}, {"field": "kw-location", "value": ["akershus", "s\u00f8rum", "cristobal"]}, {"field": "kw-pageclass", "value": "article"}, {"field": "kw-person", "value": ["tante isabel", "ingrid riddervold", "ellinor hansen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1381294.ece5/ALTERNATES/w980-default/ute%20ellinor"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ellinors oransje hule"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1587068.ece"}, {"field": "pageclass", "value": ["article"]}, {"field": "publishtime", "value": "2011-02-08T08:05:20.000Z"}, {"field": "recs-articleid", "value": "1071625"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-02-08T08:05:20.000Z"}, {"field": "recs-rawtitle", "value": "Ellinors oransje hule -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "I en liten leilighet p\u00e5 Valentinlyst bor to damer. Ellinor Hansen og den oransje katta Siri."}, {"field": "thumbnail", "value": "http://content-thumbnail.cxpublic.com/content/thumbnail200x150/00530427b3369d0e31862d1a0410985ebcee2f8a.jpg?5999691e"}, {"field": "thumbnailfullheightdimensions", "value": "200x4384"}, {"field": "timestamp", "value": "2017-08-20T10:49:02.000Z"}, {"field": "title", "value": "Ellinors oransje hule"}, {"field": "url", "value": "http://www.adressa.no/forbruker/hjem/article1587068.ece"}, {"field": "urlhash", "value": "00530427b3369d0e31862d1a0410985ebcee2f8a"}], "score": 1.1491205, "siteId": "9222270286501375973", "id": "00530427b3369d0e31862d1a0410985ebcee2f8a"}

