{"fields": [{"field": "modifiedtime", "type": "time", "value": "2014-09-14T20:48:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Da Eline Berget selv skulle komme til verden, ville hun ikke ut. Resultatet ble keisersnitt. Ingen i familien hadde hatt spesielt raske f\u00f8dsler, s\u00e5 da Eline 19 \u00e5r gammel var gravid, regnet hun ikke med at det ville g\u00e5 s\u00e5 fort.", "Men fort gikk det b\u00e5de ved den f\u00f8rste f\u00f8dselen, og senere ved den andre og den tredje. Ikke mindre enn tre styrtf\u00f8dsler har 32-\u00e5ringen fra Sogn og Fjordane v\u00e6rt gjennom.", "Heldigvis har alle tre f\u00f8dslene g\u00e5tt bra.", "F\u00f8rste f\u00f8dsel og Eline Berget var fem dager over termin.", "- Jeg skulle g\u00e5 ned i kjelleren og sette p\u00e5 en maskin med kl\u00e6r da den f\u00f8rste rien kom. Jeg gikk rett i kne. Jeg hadde ikke hatt noen forvarsler, og plutselig haglet riene inn med maks to minutters mellomrom. Det var en ganske heftig start, forteller Eline Berget.", "Hun fikk ringt til ei venninne, og da hun kom ringte de sammen til AMK. De sendte en ambulanse, men mente de hadde god tid siden hun var f\u00f8rstegangsf\u00f8dende. Vanlig kj\u00f8retid til sykehuset var rundt \u00e9n time og et kvarter.", "Les ogs\u00e5:", "Kjente f\u00f8rste skikkelige spark i uke 38+6", "Fra mareritt til dr\u00f8mmef\u00f8dsel", "Hadde fotograf med p\u00e5 f\u00f8destua", "- Etter noe som for meg virket som en evighet, kom endelig ambulansen, og vi satte kurs mot sykehuset. Jeg ble sjekket i ambulansen, og fortsatt mente de vi hadde god tid. Vi plukket opp jordmoren etter \u00e9n times kj\u00f8ring. Da hun unders\u00f8kte meg, s\u00e5 hun rett p\u00e5 babyens hode, sier Eline til Babyverden.", "Hun hadde da full \u00e5pning, og ambulansen ble st\u00e5ende midt i et veiarbeidsomr\u00e5de. To timer og 20 minutter etter f\u00f8rste rie, var vakre Steffen f\u00f8dt. Han var frisk og fin, 3210 gram og 48 centimeter.", "- Jeg husker at jordmor sa \u00abOj, det gikk litt fort!\u00bb Jeg har panikk for sykehus, s\u00e5 jeg tenkte det kanskje var det beste for meg \u00e5 f\u00f8de i ambulansen, forteller hun.", "Seks og et halvt \u00e5r senere var Berget gravid i uke 32+1 med tvillinger. Hun hadde v\u00e6rt bekymret for at hun ville m\u00e5tte ta keisersnitt, men da hun v\u00e5knet p\u00e5 natten for \u00e5 g\u00e5 p\u00e5 do, gikk vannet. Hun ringte til AMK og forklarte st\u00e5a. De ville sende ambulansehelikopter, men v\u00e6ret var for d\u00e5rlig. I stedet sendte de ambulanse.", "- Jeg f\u00f8lte meg litt snurt. Jeg hadde s\u00e5 lyst til \u00e5 fly med helikopter, ler 32-\u00e5ringen.", "Mens hun ventet p\u00e5 ambulansen, pakket hun sykehusbagen i en fart. Denne gangen kom ambulansen raskt. De plukket opp jordmor p\u00e5 veien, og hun fikk bestilt en ambulanse til \u2013 med kuv\u00f8se og anestesilege om bord. Eline er fortsatt usikker p\u00e5 hva anestesilegen gjorde der, men han ble med p\u00e5 f\u00f8dselen.", "- Vi stoppet midt i en bompengering. Hun som jobbet der var sikkert rimelig bekymret da plutselig to ambulanser og en legebil stoppet der med bl\u00e5lysene p\u00e5, forteller Eline.", "For der og da bestemte nemlig Espen seg for \u00e5 komme til verden. Han pustet selv, og det roet Eline. Han var 1642 gram og 42 centimeter lang. Jordmor og lege var enige om at sjansene var gode for \u00e5 rekke fram til sykehuset f\u00f8r andremann kom, s\u00e5 de kj\u00f8rte videre. Midt inni en seks kilometer lang tunnel ville Daniel ut, \u00e5tte minutter etter tvillingbroren. Daniel var 1298 gram og 38 centimeter lang.", "- De m\u00e5tte bruke jordmorsug p\u00e5 ham f\u00f8r han pustet. Men s\u00e5 fikk jeg Espen tilbake fra anestesilegen som hadde holdt ham, og vi kunne kj\u00f8re til sykehuset med begge guttene p\u00e5 brystet mitt. Det var egentlig veldig godt, sier Eline.", "Fra vannet gikk tok det \u00e9n time og 43 minutter f\u00f8r begge guttene var kommet til verden. Deretter ventet et fem uker langt sykehusopphold, siden tvillingene var s\u00e5 premature. I tre uker l\u00e5 Espen og Daniel i lukket kuv\u00f8se, og begge trengte litt pustehjelp i form av CPAP den f\u00f8rste tiden. De kom hjem i begynnelsen av desember \u2013 \u00e9n m\u00e5ned f\u00f8r termin.", "\u2013 Jeg fikk beskjed om at hvis jeg skulle ha flere barn, s\u00e5 ville de legge meg inn f\u00f8r termin for \u00e5 ha litt mer kontroll, forteller hun.", "I Elines tredje svangerskap fikk hun vite at det var ei lita jente, men hun vokste ikke helt som hun skulle. Derfor ble hun lagt inn p\u00e5 sykehus 11 dager f\u00f8r termin. Der ville de sette i gang f\u00f8dselen, og Eline fikk modningspiller. Bortsett fra noen forbig\u00e5ende falske rier, skjedde det ingenting. Etter vaktskifte bestemte den nye jordmoren seg for \u00e5 ta vannet. Klokken var da 22:25.", "- Riene begynte med et smell rett etterp\u00e5. Og de gikk i ett. Jeg rakk knapt \u00e5 ta en slurk vann mellom dem. Det var mye verre enn jeg hadde opplevd f\u00f8r, forteller hun.", "Studenten som var med p\u00e5 f\u00f8dselen fikk ikke med seg s\u00e5 mye, for det gikk fort ogs\u00e5 denne gangen.", "- Ja, det gikk fort. Veldig fort. Jeg er glad jeg var p\u00e5 sykehuset og ikke hjemme. Jeg er sjelden glad for \u00e5 v\u00e6re p\u00e5 sykehus, men da var jeg det. Det var godt \u00e5 ha de ansatte der, og en skikkelig seng var ikke s\u00e5 dumt det heller. Ambulansef\u00f8dsel er veldig trangt, forteller Eline.", "Etter \u00e9n time og to minutter i f\u00f8dsel kom Emilie Therese til verden, knappe 2400 gram tung og 44 centimeter lang. Eline var sliten, men klar til \u00e5 reise hjem halvannet d\u00f8gn senere.", "Steffen er n\u00e5 13 \u00e5r gammel, Espen og Daniel er 6 1\u20442 \u00e5r, og minstemann Emilie Therese er tre m\u00e5neder.", "N\u00e5 klarer hun \u00e5 se humoren i de hektiske f\u00f8dselsopplevelsene.", "- N\u00e5 tenker jeg tilbake p\u00e5 f\u00f8dslene med et smil om munnen. Men jeg skal innr\u00f8mme at jeg tenkte over alt som kunne ha g\u00e5tt galt, s\u00e6rlig da tvillingene ble f\u00f8dt, sier Eline.", "Les ogs\u00e5:", "Twitret hele f\u00f8dselen p\u00e5 direkten", "Da jeg reiste meg opp, var plutselig hodet kommet ut", "Ingen \u00f8nsker seg en f\u00f8dsel som trekker ut, men en veldig kjapp f\u00f8dsel er heller ikke noe \u00e5 trakte etter, mener P\u00e5l \u00d8ian, professor og overlege p\u00e5 Kvinneklinikken ved Universitetssykehuset Nord-Norge.", "- Styrtf\u00f8dsler er heftige b\u00e5de for kvinnen og for barnet. N\u00e5r f\u00f8dselen g\u00e5r s\u00e5 fort er riene kraftige og kommer tett. Det er smertefullt for kvinnen, og kan v\u00e6re farlig for barnet. Hvis det kommer mer enn fem rier i l\u00f8pet av ti minutter, eller riene varer i over to minutter, er det unormalt. S\u00e5 tette rier kan f\u00f8re til oksygenmangel hos barnet. Men heldigvis g\u00e5r det stort sett bra, sier \u00d8ian.", "Det finnes ulike definisjoner av hva en styrtf\u00f8dsel er, men felles for de fleste er at kvinnen er i aktiv f\u00f8dsel i mindre enn tre timer. Flergangsf\u00f8dende opplever oftere styrtf\u00f8dsler, og risikoen er ogs\u00e5 \u00f8kt der f\u00f8dselen er igangsatt. Men enkelte kvinner ser ogs\u00e5 ut til \u00e5 f\u00f8de kjappere enn andre, og har man hatt en styrtf\u00f8dsel tidligere, er sjansen st\u00f8rre for at det skal skje igjen.", "Det har den siste tiden v\u00e6rt skrevet om \u00f8kningen i antall f\u00f8dsler utenfor sykehus. Noen mener \u00f8kningen skyldes nedleggelse av f\u00f8desteder, men \u00d8ian er ikke overbevist.", "- Jeg tror \u00f8kningen f\u00f8rst og fremst skyldes en endring i hvordan kvinner forholder seg i tiden rundt termin. Tidligere dro man n\u00e6rmere f\u00f8destedet i god tid f\u00f8r f\u00f8dselen, mens man i dag gjerne venter til riene er godt i gang. Da er risikoen st\u00f8rre for \u00e5 ikke rekke fram i tide. En del av disse f\u00f8dslene utenfor sykehus er nok ogs\u00e5 styrtf\u00f8dsler, gjerne hos flergangsf\u00f8dende. \u00d8kningen i antall f\u00f8dsler utenfor institusjon skjer f\u00f8rst og fremst i byene, s\u00e5 da kan ikke nedleggelse av f\u00f8desteder andre steder i landet v\u00e6re \u00e5rsaken, sier han.", "I 2013 var det 517 f\u00f8dsler utenfor institusjon \u2013 det vil si at 8,6 av 1000 f\u00f8dsler var utenfor sykehus. Av disse var 116 planlagte hjemmef\u00f8dsler, 174 uplanlagte hjemmef\u00f8dsler, 145 transportf\u00f8dsler og 82 f\u00f8dsler p\u00e5 s\u00e5kalt \u00abannet sted\u00bb.", "Hvis en f\u00f8dsel g\u00e5r for fort mens kvinnen er p\u00e5 sykehuset, er det mulig \u00e5 gi rihemmende midler for \u00e5 bremse den litt. Har man brukt ristimulerende drypp for \u00e5 sette i gang f\u00f8dselen, kan dette kuttes ut. Men i noen tilfeller kan ristormen bli for heftig for barnet, og keisersnitt kan bli l\u00f8sningen.", "- Det er ingen tvil om at det er grenser for hvor fort en f\u00f8dsel b\u00f8r g\u00e5. En styrtf\u00f8dsel er dramatisk og ute av kontroll. Verken mor eller barn f\u00e5r tid til \u00e5 hente seg inn mellom riene. Heldigvis t\u00e5ler barnet veldig mye, men det er en fare for at f\u00f8dselen kan bli for heftig. I verste fall kan det g\u00e5 s\u00e5 fort at barnet kan bli skadet, sier \u00d8ian.", "Kjappe, enkle f\u00f8dsler er noe helt annet. I kontrollerte former er relativt raske f\u00f8dsler \u00e5 foretrekke. Men en styrtf\u00f8dsel er ofte mer dramatisk.", "- Det kan v\u00e6re traumatisk for kvinnen \u00e5 f\u00f8de underveis til sykehuset, kanskje uten jordmor eller annet helsepersonell til stede. Helst \u00f8nsker vi \u00e5 overv\u00e5ke slike f\u00f8dsler, slik at vi kan gripe inn dersom det er n\u00f8dvendig, forklarer \u00d8ian.", "Barnets Apgar-score, det vil si vurderingen av hvor friskt barnet er like etter f\u00f8dselen, kan p\u00e5virkes n\u00e5r f\u00f8dselen g\u00e5r veldig fort.", "- S\u00e5 kan man jo h\u00e5pe at en lav Apgar-score skyldes bare kortvarig oksygenmangel, og at barnet kommer seg raskt. Stort sett g\u00e5r det jo bra, sier \u00d8ian.", "\u00d8ian mener man b\u00f8r v\u00e6re veldig forsiktig med \u00e5 sette i gang f\u00f8dsel hos kvinner som tidligere har hatt styrtf\u00f8dsler. Han mener ogs\u00e5 at kvinnene selv b\u00f8r v\u00e6re veldig observante n\u00e5r terminen n\u00e6rmer seg hvis de har opplevd veldig raske f\u00f8dsler tidligere. Da gjelder det \u00e5 komme seg til f\u00f8destedet raskest mulig, eller oppholde seg i n\u00e6rheten av f\u00f8destedet n\u00e5r terminen n\u00e6rmer seg.", "Artikkelen er skrevet av Babyverden.no"]}, {"field": "category0", "value": "familieogoppvekst"}, {"field": "contenthash", "value": "d794aa5b4ef53c706673d9e3fc8dc8cb4ff4cd6d6f005bec8bb6e86d854c5ab6"}, {"field": "createtime", "value": "2017-04-30T10:12:59.000Z"}, {"field": "description", "value": "Og tre av dem ble f\u00f8dt p\u00e5 riksvei 5."}, {"field": "dominantimage", "value": "http://www.adressa.no/incoming/article10120945.ece/ALTERNATES/w980-default/berget-nLMTGFInw4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4fda417f937acc89eb1afa30142b293842202ac7.jpg?597d3897"}, {"field": "dominantthumbnaildimensions", "value": "300x169"}, {"field": "heading", "value": ["Tre f\u00f8dsler, fire barn og fem timer i f\u00f8dsel", "AMK: Du har god tid", "Espen f\u00f8dt p\u00e5 bomstasjon, Daniel i en tunnel", "- Litt deilig \u00e5 f\u00f8de i en seng p\u00e5 sykehus", "Ser humoren i det n\u00e5", "Farlig fort f\u00f8dsel?", "Flere rekker ikke frem til sykehuset", "Grenser for hvor fort en f\u00f8dsel b\u00f8r g\u00e5"]}, {"field": "id", "value": "4fda417f937acc89eb1afa30142b293842202ac7"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "steffen"}, {"field": "kw-concept", "value": ["f\u00f8dsler utenfor institusjon", "raske f\u00f8dsler", "utenfor sykehus", "antall f\u00f8dsler utenfor", "f\u00f8dsel", "f\u00f8dsler utenfor", "f\u00f8dsler utenfor sykehus"]}, {"field": "kw-entity", "value": ["babyverden", "apgar", "k. de", "eline", "espen og daniel", "kvinneklinikken", "espen", "eline 19", "universitetssykehuset nord-norge"]}, {"field": "kw-location", "value": ["sogn og fjordane", "daniel"]}, {"field": "kw-pageclass", "value": "article"}, {"field": "kw-person", "value": ["p\u00e5l \u00f8ian", "eline berget", "emilie therese"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10120945.ece/ALTERNATES/w980-default/berget-nLMTGFInw4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tre f\u00f8dsler, fire barn og fem timer i f\u00f8dsel - til sammen"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10120948.ece"}, {"field": "pageclass", "value": ["article"]}, {"field": "publishtime", "value": "2014-09-14T20:48:27.000Z"}, {"field": "recs-articleid", "value": "10120948"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-09-14T20:48:27.000Z"}, {"field": "recs-rawtitle", "value": "Tre f\u00f8dsler, fire barn og fem timer i f\u00f8dsel - til sammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Og tre av dem ble f\u00f8dt p\u00e5 riksvei 5."}, {"field": "thumbnail", "value": "http://content-thumbnail.cxpublic.com/content/thumbnail200x150/4fda417f937acc89eb1afa30142b293842202ac7.jpg?597d3897"}, {"field": "thumbnailfullheightdimensions", "value": "200x2060"}, {"field": "timestamp", "value": "2017-07-30T01:38:31.000Z"}, {"field": "title", "value": "Tre f\u00f8dsler, fire barn og fem timer i f\u00f8dsel - til sammen"}, {"field": "url", "value": "http://www.adressa.no/familieogoppvekst/article10120948.ece"}, {"field": "urlhash", "value": "4fda417f937acc89eb1afa30142b293842202ac7"}], "score": 1.0776417, "siteId": "9222270286501375973", "id": "4fda417f937acc89eb1afa30142b293842202ac7"}

