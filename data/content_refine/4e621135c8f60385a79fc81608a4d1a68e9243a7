{"fields": [{"field": "modifiedtime", "type": "time", "value": "2012-04-24T10:50:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Der horisonten krummer og havet er fristende asurbl\u00e5tt ligger Mausund. Et bilfritt lite fiskev\u00e6r. En fredet oase for dykkere, havfiskere, eventyrere og reisende p\u00e5 jakt etter ro og stillhet. Etter tre og en halv time p\u00e5 oppr\u00f8rt hav, med innlagt stopp p\u00e5 steder jeg knapt visste eksisterte, er det godt \u00e5 kjenne land under beina. Lett sn\u00f8drev pisker meg mot \u00abSj\u00f8blomsten\u00bb i l\u00f8pefart. V\u00e6ret lover ikke det meste, men med fingrene krysset kryper s\u00f8vnen inn i kroppen min. Stillheten p\u00e5 hotellet er bed\u00f8velsesmiddel godt som noe.", "Oase", "Etter m\u00e5neder i by\u00f8rken, med svevest\u00f8v og pustebesv\u00e6r, lengtet jeg ut til en oase ved havet. Hva med sm\u00e5samfunnene lenger ut, kan man dra dit uten \u00e5 kjenne noen som har hytte? Jeg reiser masse, langt og lengre enn det, men opps\u00f8ker sjelden nye steder i \u00abnabolaget\u00bb. Kanskje det er p\u00e5 tide \u00e5 ta slagordet \u00abNorge, ditt n\u00e6rmeste feriem\u00e5l\u00bb p\u00e5 alvor? Med en helg til r\u00e5dighet fant jeg ut at jeg skulle pr\u00f8ve med et havgl\u00f8tt f\u00f8r sommersesongen. Det var ikke s\u00e5 vanskelig, eller dyrt, som jeg i forkant fryktet. Et par telefoner, noen hyggelige stemmer og forlokkende lovnader om hjemmelaget mat, var nok til at jeg bestemte meg for \u00e5 ta noen dager p\u00e5 Mausund.", "En gang p\u00e5 70-tallet var jeg p\u00e5 leirskole p\u00e5 Aurs\u00f8ya, nabo\u00f8ya som fikk broforbindelse med Mausund p\u00e5 80-tallet. Det eneste jeg husker fra den gangen var kysset fra en gutt i klassen, og alt potetgullet vi spiste.", "- Turister fra Trondheim p\u00e5 denne tiden av \u00e5ret? Mannen i b\u00e5ten smiler. Det er morgen og sn\u00f8en fra kvelden f\u00f8r smelter i den skarpe sola. \u00d8ynene mine takler ikke lyset, jeg myser og ser bare hav. Hav og sm\u00e5 bomullsdotter som svever i horisonten der de g\u00e5r i et med b\u00f8lgene fra storhavet.", "Hele dagen g\u00e5r med til \u00e5 utforske \u00f8ya. F\u00f8rst langs veien, et spindelvev av sm\u00e5 \u00e5rer til alle kanter med havna og S-laget som hjerte av det lille samfunnet. I butikken m\u00f8tes folk til mer enn handel, selv med hyller fulle av alt fra trikotasje via jernhandel til kolonial. Nede p\u00e5 kaia venter folk p\u00e5 dagens f\u00f8rste anl\u00f8p av Fr\u00f8yfart, noen skal bare ha posten sin, andre en avis og noen kommentarer om v\u00e6ret.", "Fraflytting", "- Vi elsker Mausund. Her skal vi alltid bo, sier kompisene Per Vidar Holmen, Christian Gustavsen og Tomas Berge Pedersen. De er for lengst ute av sengene sine, og i full fart h\u00f8yt og lavt. For unger er \u00f8ya et paradis, med n\u00e6rmere tjue biler totalt er ikke faren for trafikkulykker overhengende. Bortsett fra taxien st\u00e5r de fleste stille. Kanskje venter de p\u00e5 fergeforbindelse med Fast-Fr\u00f8ya. Det skal gj\u00f8re det lettere \u00e5 komme hit ut, og v\u00e6re fender mot fraflytting. Som i alle utkantkommuner er det fraflyttingssp\u00f8kelset som truer. Mange av husene er sommerboliger for dem som dro. Familier som \u00f8nsker etablere seg p\u00e5 \u00f8ya f\u00e5r dessverre ikke noe sted \u00e5 bo. I timevis b\u00e6rer f\u00f8ttene meg rundt i et \u00e5pent og feminint landskap med mykt avrundete svaberg. Vindskjeve tr\u00e6r st\u00e5r i ly av noen hus. Et tak er flerret av et vedskjul. Det er barskt her ute b\u00e5de h\u00f8st, vinter og v\u00e5r. Men om sommeren sies det at vinden stryker varsomt over hus og folk, som om den med sine kj\u00e6rtegn lokker fiskere, barnefamilier og oppfinnere til \u00e5 holde seg fast resten av \u00e5ret.", "Kirkeg\u00e5rden", "Ved den ene grusveien, ikke langt fra skolen, ligger kirkeg\u00e5rden. Med all sin historie pirrer den min nysgjerrighet. Gravst\u00f8ttene er tatt h\u00e5nd om, til og med de eldste er ryddet og ved foten blomstrer fiolette krokuser. P\u00e5 en egen del av kirkeg\u00e5rden ligger barn begravet. De havnet her lenge f\u00f8r redningshelikoptrenes tid, et taust minnesmerke om kampen for livet. Idyllen i havet f\u00e5r et nytt perspektiv.", "P\u00e5 en h\u00f8yde skimter jeg to fyrt\u00e5rn. Det forundrer meg, og jeg vil finne ut om kystverket er s\u00e5 grundige. Til min store forskrekkelse er det f\u00f8rste en privat bolig. Her bor faktotum Hans Jacob Krogvold, altmuligmann av rang. Han er vokst opp i Oslo, og m\u00e5tte til Mausund for \u00e5 finne frihet i livet. Jeg skj\u00f8nner ham godt. Med et hus klemt inn i en naturlig \u00e5pning mellom to bergknauser har han \u00e5penbart dr\u00f8mmen s\u00e5 mange b\u00e6rer. Han bygger og bygger, huset er p\u00e5 tretten plan og beboerne - mor, far og to barn - kan i perioder ha problemer med \u00e5 finne hverandre. Fyret, det egentlige, ligger p\u00e5 h\u00f8yden bak og har tilsvarende Krogvolds utsikt.", "Timene g\u00e5r saktere enn i byen, men sulten gnager og jeg er lovet hjemmelaget mat til middag. Vertskapet p\u00e5 hotellet bruker vinterhalv\u00e5ret p\u00e5 \u00e5 forberede sommersesongen, og fryseren er full av fisk.", "En stor porsjon \u00abKvitfeskbaill\u00bb med fett\u00f8ye smiler mot meg fra tallerkenen, og er akkurat det jeg trenger f\u00f8r reisen hjem. Oasen ved havet har samme funksjon som i \u00f8rkenen. Det gjelder \u00e5 komme seg ut i havgapet f\u00f8r bilene gj\u00f8r sitt endelig inntog i paradis.", "7284 Mausund, ogs\u00e5 kjent som Mausundv\u00e6r, er et lite fiskev\u00e6r med 300 innbyggere i \u00f8ygruppen vest for Fr\u00f8ya. Fiskeri er hovedn\u00e6ringen, men mange mistet arbeidsplassene sine da Mausund Havprodukter gikk konkurs i 1998. P\u00e5 \u00f8ya er det b\u00e5de skole, bank, barnehage, sv\u00f8mmehall, gressbane og butikk.", "OVERNATTING", "Med telefon som hjelpemiddel kan det meste ordnes p\u00e5 Mausundv\u00e6r.", "Mausundv\u00e6r pensjonat og Mausund Gjestgiveri Sj\u00f8blomsten er rimelige og gode alternativ for den som vil ha enkel, hjemmelaget forpleining. Selvstendige sjeler kan leie fullt m\u00f8blerte leiligheter p\u00e5 Den Muntre Matros.", "REISE", "Fredag g\u00e5r det hurtigb\u00e5t direkte til Mausund fra Trondheim, uten buss- og b\u00e5tskifte p\u00e5 Hitra og Fr\u00f8ya. For den som \u00f8nsker helga p\u00e5 Mausund anbefales avreise fra Trondheim 16:30, og retur s\u00f8ndag 16:55 med ankomst Trondheim 19:55. Pris uten rabatter er 275.- kroner en vei (550.- t/r). Med bil fra Trondheim tar det vel fire timer \u00e5 kj\u00f8re til Sistranda. Derfra har Fr\u00f8yfart avgang til Mausund tre ganger om dagen. Ring 177 for n\u00e6rmere opplysninger.", "FESTIVAL", "I Pinsen, 1. - 4. juni og midt i juli arrangeres Havfiskefestival p\u00e5 Mausund. En fest av folk, fisk, festligheter og ikke minst havblikk, med asurbl\u00e5tt vann og et eldorado av fiskestenger, b\u00e5ter, mann- og kvinnfolk.", "FISKE", "Jeg rakk det ikke, men det sies at h\u00f8flige turister kan f\u00e5 haik med lokale fiskere for \u00e5 pr\u00f8ve seg med fiskestang fra b\u00e5t. N\u00e6rmere avtale p\u00e5 stedet.", "MEDITASJON", "Overalt p\u00e5 \u00f8ya fins sm\u00e5 steder for sjelelige utflukter. H\u00f8y himmel, vid horisont og velsmakende (!) luft gj\u00f8r stedet til en oase av de sjeldne.", "\u00c5 komme til Mausundv\u00e6r er en \u00e5penbaring i \u00e5pne landskap, frisk luft og frihet. Utsikten fra fyret er mektig, bl\u00e5ne p\u00e5 bl\u00e5ne hviler i horisonten og en rastl\u00f8s sjel finner ro.Vannet er glassklart og forlokkende. Rundt Mausundv\u00e6r er det et eldorado for dykkere og havfiskere.Med rundt tjue biler sier det seg selv at trafikken ikke er urovekkende h\u00f8y. Et tryggere sted \u00e5 vokse opp finnes knapt.V\u00e6rgudene er ikke alltid like medgj\u00f8rlige ute i havgapet. Derfor er det best \u00e5 feste kransene p\u00e5 kirkeg\u00e5rden med tau skal de bli liggende en stund.Alt som kan fly av g\u00e5rde m\u00e5 festes fast, barduneres eller steinlegges.\u00c5te til krepsefiske fanges ved bryggen til Sj\u00f8blomsten.\u00abKvitfeskbaill\u00bb med fett\u00f8ye , flesk og poteter {ndash} porsjonene skal v\u00e6re s\u00e5 store at de metter og s\u00e5 gode at man m\u00e5 spise langt mer enn man orker. Barndom p\u00e5 Mausundv\u00e6r er eldorado, med hav og himmel som eneste grense for utfoldelsene.Det kan gjerne kalles et kr\u00e5keslott, men huset til familien Krogvold er som en dr\u00f8m av en bolig {ndash} bare de f\u00e6rreste v\u00e5ger \u00e5 ta sjansen p\u00e5 \u00e5 leve slik, mens mange fantaserer om \u00e5 gj\u00f8re det en gang."]}, {"field": "category0", "value": "nyheter"}, {"field": "contenthash", "value": "19f39028c744a0bc5a54ff676caa026ef36e2d97d1b320fbf4c932338bddd807"}, {"field": "createtime", "value": "2017-05-01T13:21:54.000Z"}, {"field": "description", "value": "I det ungene hyler av latter og b\u00e5ten er p\u00e5 vei ned i en b\u00f8lgedal, angrer jeg turen til Mausund. Etter ankomst, med ansiktet i vinden og blikket vendt mot storhavet, blir jeg bergtatt og forelsket i \u00f8yparadiset."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4e621135c8f60385a79fc81608a4d1a68e9243a7.jpg?598d91e1"}, {"field": "dominantthumbnaildimensions", "value": "256x256"}, {"field": "heading", "value": "Et annet paradis -adressa.no"}, {"field": "id", "value": "4e621135c8f60385a79fc81608a4d1a68e9243a7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "travel"}, {"field": "kw-concept", "value": ["\u00f8ya", "bil", "hus", "frisk", "h\u00f8y", "trondheim", "\u00e5pne", "b\u00e5t", "fisk", "sted", "oase", "hjemmelaget mat", "paradis", "hav", "reise", "dagen"]}, {"field": "kw-entity", "value": ["fr\u00f8yfart", "mausundv\u00e6r", "trondheim 19", "christian gustavsen og tomas berge pedersen", "fast-fr\u00f8ya", "sistranda", "aurs\u00f8ya", "mausund", "hitra og fr\u00f8ya", "hans jacob krogvold", "den muntre matros", "s-laget", "kvitfeskbaill", "mausund havprodukter", "per vidar holmen", "trondheim 16", "havfiskefestival", "mausund gjestgiveri sj\u00f8blomsten", "pinsen"]}, {"field": "kw-location", "value": ["fr\u00f8ya", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["christian gustavsen", "tomas berge pedersen"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et annet paradis"}, {"field": "og-type", "value": "article"}, {"field": "og-url", "value": "http://www.adressa.no/nyheter/article275676.ece"}, {"field": "pageclass", "value": ["article"]}, {"field": "publishtime", "value": "2001-04-28T11:37:17.000Z"}, {"field": "recs-articleid", "value": "2945884"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-04-28T11:37:17.000Z"}, {"field": "recs-rawtitle", "value": "Et annet paradis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "I det ungene hyler av latter og b\u00e5ten er p\u00e5 vei ned i en b\u00f8lgedal, angrer jeg turen til Mausund. Etter ankomst, med ansiktet i vinden og blikket vendt mot storhavet, blir jeg bergtatt og forelsket i \u00f8yparadiset."}, {"field": "thumbnail", "value": "http://content-thumbnail.cxpublic.com/content/thumbnail200x150/4e621135c8f60385a79fc81608a4d1a68e9243a7.jpg?598d91e1"}, {"field": "thumbnailfullheightdimensions", "value": "200x1010"}, {"field": "timestamp", "value": "2017-08-11T11:15:45.000Z"}, {"field": "title", "value": "Et annet paradis"}, {"field": "url", "value": "http://www.adressa.no/nyheter/article275676.ece"}, {"field": "urlhash", "value": "4e621135c8f60385a79fc81608a4d1a68e9243a7"}], "score": 0.47490722, "siteId": "9222270286501375973", "id": "4e621135c8f60385a79fc81608a4d1a68e9243a7"}

