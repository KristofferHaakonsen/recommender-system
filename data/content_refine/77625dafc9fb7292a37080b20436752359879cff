{"fields": [{"field": "modifiedtime", "type": "time", "value": "2016-07-26T22:38:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Det historiske suset var merkbart allerede en time f\u00f8r han gikk p\u00e5 scenen. 37 000 publikummere hadde trosset regnet i flere timer, og forventningene hadde \u00f8kt jevnt og trutt siden de f\u00f8rste publikummerne gikk inn p\u00e5 arenaen i 16-tiden.", "S\u00e5, klokken 19.40, idet omtrent alle publikummerne i den stadig mer seigtflytende k\u00f8en har kommet seg inn, st\u00e5r de p\u00e5 scenen, verdens st\u00f8rste rockeartist og verdens kraftigste og mest solide band.", "- Hello Trondheim, sier Bruce litt sjenert. Han vinker til publikum og gj\u00f8r noe helt uventet. Han spiller den gamle Creedence-l\u00e5ten \u00abWho\u2019ll Stop The Rain\u00bb. The E Street Band kan spille hva det skal v\u00e6re, og selvf\u00f8lgelig passer det godt i det d\u00e5rlige v\u00e6ret. Og selvf\u00f8lgelig stopper regnet. Springsteen er allmektig denne kvelden.", "Han gyver l\u00f8s p\u00e5 en fandenivoldsk versjon av \u00abBadlands\u00bb, en 38 \u00e5r gammel l\u00e5t som er en av mine desiderte favoritter. Den er Springsteen i et n\u00f8tteskall, den skildrer jeg-personens desperate \u00f8nske om \u00e5 bli noe her i verden, om \u00e5 komme seg bort fra traurige omgivelser, den forteller at omstendighetene er j\u00e6vlige, men jeg lar meg ikke knekke: \u00abIt ain\u2019t no sin to be glad you\u2019re alive\u00bb.", "Bruce spiller en r\u00e5 gitarsolo, Jake Clemons str\u00f8r saftige saksofontoner rundt seg. Der og da, klokka 19.46 den 26. juli 2016, synger Springsteen Trondheim og Gran\u00e5sen inn p\u00e5 det internasjonale rockekartet. Alt fungerer, arenaen er med, det er like fint \u00e5 h\u00f8re Springsteen i Gran\u00e5sen som hvor som helst i verden, nei enda finere, for det er ikke til \u00e5 komme forbi; det er stas at han er i hjembyen din.", "Springsteen f\u00f8lger opp med en annen av sangene sine som betyr aller mest for meg, og det blir nesten for mye av det gode: \u00abThe Promised Land\u00bb er gullalder-Bruce, enda en sang fylt av hans sterke kombinasjon av desperasjon og livsgl\u00f8d. \u00abMister, I ain\u2019t a boy, I am a man\u00bb.", "Fortsatt har det bare g\u00e5tt 20 minutter av konserten, og vi er s\u00e5 vidt i gang med en laaaang kveld der vi skal f\u00e5 bunnsolid, storsl\u00e5tt rock, musikk med r\u00f8tter tilbake til 50- og 60-tallet og som er blitt oppjustert og oppgradert gjennom flere ti\u00e5r, i takt tidens skiftende puls.", "Tre timer senere, klokken 22.50, spiller Springsteen sin siste tone i Gran\u00e5sen \u2013 i denne omgang, for n\u00e5 b\u00f8r det oppst\u00e5 et folkekrav om at han m\u00e5 komme tilbake s\u00e5 fort som mulig.", "Han avslutter den tre timer og ti minutter lange konserten med \u00abThunder Road\u00bb, ogs\u00e5 den en klassisk Springsteen-l\u00e5t med klassiske temaer om \u00e5 komme seg opp og fram og jakte p\u00e5 det lovede land.", "Det var en str\u00e5lende opplevelse hele veien, og serien med ekstranumre, der Springsteen gikk fra konseptene i enda st\u00f8rre grad enn han pleier, noe som ikke sier s\u00e5 rent lite, l\u00f8ftet de 37 000 publikummerne til h\u00f8yder jeg knapt trodde var mulig.", "Han spilte \u00abBorn In The USA\u00bb, \u00abBorn To Run\u00bb, \u00abRamrod\u00bb, \u00abDancing In The Dark\u00bb, \u00abTenth Avenue Freeze-Out\u00bb, en versjon av soulklassikeren \u00abShout\u00bb der bandet mistet alle hemninger, og \u00abBobby Jean\u00bb.", "Rockeopptredener som dette er det bare \u00e9n artist i verden som kan levere. Publikum danset, omfavnet hverandre, lo og gr\u00e5t. Tr\u00e6ge tr\u00f8ndere? For noe t\u00f8v. Begrepet har alltid v\u00e6rt t\u00e5pelig. Etter Bruce i Gran\u00e5sen b\u00f8r det begraves for alltid.", "Hele kvelden st\u00e5r Springsteen p\u00e5 scenen og p\u00f8ser p\u00e5 med den ene klassikeren etter den andre. \u00abSherry Darling\u00bb, \u00abSpirits In The Night\u00bb, \u00abTwo Hearts\u00bb, \u00abOut In The Streets\u00bb og den intense \u00abI\u2019m On Fire\u00bb er noen av dem.", "Vi f\u00e5r den rene hitparaden, og Springsteen balanserer godt mellom fest og moro og sanger med substans. Han legger ikke mye vekt p\u00e5 albumet \u00abThe River\u00bb, men gir oss en gripende versjon av tittell\u00e5ten og deretter en utgave av \u00abRacing In The Streets\u00bb som bygger seg opp til et buldrende klimaks.", "Han g\u00e5r foran scenen og tar alle i h\u00e5nda, han smiler og ler og f\u00e5r med seg bandmedlemmene p\u00e5 ableg\u00f8yer, han g\u00e5r p\u00e5 en catwalk femti meter foran scenen og f\u00e5r med hele Gran\u00e5sen p\u00e5 allsang i \u00abHungry Heart\u00bb. Han trenger knapt synge ett ord selv.", "Han henter en liten gutt opp p\u00e5 scenen som synger sjarmerende p\u00e5 \u00abWaiting On A Sunny Day\u00bb, han g\u00e5r ut til publikum, velger en av plakatene der de har skrevet sine l\u00e5t\u00f8nsker og synger \u00abRadio Nowhere\u00bb til manges store forn\u00f8yelse.", "Han gj\u00f8r alt man kan forlange av en storsl\u00e5tt Springsteen-konsert allerede i l\u00f8pet av dr\u00f8yt to timer. Han spiller \u00abShe\u2019s The One\u00bb og \u00abBecause The Night\u00bb i s\u00e5 suverene, medrivende versjoner at jeg lurer p\u00e5 hvor dette skal ende, for det er fortsatt en time igjen.", "Jeg har h\u00f8rt en del Springsteen-konserter de siste trettifem \u00e5rene, og s\u00e5 h\u00f8y stemning allerede etter to timer, en slik gl\u00f8d blant musikerne p\u00e5 scenen, har slett ikke v\u00e6rt hverdagskost.", "Springsteen i Gran\u00e5sen beviser enda en gang at han er rockens suverent st\u00f8rste liveartist, i hvert fall n\u00e5r det gjelder \u00e5 n\u00e5 ut til store publikumsmasser med musikk som byr p\u00e5 b\u00e5de vesentlig innhold og stor underholdning.", "En mer storsl\u00e5tt og vellykket innvielse av Gran\u00e5sen som rockearena er det umulig \u00e5 tenke seg. \u00abIt\u2019s a town full of losers, and I\u2019m pulling out of here to win\u00bb, var siste tekstlinje i Gran\u00e5sen. I g\u00e5r kveld var arenaen \u00aba place full of winners\u00bb.", "Anmeldt av Trygve Lundemo"]}, {"field": "category0", "value": "kultur"}, {"field": "contenthash", "value": "8e5298c5474350c023ea4e9cc4b0735c9507128586e0cc5151edf421287773ae"}, {"field": "createtime", "value": "2017-04-28T20:29:45.000Z"}, {"field": "description", "value": "Grantr\u00e6rne bukket i beundring. 74 000 armer strakte seg i v\u00e6ret. Bruce i Gran\u00e5sen ble en megasuksess."}, {"field": "dominantimage", "value": "http://www.adressa.no/incoming/article13091879.ece/5ozm6y/ALTERNATES/w980-default/doc6qri6rwu2wz1clevcmxp.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/77625dafc9fb7292a37080b20436752359879cff.jpg?59770ef5"}, {"field": "dominantthumbnaildimensions", "value": "300x169"}, {"field": "heading", "value": "Bruce satte Gran\u00e5sen p\u00e5 verdens rockekart -adressa.no"}, {"field": "id", "value": "77625dafc9fb7292a37080b20436752359879cff"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["foran scenen", "timer", "publikum", "spill", "verden", "full of", "scene", "verdens rockekart"]}, {"field": "kw-entity", "value": ["promised land", "dancing in the dark", "springsteen", "born in the usa", "stop the rain", "racing in the streets", "hungry heart", "born to run", "spirits in the night", "creedence", "shout", "the one", "springsteen trondheim og gran\u00e5sen", "radio nowhere", "out in the streets", "on fire", "badlands", "gran\u00e5sen", "waiting on a", "because the night", "two hearts", "thunder road", "tenth avenue freeze-out", "ramrod", "springsteen trondheim", "street band", "who"]}, {"field": "kw-location", "value": ["bruce", "the river", "trondheim"]}, {"field": "kw-pageclass", "value": "article"}, {"field": "kw-person", "value": ["jake clemons", "sunny day", "bobby jean", "sherry darling"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article13091879.ece/5ozm6y/ALTERNATES/w980-default/doc6qri6rwu2wz1clevcmxp.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruce satte Gran\u00e5sen p\u00e5 verdens rockekart"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/07/26/Bruce-satte-Gran%C3%A5sen-p%C3%A5-verdens-rockekart-13092158.ece"}, {"field": "pageclass", "value": ["article"]}, {"field": "publishtime", "value": "2016-07-26T22:38:06.000Z"}, {"field": "recs-articleid", "value": "13092158"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-07-26T22:38:06.000Z"}, {"field": "recs-rawtitle", "value": "Bruce satte Gran\u00e5sen p\u00e5 verdens rockekart -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Grantr\u00e6rne bukket i beundring. 74 000 armer strakte seg i v\u00e6ret. Bruce i Gran\u00e5sen ble en megasuksess."}, {"field": "thumbnail", "value": "http://content-thumbnail.cxpublic.com/content/thumbnail200x150/77625dafc9fb7292a37080b20436752359879cff.jpg?59770ef5"}, {"field": "thumbnailfullheightdimensions", "value": "200x1681"}, {"field": "timestamp", "value": "2017-07-25T09:27:17.000Z"}, {"field": "title", "value": "Bruce satte Gran\u00e5sen p\u00e5 verdens rockekart"}, {"field": "url", "value": "http://www.adressa.no/kultur/2016/07/26/Bruce-satte-Gran%c3%a5sen-p%c3%a5-verdens-rockekart-13092158.ece"}, {"field": "urlhash", "value": "77625dafc9fb7292a37080b20436752359879cff"}], "score": 1.055556, "siteId": "9222270286501375973", "id": "77625dafc9fb7292a37080b20436752359879cff"}

