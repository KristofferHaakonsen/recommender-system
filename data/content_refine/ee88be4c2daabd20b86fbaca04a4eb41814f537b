{"fields": [{"field": "modifiedtime", "type": "time", "value": "2015-08-04T08:24:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag brann- og redningstjeneste", "Brann", "Trondheim", "Brannen p\u00e5 Ringve Museum", "Ringve Museum"]}, {"field": "author", "value": ["lorns bjerkan", "kirsti kringstad"]}, {"field": "body", "value": ["\u2013 Vi hadde flaks. Hadde vi kommet noen minutter senere, ville det v\u00e6rt for sent. Det var fem minutter fra overtenning.", "Det sier vakthavende brannsjef Ole Ludvigsen ved Tr\u00f8ndelag brann- og redningstjeneste som ledet slukningsarbeidet p\u00e5 Ringve museum mandag. Brannvesenet fikk f\u00f8rste melding om brannen i hovedbygningen klokken 10.34, da en automatisk brannalarm varslet operat\u00f8rene ved 110-sentralen.", "Les Ringve museums historie her (PLUSS)", "Automatiske brannalarmer f\u00e5r brannvesenet stadig \u2013 ogs\u00e5 fra Ringve. Oftest er alarmene falske.", "\u2013 Medf\u00f8rte dette at dere ikke tok brannen alvorlig nok?", "\u2013 Nei. Vi fikk raskt bekreftet brannen av innringer. Da kj\u00f8rte vi ut med alt av mannskap i Trondheim, mens to enheter allerede var p\u00e5 vei som f\u00f8lge av den automatiske brannalarmen, sier Ludvigsen.", "Meldingen fra en innringer skal ha kommet to minutter etter den automatiske alarmen. Rundt 20 turister ble p\u00e5 dette tidspunktet guidet rundt p\u00e5 museet, bare noen rom unna brannstedet. Turistene ble umiddelbart evakuert. Alle er uskadd.", "12-13 av de ansatte ved museet var p\u00e5 jobb. Noen av dem pr\u00f8vde \u00e5 slukke brannen med brannslukningsapparat, uten \u00e5 lykkes. Samtidig ble museets vannt\u00e5keanlegg utl\u00f8st i bygget. Dette anlegget sender ut damp for \u00e5 minske omfanget av brannen.", "Brannvesenet var p\u00e5 plass ti minutter etter f\u00f8rste melding. Mannskap fra alle brannstasjoner i byen bidro etter hvert.", "\u2013 Vi sendte brannmannskaper som var tilgjengelig i Trondheim. Brannvesenet i Malvik ble sendt til byen for \u00e5 v\u00e6re i beredskap, sier Jostein Tangen ved 110-sentralen.", "Da de f\u00f8rste mannskapene kom til stedet var det kraftig r\u00f8ykutvikling fra hovedbygningen p\u00e5 museumsanlegget. Brannvesenet fryktet at brannen skulle spre seg til n\u00e6rliggende hus og prioriterte \u00e5 pr\u00f8ve og isolere brannen. Samtidig l\u00f8p ansatte og r\u00f8ykdykkere inn i bygningen for \u00e5 pr\u00f8ve og berge ut instrumenter, m\u00f8bler og bilder.", "En rekke historiske gjenstander ble berget fra brannen, mens flere gjenstander har f\u00e5tt brann- og/eller vannskader. Vakthavende brannsjef Ole Ludvigsen opplyser overfor Adresseavisen at rommene kalt hj\u00f8rnestuen og r\u00f8dstuen, som ligger lengst vest i f\u00f8rste etasje, er p\u00e5f\u00f8rt store vannskader:", "\u2013 I hj\u00f8rnestuen st\u00e5r det tre pianoer som er p\u00e5f\u00f8rt store skader.", "Rommet ovenfor, kalt barnev\u00e6relset, er p\u00e5f\u00f8rt st\u00f8rre r\u00f8ykskader. Deler av trappegangen som ble p\u00e5bygd i 1958 har f\u00e5tt skader. I tredje etasje har det kommet inn en del r\u00f8yk, samtidig som at brannmannskap tok seg gjennom taket p\u00e5 bygningen. Ogs\u00e5 i andre rom i huset har det sivet r\u00f8yk og kommet inn noe vann.", "Ringve museum begynte \u00e5 installere vannt\u00e5keanlegg for seks \u00e5r siden. I fjor skal arbeidet ha blitt ferdigstilt. Oppgraderingen kostet totalt 1,6 millioner kroner.", "\u2013 Vannt\u00e5keanlegget som fungerer som det skal, forhindrer nedbrenning og spredning.", "Det sier spesialingeni\u00f8r Geir Jensen ved Cowi i Trondheim. Bedriften har flere av verdens ledende eksperter p\u00e5 brannsikring i tett og verneverdig trehusmilj\u00f8er som ansatte.", "\u2013 Vannt\u00e5keanlegg er sv\u00e6rt s\u00e5rbart for feil, men blir det riktig installert, fungerer det bedre enn sprinkleranlegg, sier Jensen.", "Brannmester ved 110-sentralen, Hans J\u00f8rgen Kristoffersen, opplyser til Adresseavisen at vannt\u00e5keanlegget fungerte optimalt under brannen.", "I tillegg til flaks, mener brannsjef Ludvigsen at dyktighet og strategiske valg bidro til at museet ikke fikk st\u00f8rre skader.", "\u2013 Vi hadde som m\u00e5l at brannen ikke skulle spre seg til andre bygg. Det greide vi, sier han.", "I l\u00f8pet av dagen har politiet hatt avh\u00f8r av flere sentrale vitner, b\u00e5de p\u00e5 brannstedet og politistasjonen. Tirsdag skal krimteknikere gj\u00f8re tekniske unders\u00f8kelser. Forel\u00f8pig vil ikke politiet konkludere med \u00e5rsak til brannen eller hvor den startet.", "\u2013 Men det ser ut til at varmen ligger i laget mellom fasaden og t\u00f8mmerveggen, sa innsatsleder Roger Mogstad til Adresseavisen p\u00e5 \u00e5stedet."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "9cc8ca9c61bf6e264cf8b48083eca8e07015b434a168876dbf98753e72bc57e1"}, {"field": "createtime", "value": "2017-03-24T20:43:00.000Z"}, {"field": "description", "value": "Brannmannskapene kjempet mot flammene p\u00e5 hovedbygget p\u00e5 Ringve museum. Tirsdag skal man fors\u00f8ke \u00e5 f\u00e5 svar p\u00e5 hvorfor brannen startet."}, {"field": "dominantimage", "value": "http://www.adressa.no/pluss/nyheter/article11381113.ece/nh5244/ALTERNATES/w980-default/RingveBrannRPN6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee88be4c2daabd20b86fbaca04a4eb41814f537b.jpg?58d584d4"}, {"field": "dominantthumbnaildimensions", "value": "300x169"}, {"field": "heading", "value": ["Museet n\u00e6r ved \u00e5 bli overtent -adressa.no", "Rundt 20 turister i bygget", "Flere rom er skadd", "Brannsikret museet i 2009", "N\u00e5dde m\u00e5let"]}, {"field": "id", "value": "ee88be4c2daabd20b86fbaca04a4eb41814f537b"}, {"field": "keyword", "value": ["Tr\u00f8ndelag brann- og redningstjeneste", "Brann", "Trondheim", "Brannen p\u00e5 Ringve Museum", "Ringve Museum"]}, {"field": "keywords", "value": "Tr\u00f8ndelag brann- og redningstjeneste,Brann,Trondheim,Brannen p\u00e5 Ringve Museum,Ringve Museum"}, {"field": "kw-category", "value": ["pluss", "nyheter"]}, {"field": "kw-concept", "value": ["automatisk brannalarm", "brann"]}, {"field": "kw-entity", "value": ["les ringve", "cowi", "hans j\u00f8rgen kristoffersen", "adresseavisen", "ringve"]}, {"field": "kw-location", "value": ["tr\u00f8ndelag", "malvik", "trondheim"]}, {"field": "kw-pageclass", "value": "article"}, {"field": "kw-person", "value": ["geir jensen", "roger mogstad", "ole ludvigsen", "jostein tangen"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11381113.ece/nh5244/ALTERNATES/w980-default/RingveBrannRPN6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Museet n\u00e6r ved \u00e5 bli overtent"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11381114.ece"}, {"field": "pageclass", "value": ["article"]}, {"field": "publishtime", "value": "2015-08-03T20:51:52.000Z"}, {"field": "recs-articleid", "value": "11381114"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-08-03T20:51:52.000Z"}, {"field": "recs-rawtitle", "value": "Museet n\u00e6r ved \u00e5 bli overtent -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Brannmannskapene kjempet mot flammene p\u00e5 hovedbygget p\u00e5 Ringve museum. Tirsdag skal man fors\u00f8ke \u00e5 f\u00e5 svar p\u00e5 hvorfor brannen startet."}, {"field": "thumbnail", "value": "http://content-thumbnail.cxpublic.com/content/thumbnail200x150/ee88be4c2daabd20b86fbaca04a4eb41814f537b.jpg?58d584d4"}, {"field": "thumbnailfullheightdimensions", "value": "200x1569"}, {"field": "timestamp", "value": "2017-03-24T20:43:00.000Z"}, {"field": "title", "value": "Museet n\u00e6r ved \u00e5 bli overtent"}, {"field": "url", "value": "http://www.adressa.no/pluss/nyheter/article11381114.ece"}, {"field": "urlhash", "value": "ee88be4c2daabd20b86fbaca04a4eb41814f537b"}], "score": 0.73892325, "siteId": "9222270286501375973", "id": "ee88be4c2daabd20b86fbaca04a4eb41814f537b"}

