{"fields": [{"field": "modifiedtime", "type": "time", "value": "2012-06-14T12:56:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "- Livet m\u00e5 g\u00e5 videre, sier Petter \u00abPogo\u00bb over kaf\u00e9bordet p\u00e5 Dovrehallen. Kj\u00f8ttkakemiddagen er unnagjort, men \u00f8lglasset halvfullt. Forrige uke mistet han sin spillekompis - og sv\u00e6rt gode venn Thomas Hansen.", "- Jeg fikk alltid en god klem n\u00e5r vi m\u00f8ttes. Vi hadde et godt forhold, forklarer Petter. Etterp\u00e5 sier han:", "- Vi skylder de d\u00f8de \u00e5 omfavne livet og kj\u00e6rligheten.", "Som \u00e5 miste et familiemedlem", "Thomas Hansens d\u00f8d f\u00f8yer seg inn i en rekke av tragiske d\u00f8dsfall det siste \u00e5ret. Studioteknikeren Marius Bodin Larsen d\u00f8de i desember i fjor. Gitaristen Robert Bur\u00e5s gikk bort i juli. Sentrale mennesker i Oslos rockmilj\u00f8. Unge, kreative gutter - med livet foran seg. S\u00f8ndag for to uker siden fikk Petter en telefon. Av en venn som var bekymret for Thomas. Artisten hadde ikke gitt lyd fra seg p\u00e5 en uke.", "- Jeg tenkte ikke s\u00e5 mye over det da. Thomas har hatt tause uker tidligere. Kanskje tenkte jeg at han hadde funnet seg ei dame, dratt bort en tur, et eller annet. P\u00e5 mandag fikk jeg beskjed om at han var d\u00f8d. Jeg sto i \u00f8vingslokalet, skulle i studio. . . Petter Pogo holder mobilen sin i h\u00e5nda, viser oss hvordan.", "- Jeg dro rett bort til Alexander, trommisen til Thomas. Vi grein sammen. I stedet for \u00e5 grine alene, forklarer han. Seinere ble det minnestund p\u00e5 Mono. Samv\u00e6r med Thomas sine foreldre. Det er s\u00e5nn man gj\u00f8r n\u00e5r noen g\u00e5r bort. Petter har mistet en bestevenn f\u00f8r. Bandkollega Joachim \u00abJokke\u00bb Nielsen d\u00f8de av en overdose i 2000.", "- Det \u00e5 miste folk man har spilt med. . . Man har utviklet et vennskap som ingenting annet kan m\u00e5le seg med. V\u00e6rt nedi m\u00f8kka sammen. T\u00f8rka hverandres spy. Det er som \u00e5 miste et familiemedlem, sier bassisten.", "Fem d\u00f8dsfall p\u00e5 ni m\u00e5neder", "Skyene ligger svarte og tunge over gatene p\u00e5 St. Hanshaugen. Det er s\u00f8ndag kveld, dagen derp\u00e5. Musikkjournalist Audun Vinger sitter p\u00e5 Restaurant Schr\u00f6der - et s\u00e5nt sted man bare finner i hovedstaden. Brunt, billig. Skitne, hvite duker og gammel Oslo-sjel.", "- Det er spesielle skikkelser som har g\u00e5tt bort, sier Vinger.", "- Folk som var helt ute i margen av det ordin\u00e6re. N\u00e5 er det bare streitingene igjen. Det f\u00f8les i hvert fall slik, fortsetter han. Vinger har selv f\u00f8lt tapet p\u00e5 kroppen. Fem d\u00f8dsfall i bekjentskapskretsen - i l\u00f8pet av et trekvart \u00e5r: En bartender p\u00e5 den sentrale rockebaren Last Train. En platebutikk-ansatt. Musikerne. Alle fra det samme milj\u00f8et.", "- D\u00f8dsfallene kom som et sjokk p\u00e5 folk. Stikkordet i etterkant har v\u00e6rt samhold. Dette er jo en generasjon som ikke er vant til at unge menn g\u00e5r bort. D\u00f8den er forbeholdt besteforeldre, forklarer skribenten. Han forteller om minnestundene, konsertene, begravelsene.", "- Musikerne responderer med de midlene de har. Musikken i Roberts begravelse, ja, det var sterkt. Det var spontan jubel i kirka, sier han, og fortsetter: - Robert var en del av hele Norge. Han kunne blitt et stort idol for alle ten\u00e5ringsgitarister. At han d\u00f8de s\u00e5 ung satte rocken mange \u00e5r tilbake.", "Studiohelten som gikk bort", "Historiene er mange. Produsenten og lydteknikeren Marius Bodin Larsen hadde jobbet med en lang rekke Oslo-artister - ofte i lydstudioet Crystal Canyon. Hit kom band som Euroboys, King Midas og Amulet. Rett f\u00f8r jul i fjor gikk han br\u00e5tt bort.", "- Jeg var i Trondheim da jeg fikk beskjed om at han var d\u00f8d, forteller Amulett-vokalist Torgny Amdam. Amdam samarbeidet med Bodin Larsen p\u00e5 plata \u00abFreedom Fighters\u00bb i 2001.", "- Jeg satt i en bil, skulle bes\u00f8ke foreldrene til kj\u00e6resten min. Det var et stort sjokk. En uke seinere sto vi i begravelsen - p\u00e5 en solfylt og beinkald tredje juledag i Arendal, sier han.", "Marius Bodin Larsen ble 34 \u00e5r gammel.", "- Han var dedikert og pasjonert i lydfaget. Marius tok musikken p\u00e5 alvor, han avfeide ingen id\u00e9er. Mange vil nok huske ham for akkurat d\u00e9t, sier vokalisten.", "Vi sitter i en b\u00e5s p\u00e5 Last Train, ett av flere sentrale steder i Oslos rockeverden. Amdam forteller om minnekonserten, som ble holdt p\u00e5 Bl\u00e5 i mai. Bak ham henger et stort bilde av Turboneger p\u00e5 scenen - svette, glade, rockende.", "S\u00f8ker en ekstrem erfaring", "- Det gikk et halvt \u00e5r - og s\u00e5 d\u00f8de Robert. Jeg tok det personlig veldig tungt. Selv om han var en perifer kollega. Det var en tragisk og meningsl\u00f8s d\u00f8d.", "Jeg har v\u00e6rt i altfor", "mange begravelser for folk p\u00e5 min egen alder, fortsetter han - og ser ut p\u00e5 Universitetsgata.", "Hva er det med Oslo? Gatene og str\u00f8kene i denne store, lille byen - som huser landets st\u00f8rste rockeband: Big Bang, Madrugada, Turboneger. Der musikken blir til - og musikerne fors\u00f8ker \u00e5 leve.", "- Det er akkurat som om vi tilh\u00f8rer en rase som er d\u00f8mt til \u00e5 g\u00e5 til grunne, sier Amdam.", "- Noen kunstnere lever borgerlig og kanaliserer all galskapen sin inn i kunsten. Andre er bare et jordras av impulser som ukontrollert skrider fram.", "Vokalisten gestikulerer over bordet.", "- Hos musikere kan man noen ganger se at grensene som pushes i musikken gir utslag i det virkelige liv. Og noen ganger tr\u00e5kkes det over grensa, sier han, og legger til: - Rockeartister er mennesker som s\u00f8ker en ekstrem erfaring. F\u00f8lsomme, impulsive eller utagerende mennesker. Kan det v\u00e6re noe i dette: En sammenheng mellom rocken og musikeren - myten og virkeligheten - festen og hverdagen - en utvisket linje?", "Ingen dopeksplosjon", "Her, som i andre byer, samler musikerne seg rundt utestedene. Robinet, Last Train, Garage, Hells Kitchen, Mono og Elm Street ligger som en rockens sekskant i sentrum av hovedstaden. Audun Vinger forteller om et liv i offentligheten - ute blant folk. - Veldig mange har sin familie i utelivet. Jeg har tenkt p\u00e5 det selv - hvor utrolig mange venner jeg har. Det er ikke alle jeg har tatt den dype samtalen med. Man har gjerne kjent hverandre i mange \u00e5r, men ringer ikke p\u00e5 s\u00f8ndag morgen for \u00e5 h\u00f8re hvordan det g\u00e5r. Man kjenner bare smilene. Han tar en liten pause, for s\u00e5 \u00e5 snakke videre - om hvor vanskelig det er \u00e5 pleie sosiale relasjoner uten alkohol. S\u00e5 leiter han etter den siste sigaretten i pakken.", "- Som rockemusiker setter du deg i en utsatt posisjon til \u00e5 leve det livet som f\u00f8lger med. Det er et liv som mange dr\u00f8mmer om \u00e5 leve, men som kan v\u00e6re et slit, fortsetter Vinger. - Men for \u00e5 si det s\u00e5nn: Det har ikke v\u00e6rt noen dopeksplosjon i Oslo-rocken. Og jeg h\u00e5per ikke dop blir hefta ved etterm\u00e6let til noen av dem som har g\u00e5tt bort.", "Nekter \u00ab\u00e5 g\u00e5 med hjelm\u00bb", "Petter Pogo har spilt musikk i Oslo siden han var 23 \u00e5r. N\u00e5 fyller han snart 44.", "- Selvf\u00f8lgelig lever rockemusikere hardt, sier han. - Det heter jo sex, drugs and rock 'n' roll. De tingene h\u00f8rer sammen. Kanskje handler alt om \u00e5 s\u00f8ke bekreftelse p\u00e5 at man er god til noe. Fylle det hullet man har inni seg, fortsetter han. Det var Thomas Hansen som fikk Petter til \u00e5 spille igjen. I en lang periode jobbet musikeren kun som lydtekniker.", "- Det blir bare mer og mer musikk p\u00e5 meg. Jeg vil takke Thomas for det. Det \u00e5 spille sammen med folk, reise rundt, bli stilt i usikre situasjoner - situasjoner som man bare m\u00e5 takle - ja, det liker jeg. Han snakker seg varm.", "- Hele Norge er p\u00e5 en sikkerhetstripp. Jeg nekter \u00e5 g\u00e5 med hjelm. Da tar jeg heller en takstein i hodet, konstaterer han. Nettopp noe av det f\u00f8rste han gjorde etter at Thomas gikk bort, var \u00e5 spille. Han reiste med bandet Valentourettes til \u00c5ndalsnes - der de framf\u00f8rte Jokkes l\u00e5ter i et ny\u00e5pnet kulturhus.", "- Jeg var nok ikke helt til stede. Men jeg m\u00e5tte bare gj\u00f8re det. Jeg m\u00e5tte ut av leiligheten, forklarer han. Han har spilt gamle Jokke-sanger i flere \u00e5r n\u00e5.", "- I begynnelsen var det vemodig. Men jeg ser at en ny generasjon digger l\u00e5tene. Det er levende musikk det vi driver med.", "Det \u00e5ret det var s\u00e5 trist", "P\u00e5 Last Train spiller de Neil Youngs \u00abOld Man\u00bb over anlegget. Torgny Amdam er 33. Lysten til \u00e5 lage musikk er der fortsatt - selv om bandet hans Amulet gjorde sin siste konsert i sommer.", "- Det er det som er s\u00e5 trist med d\u00f8den - at livet g\u00e5r videre for alle oss andre med en eneste gang, sier han.", "- Kanskje har milj\u00f8et blitt mer selvbevisst etter dette. Vi tenker p\u00e5 hva vi er for hverandre, rett og slett. Jeg kan ikke se noen grunn til at disse d\u00f8dsfallene har inntruffet akkurat n\u00e5, fortsetter vokalisten.", "Det er vanskelig \u00e5 lete etter grunner i m\u00f8rket. Og det har v\u00e6rt et m\u00f8rkt \u00e5r for musikerne i Oslo.", "Man blir aldri vant til det: Telefonene, tekstmeldingene - om at noe har skjedd. Eller avisene og overskriftene: \u00abSe Roberts liv i bilder\u00bb. \u00abLes pressemeldingen fra Saint Thomas sitt plateselskap\u00bb. Audun Vinger er p\u00e5 vei ut i regnet p\u00e5 St. Hanshaugen.", "- Det hviler en forbannelse over Oslo. Jeg har ingen annen forklaring, sier skribenten.", "\u00d8llen er tom p\u00e5 Dovrehallen. Petter Pogo betaler med kontanter.", "- Det g\u00e5r kanskje et st\u00f8kk i noen n\u00e5r slikt skjer. Men jeg har ikke endret meg. Hvorfor skulle jeg det? Det med Joachim var et uhell. Det med Robert var et uhell. Det med Thomas var et uhell. Det var ikke meninga at det skulle skje, sier han, med trykk i stavelsene. Vi g\u00e5r mot Joachim Nielsens gang - gatestumpen p\u00e5 Gr\u00f8nland som fikk den avd\u00f8de artistens navn i april 2006. Petter snakker med sigaretten i munnviken. Om hvor inkluderende Thomas var. Om hvor vanskelig han var. Om at han b\u00e5de var frivillig og ufrivillig morsom.", "Enda en begravelse", "- Jeg spilte i Joachims begravelse. N\u00e5 skal jeg spille i Thomas sin. Vi skal gj\u00f8re \u00abInto the Forest\u00bb, hans egen l\u00e5t. Alle sier at den er veldig Thomas. Og s\u00e5 skal vi spille Townes Van Zandt.", "- Thomas var stor fan av ham?", "- Ja.", "Bassisten smiler skjevt:", "- Vi skal gj\u00f8re \u00abWaiting Around To Die\u00bb."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "5823d649ea71ad87af7039124d1563a81c4dc1d603a6fb5f3134dcbff6062bd4"}, {"field": "createtime", "value": "2016-01-22T18:48:53.000Z"}, {"field": "description", "value": "Jonas Skybakmoen reflekterer over de som forsvant."}, {"field": "dominantimage", "value": "http://www.adressa.no/incoming/article1216869.ece5/ALTERNATES/w980-default/ST-THOMAS"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/daa2c795dbe279a61e9fd4acadabb45de9eeb521.jpg?598ce490"}, {"field": "dominantthumbnaildimensions", "value": "300x169"}, {"field": "heading", "value": "\u00c5ret da rocken gikk i moll -adressa.no"}, {"field": "id", "value": "daa2c795dbe279a61e9fd4acadabb45de9eeb521"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "robinet"}, {"field": "kw-concept", "value": ["rock", "spille", "d\u00f8d", "ekstrem erfaring", "liv", "musikk", "musikere"]}, {"field": "kw-entity", "value": ["freedom fighters", "universitetsgata", "turboneger", "amulett", "madrugada", "last train", "garage", "elm street", "jokke", "mono og elm street", "amulet", "restaurant schr\u00f6der", "old man", "king midas og amulet", "crystal canyon", "into the forest", "bang", "dovrehallen", "valentourettes", "townes van zandt", "euroboys", "bl\u00e5", "thomas", "st. hanshaugen"]}, {"field": "kw-location", "value": ["mono", "arendal", "oslo", "alexander", "saint thomas", "\u00e5ndalsnes", "trondheim", "gr\u00f8nland", "norge", "hells kitchen"]}, {"field": "kw-pageclass", "value": "article"}, {"field": "kw-person", "value": ["petter pogo", "torgny amdam", "neil youngs", "king midas", "marius bodin larsen", "thomas hansen", "audun vinger", "robert bur\u00e5s", "joachim nielsens", "bodin larsen", "jonas skybakmoen"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article1216869.ece5/ALTERNATES/w980-default/ST-THOMAS"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5ret da rocken gikk i moll"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article933277.ece"}, {"field": "pageclass", "value": ["article"]}, {"field": "publishtime", "value": "2007-09-21T06:46:29.000Z"}, {"field": "recs-articleid", "value": "1768746"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2007-09-21T06:46:29.000Z"}, {"field": "recs-rawtitle", "value": "\u00c5ret da rocken gikk i moll -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Jonas Skybakmoen reflekterer over de som forsvant."}, {"field": "thumbnail", "value": "http://content-thumbnail.cxpublic.com/content/thumbnail200x150/daa2c795dbe279a61e9fd4acadabb45de9eeb521.jpg?598ce490"}, {"field": "thumbnailfullheightdimensions", "value": "200x2246"}, {"field": "timestamp", "value": "2017-08-10T22:56:16.000Z"}, {"field": "title", "value": "\u00c5ret da rocken gikk i moll"}, {"field": "url", "value": "http://www.adressa.no/kultur/musikk/article933277.ece"}, {"field": "urlhash", "value": "daa2c795dbe279a61e9fd4acadabb45de9eeb521"}], "score": 0.52831805, "siteId": "9222270286501375973", "id": "daa2c795dbe279a61e9fd4acadabb45de9eeb521"}

