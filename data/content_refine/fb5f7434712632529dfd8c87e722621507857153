{"fields": [{"field": "modifiedtime", "type": "time", "value": "2012-04-24T13:52:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Riksteatret:", "MY FAIR LADY av Alan Jay Lerner (tekst i Andr\u00e9 Bjerkes gjendiktning) og Frederick Loewe (musikk)", "Regi/koreografi: Anderz D\u00f8ving", "Scenografi: Helge Lohne", "Musikalsk ansvarlig: Per Christian Revholt", "Med: Cecilie Nerfont Thorgersen, Bj\u00f8rn Skagestad, Wenche Foss, Joachim Calmeyer, Svein Haagensen, Ketil Gudim. Erik Jacobsen, Linda T\u00f8rklep, Anne Beate Odland, Jan Huse, Sunniva Egge Sipus, Tone S\u00f8yset", "TROMS\u00d8: Den lekende lette musikalteksten i \u00abMy Fair Lady\u00bb beveger seg grasi\u00f8st og rytmisk p\u00e5 et solid skuespillgrunnlag. Inspirasjonskilden og utgangspunktet - Georges Bernard Shaws moraldrama \u00abPygmalion\u00bb - er aldri langt unna i dialogen, i de elleville shownumrene. I kontrasten mellom det dype alvor og en festlig form utvikles ett av musikalgenrens mesterverker.", "For et turn\u00e9teater er dette en halsbrekkende \u00f8velse, men Riksteatrets fornuftige disponering av ressursene gj\u00f8r oppsetningen til en opplevelse vel verd \u00e5 dele med hele landet. Det er ikke blendende artisteri, men det er situasjonssikkert musikkteater, feiende flotte sceneskikkelser , hum\u00f8rfylt underholdning, og det er som helhet en forestilling med adskillig snert.", "Stort mer kan en ikke forlange, og publikum i et fullsatt Troms\u00f8 Kulturhus hadde ikke reservasjoner i m\u00f8tet med denne Riksteater-pakken. Ethvert teaters mareritt inntraff i f\u00f8rste akt, da tekniske problemer tvang fram et avbrudd i forestillingen. Det skal adskillig rutine til \u00e5 takle en slik situasjon, og det skal stor energi til for \u00e5 dra det hele i gang igjen og etablere nytt tr\u00f8kk i forestillingen. Riksteatrets ensemble greide det.", "Det er ikke Wenche Foss som spiller Eliza Doolittle, men det er Wenche Foss som f\u00e5r brakapplaus ved f\u00f8rste entr\u00e9. Det skulle bare mangle, hun er en institusjon i norsk teaterliv og bruker det hun kaller sin \u00abbonustid\u00bb til \u00e5 formidle store opplevelser. For det er rett og slett en stor opplevelse \u00e5 se slik sceneisk sikkerhet og eleganse, h\u00f8re slik skarpkantet replikkf\u00f8ring nyte slik suveren timing. Samtidig unng\u00e5r Wenche Foss \u00e5 lage oppvisning, hun arbeider kultivert med \u00e5 skape en skikkelse, og dermed blir Mrs. Higgins en interessant personlighet.", "For unge Cecilie Nerfont Thorgersen i hovedrollen b\u00e6rer det umiddelbart i sangen og samspillet, litt spinkelt noen ganger, men bevares - dette er l\u00f8fterikt. L\u00f8ftene ligger ikke minst i samspillet, evnen til \u00e5 ta situasjonene hvor drevne folk som Bj\u00f8rn Skagestads Higgins, Joachim Calmeyers Alfred Doolittle og Svein Haagensens Pickering alltid vet hvor trykket skal ligge b\u00e5de i bevegelser og replikker. Men aller mest i samspillet med Wenche Foss; de to kvinnene finner en fortrolighet p\u00e5 tvers av sosiale grenser, en samstemmighet i kravet om at ogs\u00e5 mannen, i dette tilfelle den ubeh\u00f8vlede Higgins, m\u00e5 kunne opptre som et skikkelig menneske.", "\u00abMy Fair Lady\u00bb er ett av de sjeldne eksempler p\u00e5 at fonetikk kan v\u00e6re morsomt. Her spilles det p\u00e5 spr\u00e5kets funksjon ib\u00e5de som kommunikasjonsmiddel og som grensesettende fenomen. Professor Higgins mener han kan forme Eliza etter sitt hode ved \u00e5 kultivere hennes spr\u00e5k; og dermed blir hun fors\u00f8ksobjekt i et ganske kynisk eksperiment. Lykkeligvis greier hun \u00e5 snu litt p\u00e5 flisa, slik at han ogs\u00e5 f\u00e5r sin l\u00e6rdom - som fortjent.", "Det er godt l\u00f8st av koreograf og regiss\u00f8r Anderz D\u00f8ving (om satte opp \u00abRent\u00bb p\u00e5 Tr\u00f8ndelag Teater) med utnyttelse av akt\u00f8rer som iblant blir inkorporert i Helge Lohnes imponerende fleksible scenografi. Per Christian Revholts arrangementer gir det lille orkestret under Ket Irene L\u00f8demels ledelse skikkelig fylde, og koret (som Riksteatret rekrutterer fra de ulike regioner) fungerer utmerket."]}, {"field": "category0", "value": "kultur"}, {"field": "contenthash", "value": "b9fd9cee82ea82e5dc434c7ff9a147f6702e1f11ada1563401751efe919405bf"}, {"field": "createtime", "value": "2017-04-28T22:45:08.000Z"}, {"field": "description", "value": "Musikalklassikeren er kledd opp for turn\u00e9 og smigrer seg smektende inn p\u00e5 publikum i glansen av ung sjarm, solid rutine og en uforlignelig diva, som kan gj\u00f8re sm\u00e5 roller til store opplevelser."}, {"field": "dominantimage", "value": "http://www.adressa.no/incoming/article1027915.ece5/ALTERNATES/w980-default/ver2%20foss"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb5f7434712632529dfd8c87e722621507857153.jpg?597c92ad"}, {"field": "dominantthumbnaildimensions", "value": "300x169"}, {"field": "heading", "value": "En Lady for hele landet -adressa.no"}, {"field": "id", "value": "fb5f7434712632529dfd8c87e722621507857153"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["skikkelig", "samspillet", "spill", "forestilling", "landet"]}, {"field": "kw-entity", "value": ["per christian revholt", "pygmalion", "joachim calmeyers alfred doolittle og svein haagensens pickering", "anderz d\u00f8ving", "ket irene l\u00f8demels", "tr\u00f8ndelag teater", "riksteatret", "rent", "higgins", "my fair lady", "riksteater", "troms\u00f8 kulturhus"]}, {"field": "kw-pageclass", "value": "article"}, {"field": "kw-person", "value": ["wenche foss", "joachim calmeyers alfred doolittle", "bernard shaws", "mrs. higgins", "bj\u00f8rn skagestads higgins", "alan jay lerner", "helge lohne", "cecilie nerfont thorgersen", "eliza doolittle", "andr\u00e9 bjerkes", "svein haagensens pickering", "frederick loewe"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1027915.ece5/ALTERNATES/w980-default/ver2%20foss"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En Lady for hele landet"}, {"field": "og-type", "value": "article"}, {"field": "og-url", "value": "http://www.adressa.no/kultur/article336013.ece"}, {"field": "pageclass", "value": ["article"]}, {"field": "publishtime", "value": "2000-10-05T23:00:00.000Z"}, {"field": "recs-articleid", "value": "3056104"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-05T23:00:00.000Z"}, {"field": "recs-rawtitle", "value": "En Lady for hele landet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Musikalklassikeren er kledd opp for turn\u00e9 og smigrer seg smektende inn p\u00e5 publikum i glansen av ung sjarm, solid rutine og en uforlignelig diva, som kan gj\u00f8re sm\u00e5 roller til store opplevelser."}, {"field": "thumbnail", "value": "http://content-thumbnail.cxpublic.com/content/thumbnail200x150/fb5f7434712632529dfd8c87e722621507857153.jpg?597c92ad"}, {"field": "thumbnailfullheightdimensions", "value": "200x1073"}, {"field": "timestamp", "value": "2017-07-29T13:50:37.000Z"}, {"field": "title", "value": "En Lady for hele landet"}, {"field": "url", "value": "http://www.adressa.no/kultur/article336013.ece"}, {"field": "urlhash", "value": "fb5f7434712632529dfd8c87e722621507857153"}], "score": 0.73823047, "siteId": "9222270286501375973", "id": "fb5f7434712632529dfd8c87e722621507857153"}

