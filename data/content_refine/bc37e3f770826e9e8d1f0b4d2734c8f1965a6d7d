{"fields": [{"field": "modifiedtime", "type": "time", "value": "2012-08-23T12:56:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "olaf t. engvig sj\u00f8fartshistoriker"}, {"field": "body", "value": ["Saken oppdateres.", "Skipet kan fremdeles reddes. Det er tatt flere initiativ. Men et nasjonalt fart\u00f8yvernsenter b\u00f8r ligge i Tr\u00f8ndelag. Tre av landets eldste skip har tilhold i v\u00e5r landsdel, og nedlagte Frengen verft er et ideelt sted. La museet Kystens Arv omfatte alle deler av v\u00e5r maritime fortid.", "\u00abPol III\u00bb er ouverturen til Tysklands angrep p\u00e5 Norge og Danmark 9. april 1940. En r\u00f8d rakett fra vaktskipet \u00abPol III\u00bb \u00f8st for Bol\u00e6rne varslet Rauer Fort p\u00e5 \u00f8stsiden av fjorden om at noen var i kamp. Det vekket Oscarsborg Fort og f\u00f8rte til at kanonene kunne lades og torpedoene klargj\u00f8res. Invasjonsstyrken ble stoppet og \u00abBl\u00fccher\u00bb senket. Kongen, kongefamilien og regjeringen fikk tid til \u00e5 komme seg unna. Norges Bank klarte av samme grunn \u00e5 berge gullbeholdningen.", "Ingen andre land invadert av Hitler klarte en lignende bragd, alt takket v\u00e6re Kaptein Leif Welding Olsen og \u00abPol III\u00bb. Kapteinen ble skutt etter at \u00abPol III\u00bb hadde rent p\u00e5 tyske \u00abAlbatros\u00bb i et desperat fors\u00f8k p\u00e5 \u00e5 identifisere og stoppe inntrengerne slik ordren var. Kaptein Welding Olsen p\u00e5 \u00abPol III\u00bb var den f\u00f8rste som falt i Norge under 2. verdenskrig. Han og hans skip fortjener en langt bredere plass i Norgeshistorien enn han har f\u00e5tt. Rakettene fra \u00abPol III\u00bb gj\u00f8r skipet til et minnesmerke som m\u00e5 bevares. Jeg har kontaktet Fosen Gjenvinning og vil personlig, og for \u00e5 kj\u00f8pe tid, overta \u00abPol III\u00bb hvis jeg makter og har skaffet skipet ny havn, i h\u00e5p om at Stortinget n\u00e5 v\u00e5kner opp og bidrar!", "\u00abPol III\u00bb er ribbet lik \u00abHansteen\u00bb var da tilsynslege Gro Harlem Brundtland og Oslo Helsevesen fant uteliggerbrakka i Akerselva for d\u00e5rlig til bolig for mennesker. \u00abPol III\u00bb m\u00e5 gis et hjem og bevilgninger til hel eller delvis istandsetting som et ekte minne om angrepet p\u00e5 Norge i 1940. Dette m\u00e5 selvsagt komme ved at Norge tar ansvar for ogs\u00e5 denne delen av v\u00e5r maritime kulturarv og oppretter en nasjonal fart\u00f8yhavn sentralt i landet. Nedlagte Frengen Verft fra 1918 peker seg naturlig ut.", "De tre gamle og i stor grad originale jernskipene p\u00e5 kysten er alle uteliggere. To av dem, \u00abOscarsborg\u00bb (1874) og \u00abV\u00e6rdalen\u00bb (1891) har aldri, tross s\u00f8knader, f\u00e5tt st\u00f8tte fra staten. Institusjoner for bevaring mangler. En fart\u00f8yhavn og et norsk fart\u00f8ymuseum ble stiftet i Trondheim i 1990, (se boka: \u00abSlepeb\u00e5ten Oscarsborg\u00bb). Disse er fortsatt bare \u00abpapirtigre\u00bb takket v\u00e6re et sovende embetsverk og et lite engasjert storting. Tidlig p\u00e5 1990-tallet l\u00e5 det fem historiske skip i byen.", "Fart\u00f8yvern er en komplisert sak. Grunnen er at Stortinget og den norske staten aldri har tatt norsk fart\u00f8yvern p\u00e5 alvor. Man har skj\u00f8vet ansvaret over p\u00e5 frivillige ildsjeler samt en profesjonell sj\u00f8fartshistoriker og skipsbevarer som alene og nesten uten st\u00f8tte i over 30 \u00e5r har reddet en rekke fart\u00f8y og restaurert Norges eldste forskningsskip.", "Det S\u00f8ndenfjeldske Norge har v\u00e6rt flink til \u00e5 skaffe seg nasjonale midler. \u00c5rets fart\u00f8yverntildeling ga Vest-, S\u00f8r- og \u00d8st-Norge over 33 av de 42 millionene til fordeling. Nord-Norge fikk nesten 7 millioner, mens Midt-Norge (M\u00f8re og Tr\u00f8ndelags-fylkene) fikk 1,8 millioner. Nordenfjelsk tonnasje ligger b\u00e5de i Oslo, T\u00f8nsberg og i Kristiansand, mens de virkelig gamle skipene ligger i Tr\u00f8ndelag. De f\u00e5r nesten ikke penger. Men det er kommet positive signaler om endring.", "Det er ingen mening i \u00e5 skyve privatpersoner foran og h\u00e5pe at alt ordner seg. Det er heller ingen mening i at en privat reder ble forventet \u00e5 restaurere den siste pappab\u00e5t fra Oslofjorden. Det burde Sj\u00f8fartsmuseet, Oslo Byes Vel, kommunen, Oslo Havn og alle institusjonene rundt Oslofjorden g\u00e5tt sammen om \u00e5 klare. Men n\u00e5r ingen slike er i stand til \u00e5 ta ansvar m\u00e5 det opprettes offentlige organer for fart\u00f8ybevaring.", "Norsk fart\u00f8yvern har hatt altfor lite penger til altfor mange b\u00e5ter. Den eneste veien videre er at Stortinget n\u00e5 oppretter og bevilger nye friske midler til bevaring av \u00abPol III\u00bb og til Frengen Fart\u00f8yvern for en videref\u00f8ring av museet Kystens Arv gjennom \u00e5 etablere en nasjonal havn for historiske skip med maskindrift.", "De er ogs\u00e5 del av kystarven. Frengen verftet har en ubrutt tradisjon siden 1918, et komplett verkstedmilj\u00f8 med driftsbygninger, lagre, maskiner og fagfolk p\u00e5 alle plan. Frengen kan i tillegg f\u00e5 overf\u00f8rt arkivalie og samlinger det ikke finnes maken til i Norge. Stedet har en stor og god havn. Det ligger utenfor pressomr\u00e5der og har uante muligheter til utvidelse. Der er det plass til en nasjonalpark for maritim kultur, med utstilling av skip p\u00e5 R\u00f8dberg og i Trondheim. Frengen ligger ikke langt fra R\u00f8dberg og hovedmuseet Kystens Arv. Derfra til Trondheim er det en times b\u00e5ttur, og historiske skip kan nyttes. La derfor Kystens Arv omfatte alle deler av v\u00e5r maritime fortid!", "Ved Frengen vil \u00abPol III\u00bb f\u00e5 et hjem sammen med de tre uteliggere \u00abHansteen\u00bb, \u00abOscarsborg\u00bb og \u00abV\u00e6rdalen\u00bb og andre historiske skip som allerede ligger der. De tre sistnevnte, bygd av jern, er alle eldre en Polarskipet \u00abFram\u00bb fra 1893. \u00abFram\u00bb ble berget som vrak, restaurert, og satt i hus i 1935. Den gang var Norge et fattig land, men Stortinget tok ansvar. Hvor er dagens folkevalgte i det som i mellomtiden er blitt ett av verdens rikeste land?"]}, {"field": "category0", "value": "meninger"}, {"field": "contenthash", "value": "54b78f409bd41fd31b690938d503752cc94372025d3fbd80a57e3bfb676e14c8"}, {"field": "createtime", "value": "2016-04-06T10:54:19.000Z"}, {"field": "description", "value": "Br\u00f8nnb\u00e5ten \u00abArn\u00f8ytrans\u00bb,tidligere \u00abPol III\u00bb, er kommet til Stokksund for hugging. Dette skipet er mest sannsynlig Norges st\u00f8rste maritime krigsklenodium."}, {"field": "dominantimage", "value": "http://www.adressa.no/incoming/article1405239.ece5/ALTERNATES/w980-default/kronikknett%20100911"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bc37e3f770826e9e8d1f0b4d2734c8f1965a6d7d.jpg?5980d25a"}, {"field": "dominantthumbnaildimensions", "value": "300x169"}, {"field": "heading", "value": "Pol III til Fosen -adressa.no"}, {"field": "id", "value": "bc37e3f770826e9e8d1f0b4d2734c8f1965a6d7d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["skip", "historiske skip"]}, {"field": "kw-entity", "value": ["kystens arv", "hitler", "bank", "norge og danmark", "pol iii", "gro harlem brundtland og oslo helsevesen", "gro harlem brundtland", "oslo helsevesen", "oslo byes vel", "norgeshistorien", "sj\u00f8fartsmuseet", "polarskipet", "m\u00f8re og tr\u00f8ndelags", "oscarsborg fort", "frengen fart\u00f8yvern", "arn\u00f8ytrans", "frengen verft", "akerselva", "rauer fort", "vest", "s\u00f8ndenfjeldske norge", "bol\u00e6rne", "\u00f8st-norge", "fosen gjenvinning", "stokksund", "v\u00e6rdalen", "hansteen", "r\u00f8dberg", "albatros", "stortinget", "tysklands", "frengen", "bl\u00fccher"]}, {"field": "kw-location", "value": ["kristiansand", "oslo", "midt-norge", "oslofjorden", "t\u00f8nsberg", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["welding olsen", "oslo havn", "kaptein leif welding olsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1405239.ece5/ALTERNATES/w980-default/kronikknett%20100911"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pol III til Fosen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1692123.ece"}, {"field": "pageclass", "value": ["article"]}, {"field": "publishtime", "value": "2011-09-09T12:09:54.000Z"}, {"field": "recs-articleid", "value": "957307"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-09-09T12:09:54.000Z"}, {"field": "recs-rawtitle", "value": "Pol III til Fosen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Br\u00f8nnb\u00e5ten \u00abArn\u00f8ytrans\u00bb,tidligere \u00abPol III\u00bb, er kommet til Stokksund for hugging. Dette skipet er mest sannsynlig Norges st\u00f8rste maritime krigsklenodium."}, {"field": "thumbnail", "value": "http://content-thumbnail.cxpublic.com/content/thumbnail200x150/bc37e3f770826e9e8d1f0b4d2734c8f1965a6d7d.jpg?5980d25a"}, {"field": "thumbnailfullheightdimensions", "value": "200x1527"}, {"field": "timestamp", "value": "2017-08-01T19:11:22.000Z"}, {"field": "title", "value": "Pol III til Fosen"}, {"field": "url", "value": "http://www.adressa.no/meninger/article1692123.ece"}, {"field": "urlhash", "value": "bc37e3f770826e9e8d1f0b4d2734c8f1965a6d7d"}], "score": 1.1073078, "siteId": "9222270286501375973", "id": "bc37e3f770826e9e8d1f0b4d2734c8f1965a6d7d"}

