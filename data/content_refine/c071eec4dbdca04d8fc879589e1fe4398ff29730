{"fields": [{"field": "modifiedtime", "type": "time", "value": "2012-04-17T13:49:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hundre\u00e5rsjubileet blir feiret i Ulvik i Hardanger i dag, med flere arrangementer og utgivelsen av boka \u00abOlav H. Hauge og bygda\u00bb. Samtidig blir ogs\u00e5 \u00abTid \u00e5 hausta inn\u00bb utgitt. Der skriver 31 forfattere om Hauges forfatterskap. Riksteatret feirer ogs\u00e5 hundre\u00e5rsjubileet i h\u00f8st, med en forestilling som blant annet kommer til Tr\u00f8ndelag Teater i november.", "Selv var jeg i Ulvik og m\u00f8tte Hauge hjemme p\u00e5 g\u00e5rden forsommeren 1992. Det var midt i fruktblomstringen, og vakrere omgivelser kan man vanskelig tenke seg. Hauge satt i skyggen av sine epletr\u00e6r og var f\u00e5m\u00e6lt, men im\u00f8tekommende. Det han sa, var nesten like konsentrert og mangetydig som diktene hans. Han var 84 \u00e5r og i god form - men d\u00f8de under fruktblomstringen to \u00e5r senere.", "Som vanlig var han altfor beskjeden. Han tviholdt p\u00e5 at han var eplegartner og at diktningen var noe han holdt p\u00e5 med i fritiden.", "Kalte seg ikke dikter", "- Eg kaller meg ikkje diktar, eg er ein skarve gartner, sa Hauge og serverte eplesaft fra egne tr\u00e6r.", "Han brukte heller ikke store ord om sin egen drivkraft for \u00e5 bli forfatter.", "- Eg l\u00e6rte no \u00e5 lesa p\u00e5 skulen d\u00e5 veit du. Det sto mykje fint i Rolfsens lesebok, sa Hauge.", "Nesten uten utdannelse ble han en stor kjenner av verdenslitteraturen, og han gjendiktet lyrikere fra mange spr\u00e5k.", "Han var h\u00f8yt elsket b\u00e5de av folket og av sine forfatterkolleger - men mange av dem var irritert p\u00e5 at han ikke ville kalle seg dikter. Hvis ikke han, en av landets aller st\u00f8rste poeter, kunne kalle seg dikter, hvem kunne da gj\u00f8re det?", "Sov um nettene", "Men for ham var kroppsarbeidet en forutsetning for \u00e5 kunne dikte:", "- Dei seier at Hamsun skrev um nettene. Rolf Jacobsen seier ogs\u00e5 at diktet kom fr\u00e5 slikt han tenkte p\u00e5 um nettene. Eg sov um nettene. Det lyt ein arbeidsmann gjera. Men medan eg arbeide p\u00e5 garden, kunne eg tenkja p\u00e5 andre ting, p\u00e5 dikt, ved siden av. Alle tankefolk liker grovt arbeid. Det er godt \u00e5 hogga ved, eller g\u00e5. Ein kan ikkje tenkja medan ein sit, sa Hauge og tok meg med p\u00e5 en rusletur rundt p\u00e5 g\u00e5rden.", "Han m\u00e5 gjengis p\u00e5 sitt eget, arkaiske nynorsk. Poesien i m\u00e5ten han snakket p\u00e5, forsvinner hvis man oversetter til bokm\u00e5l.", "Laga av same stoffet", "Mens han sto og s\u00e5 seg rundt under epletr\u00e6rne oppe i lia, spurte jeg om hans s\u00e6rpregede dikt der han skildrer naturen p\u00e5 en nesten hverdagslig m\u00e5te, samtidig som han gir tr\u00e6r, gress, fjell og fjord et eget liv.", "- Vi er alle laga av det same stoffet, anten vi er menneske, dyr eller planter. Ikkje berre det same stoffet, det er den same andi. Vitskapen har diverse ikkje vore oppteken av den andelege dimensjonen, svarte han.", "Hauge var panteist.", "Der han sto oppe i lia og s\u00e5 ned mot fjorden, tenkte han kanskje ogs\u00e5 p\u00e5 det store dramaet i sitt liv, da han tidlig p\u00e5 40-tallet ble stengt inne i en b\u00e5t og sendt til den psykiatriske institusjonen Valen sjukehus. Han fikk diagnosen schizofreni. Etter at han ble skrevet ut f\u00f8rste gang, debuterte han i 1946 med diktsamlingen \u00abGl\u00f8r i oska\u00bb.", "Draumen me ber p\u00e5", "Han ble innlagt til psykiatrisk behandling tre ganger til, men utga likevel en rekke diktsamlinger og gjendiktninger som gjorde ham til en av v\u00e5re st\u00f8rste poeter.", "Det er liten tvil om at hans mest popul\u00e6re dikt hadde en sv\u00e6rt personlig klangbunn. Det er blant annet derfor det betyr s\u00e5 mye for s\u00e5 mange:", "\u00abDet er den dr\u00f8mmen me ber p\u00e5", "at noko vidunderlig skal skje,", "at det m\u00e5 skje -", "at tidi skal opna seg,", "at hjarta skal opna seg,", "at d\u00f8rer skal opna seg,", "at kjeldor skal springa -", "at dr\u00f8mmen skal opna seg,", "at me ei morgenstund", "skal glida inn", "p\u00e5 ein v\u00e5g me ikke har visst", "um.\u00bb"]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "1b6ab177975b125a8a4153213cdb154350b6156fedfbc9d980d4df2d864765be"}, {"field": "createtime", "value": "2017-01-23T17:25:13.000Z"}, {"field": "description", "value": "Olav H. Hauge, som mange mener er Norges st\u00f8rste lyriker etter krigen, ville ha fylt 100 \u00e5r i dag. Tankene g\u00e5r til Ulvik, der han bodde hele livet."}, {"field": "dominantimage", "value": "http://www.adressa.no/incoming/article1261451.ece5/ALTERNATES/w980-default/olav"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c071eec4dbdca04d8fc879589e1fe4398ff29730.jpg?59595d95"}, {"field": "dominantthumbnaildimensions", "value": "300x169"}, {"field": "heading", "value": "Da det blomstret hos Hauge -adressa.no"}, {"field": "id", "value": "c071eec4dbdca04d8fc879589e1fe4398ff29730"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-concept", "value": "dikt"}, {"field": "kw-entity", "value": ["tr\u00f8ndelag teater", "norges", "hamsun", "valen", "rolfsens", "gl\u00f8r"]}, {"field": "kw-location", "value": ["hardanger", "ulvik"]}, {"field": "kw-pageclass", "value": "article"}, {"field": "kw-person", "value": ["rolf jacobsen", "olav h. hauge"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1261451.ece5/ALTERNATES/w980-default/olav"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da det blomstret hos Hauge"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1135700.ece"}, {"field": "pageclass", "value": ["article"]}, {"field": "publishtime", "value": "2008-08-18T09:41:31.000Z"}, {"field": "recs-articleid", "value": "1579062"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2008-08-18T09:41:31.000Z"}, {"field": "recs-rawtitle", "value": "Da det blomstret hos Hauge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "Olav H. Hauge, som mange mener er Norges st\u00f8rste lyriker etter krigen, ville ha fylt 100 \u00e5r i dag. Tankene g\u00e5r til Ulvik, der han bodde hele livet."}, {"field": "thumbnail", "value": "http://content-thumbnail.cxpublic.com/content/thumbnail200x150/c071eec4dbdca04d8fc879589e1fe4398ff29730.jpg?59595d95"}, {"field": "thumbnailfullheightdimensions", "value": "200x1778"}, {"field": "timestamp", "value": "2017-07-02T20:54:45.000Z"}, {"field": "title", "value": "Da det blomstret hos Hauge"}, {"field": "url", "value": "http://www.adressa.no/kultur/bok/article1135700.ece"}, {"field": "urlhash", "value": "c071eec4dbdca04d8fc879589e1fe4398ff29730"}], "score": 0.6972226, "siteId": "9222270286501375973", "id": "c071eec4dbdca04d8fc879589e1fe4398ff29730"}

