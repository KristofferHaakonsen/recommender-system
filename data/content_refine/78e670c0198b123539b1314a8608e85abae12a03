{"fields": [{"field": "modifiedtime", "type": "time", "value": "2016-03-19T08:11:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "geir svardal"}, {"field": "body", "value": ["Ingebrigt Svendsen var som en verbal mitralj\u00f8se og fyrte av masse salver i terrenget midt imellom sannhet og skr\u00f8ner, erindrer barnebarnet.", "Enn\u00e5 befinner Terje Svendsen seg p\u00e5 det han kaller jomfruelig mark, der han slipper \u00e5 ta ansvar for noe som helst.", "Det var ikke han som sto til rors da alle direkt\u00f8rene p\u00e5 Ullevaal ble bevilget millionl\u00f8nninger.", "Det var ikke han som godkjente at herrelandslaget svidde av 22 millioner kroner p\u00e5 et lag som aldri kom til EM.", "Og det var heller ikke Terje Svendsen som var president da generalsekret\u00e6ren i NFF, Kjetil Siem, nektet \u00e5 vise frem reiseregningene sine.", "Aktuell: Har gitt seg selv hundre dager p\u00e5 \u00e5 komme i kampform som fotballpresident. N\u00e5r han benker seg ned p\u00e5 Lerkendal i kveld for \u00e5 se Rosenborg i \u00e5rets f\u00f8rste hjemmekamp, har han snart brukt opp en fjerdedel av hvetebr\u00f8dsdagene. Straks fredningstiden er over forventes det at presidenten fikser fotballforbundets frynsete omd\u00f8mme og \u00e5pner d\u00f8rene p\u00e5 Ullevaal for fritt innsyn.", "Bor: P\u00e5 Stubban i Trondheim.", "Familie: Gift med Ingrid Finboe Svendsen. To voksne barn, Ida (28) og Erlend (26), samt to barnebarn, Sofie (5) og Filip (2).", "Utdanning: Sivil\u00f8konom fra Handelsh\u00f8gskolen i Bergen.", "Karriere: Mange \u00e5rs fartstid i dav\u00e6rende Fokus Bank, blant annet som finansdirekt\u00f8r og viseadministrerende. Driver n\u00e5 egen konsulentvirksomhet med strategiprosesser, ledercoaching og r\u00e5dgivning. Kom inn i Rosenborg gjennom finanskonstruksjonen Rosenborg Sport i 1987. Styremedlem i flere \u00e5r f\u00f8r han tok over som styreleder i RBK fra 2006\u201312. Har v\u00e6rt styreleder i Fotball Media (2013\u201315) og styremedlem i Norsk Toppfotball.", "Leser: Er glad i god krim, som for eksempel Jussi Adler Olsen. H\u00f8rer mye p\u00e5 lysb\u00f8ker n\u00e5r han er underveis.", "Lytter til: Nesten alt fra 60- og 70-tallet. Har et spesielt forhold til Bob Dylan. Og \u00c5ge, naturligvis. Umulig \u00e5 unng\u00e5 \u00c5ge Aleksandersen p\u00e5 Lerkendal.", "Da VG i forkant av fotballtinget for tre uker siden begynte \u00e5 takle forbundstoppene slik at leggskinnene fl\u00f8y og blodet rant, \u00e5pnet det seg en avgrunn mellom vaffelstekerne p\u00e5 Hitra, dopapirselgerne i Midtre Gauldal, kaffekokerne p\u00e5 Frosta og pampene p\u00e5 Ullevaal. Mellom frivillighetskulturen p\u00e5 den ene siden, den som gj\u00f8r det mulig for jenter 05 fra Sunndals\u00f8ra \u00e5 reise til en cupturnering i Trondheim, eller dugnadsgjengen som sender Strindheims gutter 12 av g\u00e5rde p\u00e5 dr\u00f8mmeturen til \u00d6stersund i juli. Og p\u00e5 motsatt banehalvdel: Ullevaal i glass, plysj og all sin dekadanse, lys\u00e5r fra virkeligheten slik delegatene fra utkantbreddefotball hverdagsnorge opplevde den i to dager.", "Det var rett og slett et fotballting med revolusjon\u00e6re undertoner. Mot direkt\u00f8rene, s\u00e5 mange i tallet at ingen visste eksakt, og mot generalsekret\u00e6ren, ikke minst.", "Kjetil Siem.", "Det er denne Voldemort Siem som Terje Svendsen, i egenskap av fotballpresident, skal drasse p\u00e5 i tiden som kommer.", "- Fanden p\u00e5 ryggen?", "- Nei, nei, nei, svarer presidenten.", "- Du skal spille p\u00e5 lag med ham?", "- Yes.", "- Han var en veldig god lagspiller i sin tid som RBK-formann, flink til \u00e5 delegere ansvar og til \u00e5 stole p\u00e5 folk. Han besitter gode og rene Rosenborg-verdier, som \u00e6rlighet og redelighet. Han greide ogs\u00e5 \u00e5 beholde et stabilt godt hum\u00f8r, selv da det bl\u00e5ste som verst.", "Terje Svendsen har et ansikt s\u00e5 stort og rundt at det ville v\u00e6rt fullt mulig \u00e5 tatovere ordet \u00abfolkelig\u00bb i panna hans og enn\u00e5 hatt plass til \u00abraus\u00bb og \u00ab\u00e5pen\u00bb med litt mindre bokstaver. Om du ser n\u00f8ye p\u00e5 fotograf Kim Nyg\u00e5rds bilde av den ferske fotballpresidenten, vil du automatisk f\u00f8le, hvis du hadde hatt noe uoppgjort med ham, at guarden din liksom faller. Du blir mindre p\u00e5 vakt, rett og slett, du slapper av.", "For vart du egentlig skr\u00e6mt?", "Neppe.", "Sm\u00f8rbukken Svendsen \u2013 trivelig og jovial som f\u00e5, festlig. Emosjonell og raus, if\u00f8lge en rekke inhabile kilder - har hatt \u00e5penhet som sitt varemerke gjennom noen ti\u00e5r i ulike posisjoner i norsk toppfotball. Under fotballtinget gikk han rundt og str\u00e5lte 48 timer i strekk, ble det sagt; som en lynavleder mot all dritt som ble eksponert fra den n\u00e6re fortid, men som en garantist for noe nytt som skulle komme n\u00e5r lukten var borte og Svendsen var valgt.", "- Tinget viste at topp og bredde sto sammen mot selve Ullevaal som begrep og som institusjon. Det var ikke den klassiske topp mot bredde konflikten denne gang, men et samstemt oppr\u00f8r mot forbundslokalene. Det var alvorlig nok, det, og de som ikke forsto at det n\u00e5 kreves forandringer, kan ikke ha v\u00e6rt mentalt til stede denne helga, sier Terje Svendsen.", "Og der ligger ogs\u00e5 utfordringene hans som president.", "- Jeg er n\u00f8dt til \u00e5 ha med administrasjonen p\u00e5 Ullevaal p\u00e5 denne reisen, samtidig som vi m\u00e5 gj\u00f8re noen kulturelle endringer i organisasjonen. Jeg tror uansett ikke at det som er skjedd den siste tida er s\u00e5 g\u00e6li at det er uopprettelig. Men her et sted g\u00e5r alts\u00e5 genser'n.", "- Grensen?", "- Yes.", "- For NFF skal bli mer \u00e5pent?", "- Yes. Fordi ingen har vondt av det. Alt dette med disse reiseregningene som pressen ble nektet innsyn i, tok av helt feil, i mine \u00f8yne. Svarer du nei n\u00e5r noen ber om \u00e5 f\u00e5 se reiseregningene dine, noe som i seg selv b\u00f8r v\u00e6re ufarlig, skaper man bare tr\u00f8bbel for seg selv.", "Han har rukket \u00e5 ha ett m\u00f8te med generalsekret\u00e6r Kjetil Siem og f\u00f8ler seg trygg p\u00e5 at regnskapene etter hvert blir vist frem til de som \u00f8nsker \u00e5 se dem.", "Om noen m\u00e5neder skal alle som \u00f8nsker det kunne se Terje Svendsen selv i kortene ogs\u00e5. Vervet som fotballpresident er ul\u00f8nnet, men godtgj\u00f8res, som det heter.", "- I en eller annen form. Jeg har faktisk ikke skaffet meg klarhet i dette enn\u00e5, men tapt arbeidsfortjeneste er prinsippet for beregningen.", "Terje Svendsen, med mange \u00e5rs fartstid fra ulike direkt\u00f8rstillinger i det som var Fokus Bank og senere ble Danske Bank, driver n\u00e5 sin egen konsulentvirksomhet.", "- Du kommer ikke til \u00e5 fakturere fotballforbundet for jobben du gj\u00f8r med timepriser p\u00e5 flere tusen kroner?", "- Nei, nei, er du g\u00e6r'n. President p\u00e5 timeavtale? Men dette er s\u00e5 nytt for meg at jeg har ikke rukket \u00e5 sette meg inn i m\u00e5ten det gj\u00f8res p\u00e5 enn\u00e5.", "- Men alt blir gjort \u00e5pent og tilgjengelig, n\u00e5r den tid kommer?", "- Ja, j\u00f8ss. Yes.", "Klokka har s\u00e5 vidt passert 14 denne formiddagen n\u00e5r Terje Svendsen lukeparkerer utenfor kunstmuseet i Bispegata. Han kommer rett fra V\u00e6rnes der han landet for en snau time siden, etter \u00e5 ha v\u00e6rt sammen med kvinnelandslaget i Rotterdam den siste uka. I en jevn play-off-gruppe endte Norge sist i OL-kvalifiseringen til Rio i sommer, sl\u00e5tt av Brasil-klare Sverige, og bak b\u00e5de Nederland og Sveits. Jumbo i gruppa, alts\u00e5.", "- Der mister du en fj\u00e6r i hatten p\u00e5 fors\u00f8k ett?", "- Ja, jeg kunne vel n\u00e6rmest ha g\u00e5tt p\u00e5 vannet og hjem om vi hadde kvalifisert oss til OL, slik vi h\u00e5pet da vi dro, sier han inne p\u00e5 Caf\u00e9 Ni Muser.", "Han er fortsatt forbundskledd i m\u00f8rk dress med NFF-n\u00e5l p\u00e5 jakkeslaget, men skal hjem og skifte om for \u00e5 dra til hytta p\u00e5 R\u00f8ros.", "- Graden av suksess, for fotballforbundet, for meg, for styret i NFF, henger i hop med A-lands-lagene. Det er s\u00e5 enkelt. Det hjelper ikke at vi presterer knallsterkt med v\u00e5re aldersbestemte lag, det er sluttspill som teller.", "- Hvor mye kunne du om damefotball f\u00f8r du dro til Nederland?", "Terje Svendsen kan med rette p\u00e5berope seg god kunnskap om det som foreg\u00e5r i toppen i norsk herrefotball, etter seks \u00e5r som Rosenborg-formann og med tunge lederverv i Norsk Toppfotball.", "- Som president trenger jeg ikke ragge rundt p\u00e5 tippeligakamper hver helg fremover. Jeg vet hvordan toppklubbene tenker. Jeg har f\u00f8rst og fremst behov for \u00e5 lytte til kvinne- og breddefotballen, og jeg m\u00e5 derfor v\u00e6re skjevfordelt i mine prioriteringer de neste m\u00e5nedene.", "- Kongen var ogs\u00e5 kommunistenes konge, og du skal v\u00e6re fotballjentenes president?", "- Jojo, men det har ogs\u00e5 mine forgjengere v\u00e6rt, bare s\u00e5 det er sagt. I \u00e5revis. Norge er tross alt en stormakt i kvinnefotball fortsatt. Jeg sier bare at mitt fokus den n\u00e6rmeste tiden vil v\u00e6re p\u00e5 kvinne- og breddefotballen. Samtidig skal jeg balansere og skape forst\u00e5else for at jeg i det ene \u00f8yeblikket m\u00f8ter en fotballklubb p\u00e5 den ytterste n\u00f8gne \u00f8, samtidig som jeg m\u00e5 dra til Uefa- og Fifa- konferanser og sl\u00e5ss politisk der. Det har skjedd mye uverdig i disse organisasjonene, men dette er uansett plattformene vi m\u00e5 v\u00e6re p\u00e5. Akkurat n\u00e5 p\u00e5g\u00e5r en ny kamp fra de europeiske storklubbene om \u00e5 bryte ut og lage sin egen superliga. Jeg tror ikke det skjer med det f\u00f8rste, men kapitalmakten er enorm og tung, sier Terje Svendsen.", "- Det er stor spennvidde i en presidents hverdag, med andre ord?", "- Yes. Det er slik det er. Yes.", "Da Terje Svendsen forberedte seg til den lille superhelgen som skulle k\u00e5re ham til Fotball-Norges mektigste mann, ble NFF-hovedkvarteret p\u00e5 Ullevaal drevet fra skanse til skanse. Det kulminerte da en av de mange direkt\u00f8renes mailer ble lekket, der han hudflettet navngitte kritikere p\u00e5 det mest brutale.", "Den angstbiterske holdningen p\u00e5 Ullevaal denne vinteren m\u00e5 ha utl\u00f8st noe Terje Svendsen kjente igjen fra Brakka midt p\u00e5 2000-tallet.", "- Eller?", "- Joda. P\u00e5 et vis. Folk kommer i en slags for-svarsposisjon og opptrer plutselig ikke like rasjonelt lenger, n\u00e5r de f\u00f8ler at angrepene mot dem er massive, svarer fotballpresidenten diplomatisk.", "I Rosenborg satt han lengst fremme i den imagin\u00e6re rollercoasteren som brakte klubben fra topp til nesten-bunn - og opp igjen - i l\u00f8pet av noen hektiske sesonger. Finansfyrsten Svendsen var kommet inn i klubben som dav\u00e6rende Forretningsbankens mann da finanskonstruksjonen \u00abRosenborg Sport\u00bb ble etablert i 1987. Siden ballet det bare p\u00e5 seg med styreverv, frem til han ble formann i 2006. Da hadde Nils Arne Eggen for lengst forlatt dekk, og Terje Svendsens navn skulle bli blodstenket med noen av de saftigste treneroppsigelsene i dette ti\u00e5ret.", "Knut T\u00f8rums avskjed h\u00f8sten 2007, for eksempel.", "Han var en trener som nok ble mer genierkl\u00e6rt i bakkant enn hva han sportslig og isolert sett hadde fortjent der og da, men exiten ble uforglemmelig. Oppsagt av formann Terje Svendsen, br\u00f8t han ut i t\u00e5rer der han satt ved siden av sin egen b\u00f8ddel p\u00e5 en av tidenes mest bisarre og brutale pressekonferanser i Rosenborg-regi. Svendsen, utilpass og stotrete, svettende som en gris, hadde like d\u00e5rlige odds for \u00e5 lykkes den dagen som Richard Nixon vs. John F. Kennedy 47 \u00e5r tidligere.", "- Det var en scene som ikke var verdig noen av partene, men aller minst Knut T\u00f8rum. Den har forfulgt meg i alle \u00e5r og vil fortsatt komme til \u00e5 hjems\u00f8ke meg, sier Terje Svendsen.", "I tiden etterp\u00e5 skulle formann Svendsen f\u00e5 sitt pass p\u00e5krevet p\u00e5 Lerkendal. \u00abSvinet Svendsen g\u00e5\u00bb ble rullet ut over Kjernens tribuneseksjon og levnet liten tvil om hva supporterne mente om formannens kompetanse og huma-nisme.", "Terje Svendsen overlevde \u00e5rsm\u00f8tet noen m\u00e5neder senere og hadde p\u00e5 et vis gjenoppbygd tillit nok til \u00e5 kunne g\u00e5 l\u00f8s p\u00e5 en siste to\u00e5rs-periode fra 2010.", "- Men \u00absvinet Svendsen\u00bb?", "- Men?", "- S\u00e5nn er fotball. Man m\u00e5 akseptere at supporterne f\u00e5r ytre seg p\u00e5 ulikt vis.", "- Men svin?", "- Det ogs\u00e5. Til og med det. Jada. Yes.", "- Han er en artig og skrullete person. Latteren h\u00f8res, smitter og skaper alltid god stemning. Han er uformell og kreativ og et sosialt midtpunkt. Han er glad i musikk og synger med den stemmen han ikke har. Vi har ogs\u00e5 gode samtaler, b\u00e5de faglig og om private ting.", "Han dro til Bergen og ble sivil\u00f8konom p\u00e5 slutten av 1980-tallet, og flere av guttegjengen fra den gang tilh\u00f8rer Terje Svendsens innerste sirkel i dag.", "- Vi er en gjeng p\u00e5 \u00e5tte-ti som fortsatt gjennomf\u00f8rer to turer i \u00e5ret, \u00e9n om vinteren og \u00e9n p\u00e5 h\u00f8sten. Vi markerte tur nummer 40 i januar og pr\u00f8ver oss sikkert i Femunden igjen i september. Problemet er blitt at flere i gruppen har f\u00e5tt gryende ryggtr\u00f8bbel og ikke like lett kommer seg opp og ned i en kano lenger. I fjor arrangerte vi g\u00e5tur, rett og slett.", "Det ordnet seg for turkameratene fra Handelsh\u00f8gskolen i Bergen, der flere av Terje Svendsens venner troner h\u00f8yt b\u00e5de p\u00e5 inntekts- og formuestoppen hvert \u00e5r.", "Det flasket seg p\u00e5 den viktigste hjemmebanen ogs\u00e5.", "- Ingrid og jeg har v\u00e6rt gift i 30 \u00e5r n\u00e5, sier Terje stolt.", "- Noen av de mange egenskapene jeg har satt pris p\u00e5 gjennom et 30 \u00e5r langt ekteskap, vil kunne bli nyttig i vervet hans som fotballpresident: Han er engasjert og \u00e6rlig, uj\u00e5lete og positiv, men samtidig veldig tydelig og klar. Det f\u00f8lger mye hum\u00f8r og glede med Terje.", "Som blodfersk \u00f8konomisjef p\u00e5 Trondheims nye stashotell i 1984, Royal Garden, skulle Terje Svendsen og direkt\u00f8ren ansette en personalsjef. Ingrid Finboe fikk jobben, og to \u00e5r senere - da Terje hadde forlatt hotellbransjen til fordel for bankverden - ble de sammen.", "- Ingrid har i praksis v\u00e6rt leder like lenge som meg og er min beste og klokeste r\u00e5dgiver, sier Terje Svendsen om kona, som er direkt\u00f8r i Arbeidstilsynet.", "Det har v\u00e6rt en lang reise fra Malvik, der han brukte kroppen sin som best han kunne og sto som en betongkloss i midtforsvaret p\u00e5 gutte- og juniorlaget, til der han er i dag. Faren var baker og fagforeningsleder og et tydelig produkt av sitt eget opphav, rallaren med fanden p\u00e5 ryggen.", "Malvik p\u00e5 50- og tidlig 60-tall var b\u00e5de etablert og i en omvending p\u00e5 samme tid, men i dag har Terje Svendsen lite kontakt med det som var.", "- Da Ingrid og jeg ble gift, etablerte vi oss p\u00e5 Angelltr\u00f8a og flyttet etter hvert til Stubban. Det var der, f\u00f8rst p\u00e5 Strindheim og s\u00e5 p\u00e5 Utleira, jeg ble engasjert i barne- og breddeidretten.", "N\u00e5r den ferske fotballpresidenten skal endre det negative omd\u00f8mmet til fotballforbundet, holder han fast i minnene fra da datteren Ida og s\u00f8nnen Erlend spilte h\u00e5ndball og fotball. Om sv\u00e6re plastdunker med vaffelr\u00f8re, loddsalg, tombola og uendelige dugnadsrunder.", "Terje Svendsen tror det meste vil ordne seg i fotballforbundet ogs\u00e5, slik det tross alt gjorde i Rosenborg.", "- N\u00e5r perioden min som president er over, h\u00e5per jeg \u00e5 ha satt igjen noen fingeravtrykk og at folk kan se at forbundet er blitt mer \u00e5pent for innsyn.", "- Du tror fanden kan slippe taket?", "- Yes."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b12fd027f774738d0c17d7c6d312eba8bae1c74042d7ba0367b3753b688349ab"}, {"field": "createtime", "value": "2016-03-19T08:16:10.000Z"}, {"field": "description", "value": "Har du f\u00f8rst tatt fanden p\u00e5 ryggen, f\u00e5r du finne deg i \u00e5 b\u00e6re ham, brukte bestefaren, den gamle anleggsslusken, \u00e5 si. Greit \u00e5 huske, n\u00e5 som Terje Svendsen skal ut og redde omd\u00f8mmet til fotballforbundet."}, {"field": "dominantimage", "value": "http://www.adressa.no/pluss/magasin/article12322232.ece/nvbov1/ALTERNATES/w980-default/AA-svendsen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78e670c0198b123539b1314a8608e85abae12a03.jpg?59997f68"}, {"field": "dominantthumbnaildimensions", "value": "300x169"}, {"field": "heading", "value": ["T\u00f8ff nok i trynet -adressa.no", "I allianse med Ullevaal", "- P\u00e5 generelt grunnlag kan jeg vel si at har man spist en litt for dyr lunsj, eller drukket en flaske vin for mye til middag, s\u00e5 f\u00e5r man t\u00e5le det. Det er akkurat som n\u00e5r vi er hjemme, der det g\u00e5r mest i brunost p\u00e5 br\u00f8dskiva fem dager i uka. S\u00e5 kommer det gjester, og du serverer litt flottere. S\u00e5nn er representasjon ogs\u00e5, og det meste t\u00e5ler dagslys.", "P\u00e5 den n\u00f8gne \u00f8", "- Alts\u00e5, jeg hadde aldri sett en landskamp med jentene f\u00f8r jeg kom ned dit. Noen cupfinaler og kamper med Trondheims-\u00d8rn, ja, men aldri landslaget \u2013 f\u00f8r n\u00e5.", "Svinet Svendsen", "- Det er jo ikke slike ting du som menneske er forberedt p\u00e5 \u00e5 bli konfrontert med. Det gjorde vondt inni meg \u00e5 se banneret p\u00e5 tribunen, naturligvis, og det var nok enda verre for ungene som var i slutten av ten\u00e5rene da.", "Sto midtstopper"]}, {"field": "id", "value": "78e670c0198b123539b1314a8608e85abae12a03"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": ["fokus bank", "fotball media", "frosta"]}, {"field": "kw-concept", "value": ["vis", "tida", "fotballforbundet", "dag", "topp", "sto", "nei", "direkt\u00f8r", "norsk toppfotball", "fotballpresident", "fotball", "\u00e5pen", "president"]}, {"field": "kw-entity", "value": ["trondheims-\u00f8rn", "ingrid", "lerkendal", "utleira", "kjernens", "erlend", "bispegata", "fifa", "royal garden", "norsk toppfotball", "svendsen", "a-lands", "stubban", "forretningsbankens", "voldemort siem", "ida", "fotball-norges", "sofie", "angelltr\u00f8a", "handelsh\u00f8gskolen", "kennedy 47", "caf\u00e9 ni muser", "strindheim", "arbeidstilsynet", "femunden", "rosenborg sport", "ullevaal", "nederland og sveits", "danske bank", "uefa", "john f. kennedy 47", "filip", "brakka"]}, {"field": "kw-location", "value": ["v\u00e6rnes", "rotterdam", "nederland", "r\u00f8ros", "hitra", "malvik", "brasil", "midtre gauldal", "trondheim", "norge", "\u00f6stersund", "sunndals\u00f8ra", "rio", "sverige", "bergen"]}, {"field": "kw-pageclass", "value": "article"}, {"field": "kw-person", "value": ["ingrid finboe", "jussi adler olsen", "\u00e5ge aleksandersen", "bob dylan", "ingebrigt svendsen", "kjetil siem", "richard nixon", "terje svendsen", "kim nyg\u00e5rds", "nils arne eggen", "knut t\u00f8rum", "ingrid finboe svendsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12322232.ece/nvbov1/ALTERNATES/w980-default/AA-svendsen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "T\u00f8ff nok i trynet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/19/T%C3%B8ff-nok-i-trynet-12322239.ece"}, {"field": "pageclass", "value": ["article"]}, {"field": "publishtime", "value": "2016-03-19T08:00:32.000Z"}, {"field": "recs-articleid", "value": "12322239"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-19T08:00:32.000Z"}, {"field": "recs-rawtitle", "value": "T\u00f8ff nok i trynet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Har du f\u00f8rst tatt fanden p\u00e5 ryggen, f\u00e5r du finne deg i \u00e5 b\u00e6re ham, brukte bestefaren, den gamle anleggsslusken, \u00e5 si. Greit \u00e5 huske, n\u00e5 som Terje Svendsen skal ut og redde omd\u00f8mmet til fotballforbundet."}, {"field": "thumbnail", "value": "http://content-thumbnail.cxpublic.com/content/thumbnail200x150/78e670c0198b123539b1314a8608e85abae12a03.jpg?59997f68"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-20T12:24:08.000Z"}, {"field": "title", "value": "N\u00e5 skal Terje Svendsen redde omd\u00f8mmet til norsk fotball"}, {"field": "url", "value": "http://www.adressa.no/pluss/magasin/2016/03/19/T%c3%b8ff-nok-i-trynet-12322239.ece"}, {"field": "urlhash", "value": "78e670c0198b123539b1314a8608e85abae12a03"}], "score": 0.66634625, "siteId": "9222270286501375973", "id": "78e670c0198b123539b1314a8608e85abae12a03"}

