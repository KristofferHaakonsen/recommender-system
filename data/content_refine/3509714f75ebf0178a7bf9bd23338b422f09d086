{"fields": [{"field": "modifiedtime", "type": "time", "value": "2016-08-31T13:05:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth de lange gjesdal"}, {"field": "body", "value": ["Saken oppdateres.", "Denne uken var Sats Elixia-sjef Bj\u00f8rn Maaseide i Bergen for \u00e5 markere at treningskjeden n\u00e5 satser nytt.", "Veldig nytt er det imidlertid ikke, flere av de nye konseptene ligner veldig p\u00e5 allerede eksisterende nisjetilbud.", "Det nye Build'n Burn er for eksempel ikke helt ulikt Barry's bootcamp, Prformance er absolutt n\u00e6rt beslektet med Cross fit, og satsingen deres p\u00e5 yoga blir n\u00e5 oppjustert slik at det er mulig \u00e5 ta opp kampen med ulike yogatilbud.", "Der yoga p\u00e5 treningsstudio tidligere har v\u00e6rt en litt udefinerbar mellomting, henter de n\u00e5 inn sertifiserte instrukt\u00f8rer for \u00e5 gi kundene ekte vare.", "\u2013 Dette er v\u00e5r m\u00e5te \u00e5 lytte til kundene p\u00e5. Vi skal v\u00e6re en totalleverand\u00f8r av trening, og skal ogs\u00e5 tilby nisjeprodukter, forteller Maaseide.", "Les ogs\u00e5:", "BT er med n\u00e5r han skal teste ut Build' Burn, en h\u00f8yintensiv styrke\u2014 og kondisjonstime i Bergen, som er det f\u00f8rste byen i Norden som skal pr\u00f8ve ut det nye konseptet.", "\u2013 Jeg tror den beste plassen for \u00e5 teste dette er i Bergen. Det er passe stort, og her er ganske stor konkurranse. Klarer vi \u00e5 selge dette til bergenserne, s\u00e5 kan vi selge til alle, sier Maaseide.", "Det er t\u00f8ff konkurranse i treningsbransjen. Antall sentre er \u00f8kt fra 500 til 1100 de siste \u00e5rene.", "\u2013 Det er en vanvittig konkurranse. Det er ikke s\u00e5 ille at det forsvinner ti her og ti der, men totalen blir stor, sier den tidligere idrettsprofilen.", "Les ogs\u00e5:", "\u2013 Jo flere som gj\u00f8r yoga, jo bedre er det for samfunnet. N\u00e5r en s\u00e5 stor akt\u00f8r velger \u00e5 satse p\u00e5 yoga, viser dette at yoga er fremtiden og noe for alle. Jeg h\u00e5per at ogs\u00e5 de store akt\u00f8rene tenker at det er positivt med mangfoldet, og at det er plass til flere, sier Anne Jorunn Vadla Kristensen.", "Hun er instrukt\u00f8r og studioeier p\u00e5 Bikram yoga Fana. Der startet de opp for to \u00e5r siden, og de gj\u00f8r det godt. N\u00e5 har alts\u00e5 treningssenteret like ved utvidet sitt yogatilbud.", "\u2013 Jeg tror at folk \u00f8nsker mangfold, og at vi ser en trend der mange \u00f8nsker \u00e5 st\u00f8tte sm\u00e5 akt\u00f8rer som er spesialister p\u00e5 omr\u00e5det. Jeg tror folk \u00f8nsker det, og samfunnet blir ikke rikere av at noen har monopol, sier hun.", "\u2013 De st\u00f8rre treningskjedene vil vel alltid kopiere eller hente inspirajon fra mindre nisjer, og dette ser vi jo med andre konsept ogs\u00e5. Vi burde egentlig bare v\u00e6re stolte n\u00e5, om de ser p\u00e5 oss som en fullverdig konkurrent, sier Tage Flugheim hos Barry's bootcamp.", "\u2013 Frykter dere konkurransen?", "\u2013 Vi respekterer alltid konkurranse, og skal ta alle akt\u00f8rer seri\u00f8st. Vi vet at produktet v\u00e5rt er veldig bra, og konkurranse vil bare gj\u00f8re oss bedre. Driften v\u00e5r er basert p\u00e5 klippekort, s\u00e5 vi lar oss lett kombinere med medlemsskap andre steder, sier Flugheim.", "Les ogs\u00e5:", "\u2013 De m\u00e5 jo fornye seg som alle andre, hva de gj\u00f8r er opp til dem, sier Stig Mjelde, eier av Crossfit Fana.", "\u2013 Kan dere risikere \u00e5 miste kunder til dem?", "\u2013 Det kan v\u00e6re, jeg vet ikke. Crossfit er et varemerke som det kreves lisenser for \u00e5 drive med, og det g\u00e5r nok ikke up\u00e5aktet hen at dette er popul\u00e6rt. Om noen vil ha en utvannet sak, s\u00e5 kan de jo det. Det er alltid konkurranse, men jeg tror folk er ute etter en god milj\u00f8 med godt samhold. Det handler om kvalitet, sier Mjelde.", "20 millioner kroner har den store treningskjeden investert i Bergen. De vil holde p\u00e5 medlemmene de har, og gjerne f\u00e5 tilbake en del av dem som er sluttet, og g\u00e5tt til nisjekonsept i stedet. Dersom det blir vellykket kommer konseptet til og rulles ut i hele Europa.", "I Lars Hillesgate l\u00f8per instrukt\u00f8ren rundt og motiverer folkene som gir det de har p\u00e5 siste runde av intervallene. Stemningen er god, \u00f8kten har v\u00e6rt hard og effektiv.", "\u2013 Jeg tror aldri jeg har v\u00e6rt s\u00e5 svett, utbryter en av deltakerne s\u00e5 fort \u00f8kten er over.", "\u2013 Det er jo tungt og av og til kjedelig \u00e5 trene, da skal en ikke beh\u00f8ve \u00e5 gj\u00f8re det samme hele tiden. Det er nesten litt rart at ingen har gjort dette f\u00f8r, sier Maaseide om det nye treningstilbudet.", "De snur ogs\u00e5 opp ned p\u00e5 hele betalingsmodellen for medlemskap. N\u00e5 trenger man ikke lenger \u00e5 betale for alt. Dersom du ikke benytter deg av barnepassordningen, s\u00e5 skal du heller ikke belastes for det. Og \u00f8nsker du kun \u00e5 delta p\u00e5 enkelte nisjer, s\u00e5 kan du det ogs\u00e5. IT-investeringene for \u00e5 f\u00e5 det til er nesten like h\u00f8ye som byggekostnadene.", "N\u00e5 skal med andre ord alt ligge til rette for at kundene skal kunne komme i form.", "\u2013 Men det er en ting vi ikke kan endre: du m\u00e5 faktisk trene selv. Det blir som Bj\u00f8rn Eidsv\u00e5g synger, at han ikke kan grine for deg, ler han."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "6fd9a41894eeed8dedf16dc3b69bcebf5a4e84025aee0ad74ad683353c9310b3"}, {"field": "createtime", "value": "2017-01-01T21:46:34.000Z"}, {"field": "description", "value": "N\u00e5 har treningskjeden investert 20 millioner kroner i Bergen for \u00e5 befeste posisjonen sin."}, {"field": "heading", "value": ["Sats Elixia strammer grepet om kundene i treningsbransjen -adressa.no", "Stor konkurranse", "\u2013 Folk \u00f8nsker mangfold", "M\u00e5 fornye seg"]}, {"field": "id", "value": "3509714f75ebf0178a7bf9bd23338b422f09d086"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["trene", "kunder", "konsept", "yoga", "sats", "konkurranse", "strammer grepet", "treningskjeden investert", "millioner kroner"]}, {"field": "kw-entity", "value": ["prformance", "burn", "crossfit fana", "sats elixia", "build", "bikram"]}, {"field": "kw-location", "value": ["barry", "europa", "norden", "bergen"]}, {"field": "kw-pageclass", "value": "article"}, {"field": "kw-person", "value": ["lars hillesgate", "tage flugheim", "anne jorunn vadla kristensen", "bj\u00f8rn maaseide", "stig mjelde", "bj\u00f8rn eidsv\u00e5g"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/67a78d44-b823-4475-9111-889539c62023?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sats Elixia strammer grepet om kundene i treningsbransjen"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Sats-Elixia-strammer-grepet-om-kundene-i-treningsbransjen-2434b.html"}, {"field": "pageclass", "value": ["article"]}, {"field": "publishtime", "value": "2016-08-31T09:28:17.000Z"}, {"field": "recs-articleid", "value": "2434"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-08-31T09:28:17.000Z"}, {"field": "recs-rawtitle", "value": "Sats Elixia strammer grepet om kundene i treningsbransjen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "N\u00e5 har treningskjeden investert 20 millioner kroner i Bergen for \u00e5 befeste posisjonen sin."}, {"field": "thumbnail", "value": "http://content-thumbnail.cxpublic.com/content/thumbnail200x150/3509714f75ebf0178a7bf9bd23338b422f09d086.jpg?598abc63"}, {"field": "thumbnailfullheightdimensions", "value": "200x1468"}, {"field": "timestamp", "value": "2017-08-09T07:40:19.000Z"}, {"field": "title", "value": "Sats Elixia strammer grepet om kundene i treningsbransjen"}, {"field": "url", "value": "http://www.adressa.no/100Sport/sprek/Sats-Elixia-strammer-grepet-om-kundene-i-treningsbransjen-2434b.html"}, {"field": "urlhash", "value": "3509714f75ebf0178a7bf9bd23338b422f09d086"}], "score": 0.9934343, "siteId": "9222270286501375973", "id": "3509714f75ebf0178a7bf9bd23338b422f09d086"}

