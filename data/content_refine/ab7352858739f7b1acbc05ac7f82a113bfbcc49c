{"fields": [{"field": "modifiedtime", "type": "time", "value": "2017-03-29T12:44:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Folk", "Hotellbransjen", "Petter Stordalen", "Tillerbyen", "Tiller", "Heimdal"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "\u00abMomo inspirerer oss alle med sin varme og kampgl\u00f8d\u00bb.", "Ledelsen i Nordic Choice Hotels var ikke i tvil om hvorfor stuepiken ved Quality Hotel Panorama fortjente tittelen \u00ab\u00e5rets medarbeider\u00bb i hotellkjeden som teller rundt 14000 ansatte.", "\u2013 Jeg trodde jeg dr\u00f8mte. Det var for godt til \u00e5 v\u00e6re sant, sier Moe Moe.", "LES OGS\u00c5: Mannen som rekker det meste", "Fra scenen under hotellkjedens \u00e5rlige vinterkonferanse i januar fortalte en, som vanlig, energisk hotellkjedeeier Petter Stordalen om en dame som aldri ga opp, til tross for en veldig vanskelig livssituasjon. Da hadde Moe Moe allerede blitt hyllet som \u00e5rets medarbeider ved Quality Hotel Panorama under fjor\u00e5rets julelunsj. Premien var gratis tur til konferansen i Stockholm. Det var stort i seg selv for 38-\u00e5ringen som ikke har hatt tid eller r\u00e5d til s\u00e6rlig mye luksus i livet. Da Stordalen attp\u00e5til ba Moe Moe komme opp p\u00e5 scenen fordi hun var \u00e5rets medarbeider, ble den sindige stuepiken satt ut.", "\u2013 Det var f\u00f8rst etterp\u00e5, da du fikk sett p\u00e5 sjekken, at det gikk opp for deg hva som hadde skjedd, sier Lisbeth Groven, hus\u00f8konom ved hotellet. Hun er, sammen med stuepike Eli Bringsli, en av Moe Moes n\u00e6rmeste st\u00f8ttespillere p\u00e5 arbeidsplassen.", "Folk klemte og kysset p\u00e5 Moe Moe helga gjennom. Alkohol har hun aldri f\u00e5tt smaken p\u00e5, men ruset p\u00e5 de gode ordene og klemmene kunne hun danse inn i Stockholms-natta - vel vitende om at p\u00e5 hotellrommet l\u00e5 en sjekk p\u00e5 50 000 kroner.", "\u2013 Jeg sparer hver eneste krone, forteller hun.", "LES OGS\u00c5: Hedret kontinuitetsb\u00e6rere", "Pengene kommer garantert godt med n\u00e5r hun m\u00e5 ut p\u00e5 boligmarkedet i l\u00f8pet av de neste \u00e5rene. N\u00e5 som hun har fast jobb f\u00e5r hun ikke holde p\u00e5 den kommunale leiligheten i Ilsvika lenger, og bost\u00f8tten hun mottar i dag faller bort.", "\u2013 Jeg h\u00e5per \u00e5 finne noe her p\u00e5 Tiller. S\u00e5 kommer jeg n\u00e6rmere jobb og slipper \u00e5 ta to busser opp hit, forteller hun.", "N\u00e5r hun ikke er p\u00e5 jobb trives hun med lage mat, tegne og \u00e5 dyrke blomster, gr\u00f8nnsaker og urter. Men for ei dame med gr\u00f8nne fingre er det litt lite boltreplass til dyrking i Ila-leiligheten. Kanskje kan hun f\u00e5 en hageflekk p\u00e5 Tiller hvor hun kan sl\u00e5 seg l\u00f8s? Hun skal jobbe hardt for \u00e5 f\u00e5 til det.", "Hun begynte ved hotellet i 2012 som ekstrahjelp og har n\u00e5 fast jobb i \u00abMelkekartongen\u00bb p\u00e5 Tiller. Hun trives med arbeidet. Sjutimers arbeidsdag er noe helt annet enn det hun var vant med fra hjemlandet og \u00e5rene i Thailand og Malaysia.", "\u2013 Der jobbet jeg fra morra til kveld, og fikk ikke mye ros. Her har jeg det veldig bra, smiler hun.", "\u2013 Jeg er meget stolt. Moe Moe er et forbilde for oss alle, sier direkt\u00f8r Bj\u00f8rnar A. Kristiansen ved hotellet.", "LES OGS\u00c5: Idrettsildsjel fikk kongemedalje", "38-\u00e5ringen forteller en dramatisk historie om livet hun levde f\u00f8r hun kom til Norge. Hjemme i Burma, som n\u00e5 heter Myanmar, levde familien p\u00e5 fire av \u00e5 selge blomster og gr\u00f8nnsaker. De jobbet hardt, men hadde et godt liv, forteller hun. Mannen hennes var politisk aktiv og demonstrerte mot milit\u00e6rjuntaen som hadde styrt landet siden 1962. Han ble arrestert og satt i fengsel, mens Moe Moe ble tatt med ut i skogen og banket opp av milit\u00e6rjuntaen. Da hun kom hjem til huset deres, var det rasert, forteller hun.", "Av to bekjente, som ogs\u00e5 satt fengslet, fikk hun vite at mannen hennes var drept i fangenskap. Moe Moe var gravid og s\u00e5 ingen mulighet for \u00e5 bli v\u00e6rende i hjemlandet. Sammen med de to s\u00f8nnene flyktet hun til Thailand. Her bodde hun hos sin mor og fikk jobb b\u00e5de p\u00e5 et fiskemottak og p\u00e5 et hotell. Etter at datteren kom til verden fortsatte hun \u00e5 jobbe p\u00e5 hotellet. Hun trivdes, men en dag kom politiet til for \u00e5 sjekke passene til de som jobbet der. Moe Moe hadde ikke pass og ble fengslet.", "\u2013 Politiet i Thailand er korrupt, og etter noen uker ble jeg solgt og f\u00f8rt til Malaysia. Der ble jeg tvunget til \u00e5 jobbe i en restaurant, uten l\u00f8nn, kun for mat og opphold. Det ble sagt at jeg skulle begynne \u00e5 f\u00e5 l\u00f8nn etter to m\u00e5neder, men det skjedde aldri.", "Hun fikk etter hvert kontakt med en FN-representant og fikk fortalt historien sin. Det gjorde at hun fikk status som kvoteflyktning og etter to \u00e5r med venting kunne hun og de to s\u00f8nnene dra til Trondheim i 2010. Datteren m\u00e5tte i f\u00f8rste omgang bli igjen hos bestemoren fordi reisen ut av landet var for risikabel.", "LES OGS\u00c5: Langs hver en vei \u2013 i 50 \u00e5r", "Tankene g\u00e5r ofte til hjemlandet, til familien og vennene der. Dessverre er det flere d\u00e5rlige nyheter, enn gode.", "\u2013 Det eneste jeg tenker p\u00e5 er \u00e5 jobbe for at barna mine skal f\u00e5 et godt liv, sier hun.", "N\u00e5 er eldstes\u00f8nnen p\u00e5 16 i gang med bilmekanikerutdanning p\u00e5 videreg\u00e5ende. De to andre barna g\u00e5r p\u00e5 ungdomsskolen. Mellomstes\u00f8nnen p\u00e5 14 har forel\u00f8pig planer om \u00e5 bli snekker. Yngstedatteren p\u00e5 13 dr\u00f8mmer om \u00e5 ta kokkeutdanning.", "\u2013 Vi trives veldig godt her i Trondheim, sier Moe Moe. Hun lar seg heller ikke affisere av det tr\u00f8nderske klimaet.", "Sn\u00f8 og regn er ikke favorittv\u00e6rtypene. Men det er bedre enn tsunamier og jordskjelv, sier. Og dessuten finner hun mening i en sentral norsk frase:", "\u2013 Det fins ikke d\u00e5rlig v\u00e6r, bare d\u00e5rlige kl\u00e6r, smiler Moe Moe Aye Aung.", "LES OGS\u00c5: N\u00e5 har han pusset opp Macbeth", "LES OGS\u00c5: - Hvis jeg slutter blir jeg bare sittende med r\u00f8dvin og se p\u00e5 film"]}, {"field": "category0", "value": "pluss"}, {"field": "contenthash", "value": "2f4610d48933e810e8a9cfe6419a3fc59abd169f4c5aadf0b69f979bb267eac7"}, {"field": "createtime", "value": "2017-03-29T11:47:04.000Z"}, {"field": "description", "value": "Ektemannen ble drept i fengsel. Hun flyktet fra konflikt og uverdige arbeidsforhold. Likevel smiler Moe Moe Aye Aung (38). N\u00e5 dr\u00f8mmer hun om leilighet med hageflekk for seg og barna p\u00e5 Tiller."}, {"field": "dominantimage", "value": "http://www.adressa.no/nyheter/trondheim/article14516595.ece/ffzzx2/ALTERNATES/w980-default/JPS_MoeMoe3.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ab7352858739f7b1acbc05ac7f82a113bfbcc49c.jpg?596fc92b"}, {"field": "dominantthumbnaildimensions", "value": "300x169"}, {"field": "heading", "value": ["Moe Moes reise fra mareritt til dr\u00f8m -adressa.no", "Fikk 50 000", "Vil til Tiller", "Banket opp av milit\u00e6rjuntaen", "Tre barn"]}, {"field": "id", "value": "ab7352858739f7b1acbc05ac7f82a113bfbcc49c"}, {"field": "keyword", "value": ["Folk", "Hotellbransjen", "Petter Stordalen", "Tillerbyen", "Tiller", "Heimdal"]}, {"field": "keywords", "value": "Folk,Hotellbransjen,Petter Stordalen,Tillerbyen,Tiller,Heimdal"}, {"field": "kw-category", "value": "pluss"}, {"field": "kw-classification", "value": "style-and-fashion"}, {"field": "kw-company", "value": "momo"}, {"field": "kw-concept", "value": ["jobb", "\u00e5rets medarbeider", "hotell"]}, {"field": "kw-entity", "value": ["quality hotel panorama", "moe moe aye aung", "macbeth", "nordic choice hotels", "melkekartongen", "thailand og malaysia", "tiller"]}, {"field": "kw-location", "value": ["stockholm", "thailand", "burma", "myanmar", "trondheim", "ilsvika", "malaysia", "norge", "ila"]}, {"field": "kw-pageclass", "value": "article"}, {"field": "kw-person", "value": ["eli bringsli", "petter stordalen", "lisbeth groven", "bj\u00f8rnar a. kristiansen", "moe moe"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/nyheter/trondheim/article14516595.ece/ffzzx2/ALTERNATES/w980-default/JPS_MoeMoe3.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moe Moes reise fra mareritt til dr\u00f8m"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/03/29/Moe-Moes-reise-fra-mareritt-til-dr%C3%B8m-14516599.ece"}, {"field": "pageclass", "value": ["article"]}, {"field": "publishtime", "value": "2017-03-29T12:44:18.000Z"}, {"field": "recs-articleid", "value": "14516599"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-03-29T12:44:18.000Z"}, {"field": "recs-rawtitle", "value": "Moe Moes reise fra mareritt til dr\u00f8m -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Ektemannen ble drept i fengsel. Hun flyktet fra konflikt og uverdige arbeidsforhold. Likevel smiler Moe Moe Aye Aung (38). N\u00e5 dr\u00f8mmer hun om leilighet med hageflekk for seg og barna p\u00e5 Tiller."}, {"field": "thumbnail", "value": "http://content-thumbnail.cxpublic.com/content/thumbnail200x150/ab7352858739f7b1acbc05ac7f82a113bfbcc49c.jpg?596fc92b"}, {"field": "thumbnailfullheightdimensions", "value": "200x2215"}, {"field": "timestamp", "value": "2017-07-19T21:03:39.000Z"}, {"field": "title", "value": "Moe Moes reise fra mareritt til dr\u00f8m"}, {"field": "url", "value": "http://www.adressa.no/pluss/2017/03/29/Moe-Moes-reise-fra-mareritt-til-dr%c3%b8m-14516599.ece"}, {"field": "urlhash", "value": "ab7352858739f7b1acbc05ac7f82a113bfbcc49c"}], "score": 0.7950856, "siteId": "9222270286501375973", "id": "ab7352858739f7b1acbc05ac7f82a113bfbcc49c"}

