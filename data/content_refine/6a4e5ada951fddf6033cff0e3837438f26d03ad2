{"fields": [{"field": "modifiedtime", "type": "time", "value": "2014-12-12T18:27:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["finn jarle kvalheim", "tek.no"]}, {"field": "body", "value": ["Saken oppdateres.", "Kort fortlat:", "+ Virker uavhengig av mobilen", "+ Rask og intuitiv", "+ En rekke nyttige apper", "- Ikke selvstendig nok til erstatte mobilen", "- Magert utvalg tredjeparts appe", "- Kan bare kobles til Samsung-produkter", "Samsungs Gear S er den f\u00f8rste smartklokken fra en stor mobilprodusent som ogs\u00e5 kan v\u00e6re fullverdig mobiltelefon. Vi setter en strek over tidlige, svindyre og d\u00e5rlige fors\u00f8k p\u00e5 \u00e5 lage mobilklokker, som LGs variant til rundt 12 000 kroner for fire \u00e5r siden.", "I 2014 har prisene g\u00e5tt ned, og produsentene begynner \u00e5 f\u00e5 ferten av konsepter som virker. N\u00e5 er det f\u00f8rstemann i m\u00e5l, og hverken priser eller funksjonalitet minner om det vi har sett tidligere.", "En liten SIM-kortluke p\u00e5 undersiden er den viktigste forskjellen mellom denne klokken og de andre klokkene i siste generasjon av Gear-serien.", "Luken betyr at klokken har med seg datatilkobling over 2G og 3G, ogs\u00e5 n\u00e5r du har lagt igjen telefonen din hjemme. Du kan ogs\u00e5 ringe med den.", "Men, det er \u00e5penbart ikke f\u00f8rst og fremst slik Samsung \u00f8nsker at du skal bruke den. Etter et par uker med klokken p\u00e5 lanken er det \u00e5penbart at Gear S fortsatt er et mobiltilbeh\u00f8r , men i motsetning til tidligere modeller er det ikke et mobilavhengig mobiltilbeh\u00f8r.", "\u00c5rsakene til at vi fortsatt velger \u00e5 kalle dette et mobiltilbeh\u00f8r er mange. Samsung selv er litt tvetydige i markedsf\u00f8ringen, og det kan se ut som om klokken skal virke 100 prosent p\u00e5 egen h\u00e5nd. Det gj\u00f8r den ikke. Det er ikke n\u00f8dvendigvis en d\u00e5rlig ting, men det er viktig \u00e5 v\u00e6re klar over forutsetningene.", "Du m\u00e5 for eksempel fiske frem mobilen din om du skal installere nye apper p\u00e5 klokken. Dette er ikke et Android-basert produkt, men i stedet en klokke som kj\u00f8rer Samsungs eget operativsystem Tizen.", "Dermed m\u00e5 du til Samsungs egen appbutikk for \u00e5 fylle den med innhold, og det m\u00e5 du gj\u00f8re fra en tilkoblet mobiltelefon, som dessuten m\u00e5 ha Samsungs navnetrekk p\u00e5 seg.", "Ogs\u00e5 n\u00e5r du har f\u00e5tt installert appen kan det hende du merker at dette ikke er noe frittst\u00e5ende produkt. Vi lette etter str\u00f8mmetjenester i utvalget, og fant kun Deezer som hadde laget en app for klokken.", "Undertegnede har ikke et Deezer-abonnement, s\u00e5 noen skikkelig test av dette hoppet vi over, men beskrivelsen er utvetydig; Gear-appen skal kontrollere en app p\u00e5 telefonen. Den er ikke en frittst\u00e5ende str\u00f8mmetjeneste.", "Klokken har heller ikke batteri stort nok til \u00e5 t\u00e5le tung bruk hele dagen p\u00e5 en lading, slik de fleste av dagens mobiltelefoner har. Det er mulig \u00e5 bruke den tungt, men da m\u00e5 du lade ofte.", "Denne typen oppdagelser g\u00e5r igjen i all v\u00e5r bruk av klokken. Dette er alts\u00e5 slett ikke et produkt for deg som har ventet p\u00e5 en helt frittst\u00e5ende armb\u00e5ndsmobil.", "Det de fleste kanskje har ventet mer p\u00e5 er en smartklokke som ikke er helt bundet til mobilen, slik de aller fleste av produktene p\u00e5 markedet er. Det kravet oppfyller Gear S sv\u00e6rt godt.", "Det som er str\u00e5lende med Gear S er at det ikke lenger er noen katastrofe \u00e5 ha glemt mobilen hjemme. Det forutsetter enten at du har et eget abonnement for klokka, eller det som nok er langt vanligere, at du har et tvillingkort p\u00e5 mobilabonnementet ditt.", "Bruker du to forskjellige abonnement p\u00e5 klokke og mobil, kan enhetene viderekoble automatisk mellom dem. Bruker du et tvillingkort vil begge deler ringe samtidig uansett.", "Til samtaler er faktisk Gear S helt utmerket. Du kan bruke klokka som en liten h\u00e5ndfril\u00f8sning, der du snakker inn i den, og f\u00e5r samtalepartneren p\u00e5 h\u00f8yttaler.", "Det er kanskje ikke passende i alle sammenhenger, s\u00e5 du kan ogs\u00e5 koble til et sett hodetelefoner via Bluetooth. Dette fungerer fint samtidig som klokken ogs\u00e5 bruker en del av Bluetooth-protokollen til \u00e5 v\u00e6re tilkoblet mobilen.", "Det er imidlertid en liten fallgruve her. Har du koblet de tre dingsene sammen, klokke, telefon og hodetelefoner, f\u00e5r du en liten kjede av Bluetooth-enheter. Vanligvis er ikke mobildingser glade i \u00e5 v\u00e6re tilkoblet mange slike enheter samtidig, og tilsynelatende ser det ut til at dette systemet baserer seg p\u00e5 ulike deler av Bluetooth-teknologien.", "Lyden flyttes gjennom det som kalles A2DP, mens styringsfunksjonene bruker Low Energy-delen av Bluetooth-protokollen, det som ofte kalles Bluetooth Smart. Det kan virke som om klokken bytter om p\u00e5 funksjonaliteten mellom enhetene idet du skal ringe, og at dette rett og slett skyldes en kombinasjon av Bluetooth-standarden og maskinvaren i klokka.", "Hvis du lytter til musikk fra klokka, samtidig som den er koblet til mobilen, blir musikken dempet p\u00e5 Bluetooth-hodetelefonene. Men, samtalen dukker ikke opp i hodetelefonene.", "I stedet kommer det summetonelyder fra klokken, og det er umulig \u00e5 aktivere hodetelefoner for samtalen. Ikonet er gr\u00e5et ut. Har du med deg bare klokka, og bruker den som telefon, vil samtalen automatisk dukke opp i hodetelefonene etter at lyden er dempet.", "Dette kan v\u00e6re en maskinvarebegrensning Samsung ikke r\u00e5der over selv, men det er litt forvirrende n\u00e5r det inntreffer. P\u00e5 den annen side legger ikke batterikapasiteten i Gear S opp til at du bruker den som hovedenhet hele tiden, s\u00e5 mesteparten av tiden du har med deg mobiltelefonen din, vil du nok \u00f8nske \u00e5 bruke den som musikkavspiller, og Gear S som fjernkontroll.", "Klokka har ellers raske og sv\u00e6rt intuitive menyer. Her er det ikke mye \u00e5 lure p\u00e5, og de fleste sp\u00f8rsm\u00e5l man har avklares med noen f\u00e5 sveip. Forfriskende, sammenliknet med stadig mer bugnende mobilmenyer med rotete innstillinger.", "Det er ikke voldsomt kraftig maskinvare som bor i klokken. Vi merker det ganske fort n\u00e5r for eksempel musikk spiller i bakgrunnen. Da f\u00e5r vi br\u00e5tt bittelitt forsinkelse i menyene, men det er absolutt til \u00e5 leve med.", "Gear S kommer ikke med s\u00e5 mye programvare forh\u00e5ndsinstallert. Vi m\u00e5 legge til det meste selv. Unntaket er S Health og helseappen fra Nike. Begge ligger der, og irriterende nok insisterer S Health p\u00e5 at du skal ta det i bruk med et varsel hver kveld. Dette er uansett en funksjon som kan v\u00e6re sv\u00e6rt nyttig, s\u00e5 de fleste vil nok \u00f8nske \u00e5 ta den i bruk.", "Her f\u00e5r du posisjonslogg for trenings\u00f8ktene dine ute, du kan f\u00e5 pulsm\u00e5ling med sensoren som sitter under klokken, og er du litt solbrent kan du finne ut hvor sterkt den gule grillen p\u00e5 himmelen steker ogs\u00e5. For \u00e5 spare batteri bruker klokken GPS-en p\u00e5 mobilen s\u00e5 lenge den er tilkoblet. P\u00e5 egen h\u00e5nd har Gear S sin egen GPS-mottaker som blir aktivert.", "Blant appene du kan hente ned til klokken er det mange som kommer fra Samsung selv, og en rekke som kommer fra tredjeparts utviklere. Norske Opera Mini ble lynraskt en favoritt p\u00e5 Gear S. N\u00e5 er ikke den lille skjermen p\u00e5 en smartklokke noe spesielt godt utgangspunkt for nettsurfing, men har du f\u00f8rst glemt mobilen hjemme, kan Opera Mini virkelig v\u00e6re en livreddende liten app p\u00e5 denne klokka.", "Jeg er ofte litt skeptisk til smartklokker. Ofte tilf\u00f8rer de ikke s\u00e5 mye funksjonalitet jeg har bruk for, og like ofte f\u00e5r jeg f\u00f8lelsen av at grensesnittet jobber litt mot meg. Det ender opp som spennende teknologi, som veldig fort havner i skuffen. P\u00e5 den m\u00e5ten skiller Gear S seg sv\u00e6rt mye fra de tidlige produktene, og ogs\u00e5 litt fra nyere Android Wear-produkter.", "Menyene er kvikke, skjermen er god, og med fornuftig bruk varer batteriet faktisk et sted mellom to og fire dager. Da utelukker vi et bruksm\u00f8nster der klokken erstatter mobilen helt. Med slik bruk m\u00e5 den lades mye oftere.", "Kort fortalt er Samsung Gear S den f\u00f8rste smartklokken undertegnede har v\u00e6rt borti der selve brukeropplevelsen ikke g\u00e5r i veien for det produsenten pr\u00f8ver \u00e5 oppn\u00e5. Dette er ikke Eureka-\u00f8yeblikket der vi endelig helt vet hva vi skal med denne sjangeren dingser, men \u00f8yeblikket er stort nok likevel.", "Det virker som om selve grunnteknologien begynner \u00e5 bli klar, og n\u00e5 er det opp til apputviklere verden rundt \u00e5 komme opp med apper vi f\u00e5r lyst til \u00e5 bruke, s\u00e5 som Opera Mini, og Gear-versjonen av Endomondo.", "Ulempen er selvsagt at Gear S er ekstremt bundet til Samsung-universet. Det er en ulempe som ikke Android Wear har, men s\u00e5 langt har vi ikke sett like omfattende funksjonalitet i klokkene med Googles operativsystem. For \u00f8yeblikket er disse klokkene mer varslingsenheter enn noe annet, mens Samsung Gear S st\u00e5r med ett bein i hver leir.", "Varslingsfunksjonene i Gear S er ikke like lekre som de er i Android Wear-produkter, men til gjengjeld kan du lese hele e-posten p\u00e5 klokka n\u00e5r den kommer. En Android Wear-klokke vil for de aller fleste av sine varslinger vise en liten forsmak, og tilby \u00e5 \u00e5pne hendelsen p\u00e5 mobilskjermen din i stedet.", "Begge leire tilbyr navigasjon p\u00e5 h\u00e5ndleddet, men Samsung har et lite overtak. De bruker nemlig Nokias Here-navigasjon, og tilbyr flere alternative typer guiding rett p\u00e5 h\u00e5ndleddet. Du kan f\u00e5 informasjon om reisetiden uavhengig av om du bruker apostlenes hester, bil eller kollektivtransport.", "\u00d8nsker du det kan du ogs\u00e5 f\u00e5 opp kartet og tradisjonell navigasjon rett p\u00e5 klokken. En stilig kompassfunksjon f\u00e5r du ogs\u00e5, men du risikerer u\u00f8nskede tilbud om helsehjelp n\u00e5r du veiver med armene for \u00e5 kalibrere kompasset.", "Here-appen er forh\u00e5ndsinstallert p\u00e5 klokken, men ikke p\u00e5 telefonen. Ved f\u00f8rste oppstart m\u00e5 du ha appen ogs\u00e5 p\u00e5 telefonen, og registrere brukerkonto p\u00e5 tjenesten.", "Det er noen ulemper med en slik klokke ogs\u00e5. Vi har nevnt batteritiden, som kanskje er den viktigste av disse. Iallfall for de som \u00f8nsker \u00e5 bruke Gear S som mobilerstatter. For det vi oppfatter som blandingsbruk er batteritiden absolutt godkjent. At klokken beh\u00f8ver en s\u00e6r ladekrybbe for \u00e5 f\u00e5 i seg str\u00f8m er ekstremt upraktisk. En USB-kontakt hadde v\u00e6rt bedre.", "Det hjelper noe at ladekrybben har et ekstrabatteri i seg, slik at du f\u00e5r med deg en ekstra opplading p\u00e5 farten. Den er ogs\u00e5 kompakt nok til \u00e5 f\u00e5 plass i en lomme.", "Klokken tenner skjermen selv idet du l\u00f8fter eller vrir h\u00e5ndleddet, og er en av f\u00e5 smartklokker med god styring av skjermlyset basert p\u00e5 omgivelsene. Det som irriterer oss litt er at logikken ikke alltid er smart nok. Noen ganger tenner ikke skjermen, og vi m\u00e5 benytte hjem-knappen under skjermen.", "I noen tilfeller tenner den tregt, slik at vi blir st\u00e5ende \u00e5 titte p\u00e5 et h\u00e5ndledd helt uten informasjon i mange sekunder f\u00f8r vi f\u00e5r vite det klokken skulle ha fortalt oss.", "Klokken er ogs\u00e5 sv\u00e6rt stor, og du skal ha et ganske omfangsrikt h\u00e5ndledd f\u00f8r klokken ser ut som om den h\u00f8rer naturlig hjemme p\u00e5 det.", "Alt dette, i tillegg til kravet om Samsung-telefon for appstyring, og at det i utgangspunktet fins relativt f\u00e5 apper til klokken, gj\u00f8r at den ikke n\u00e5r fullt s\u00e5 h\u00f8yt opp som selve teknologien og brukeropplevelsen kunne tilsi.", "Gear S er det produktet som s\u00e5 langt har kommet aller n\u00e6rmest \u00e5 si noe om potensialet til slike dingser, men her kreves det fortsatt utvikling av nye apper og \u00abkiller\u00bb-funksjoner f\u00f8r bildet er komplett.", "Foruten hangen til propriet\u00e6re l\u00f8sninger, har Samsung alts\u00e5 laget et helt utmerket l\u00e6rret som er klart til \u00e5 fylles med alt du kunne dr\u00f8mme om av funksjonalitet. Den m\u00e5 bare skrives f\u00f8rst.", "Er du villig til \u00e5 vente, og satse, p\u00e5 at denne appskogen vokser til etter hvert, er Gear S sannsynligvis det beste valget du kan gj\u00f8re i smartklokkejungelen i dag.", "De viktigste alternativene kj\u00f8rer Googles Android Wear, en plattform som stiller med omtrent den samme problematikken. Her kan imidlertid Google og Android, samt standardiseringen, f\u00f8re til st\u00f8rre tempo p\u00e5 utviklingen som n\u00e5 kreves.", "LGs G Watch R er sannsynligvis den beste smartklokken i denne leiren, men til 2300 kroner er den den dyreste av de variantene. Den er imidlertid 700 kroner billigere enn Gear S, kan kobles til hvilken som helst Android-mobil, og er noe mer kompakt.", "For rundt 1800 kroner f\u00e5r du Sonys SmartWatch 3 , som ogs\u00e5 baserer seg p\u00e5 Android Wear. Her mister du pulssensoren som b\u00e5de G Watch R og Gear S har, men du slipper \u00e5 drasse rundt p\u00e5 de irriterende ladekrybbene.", "Pluss:", "+ Rask", "+ Sv\u00e6rt intuitiv", "+ En rekke nyttige apper", "+ Virker uavhengig av mobilen", "+ Gir langt mer enn bare varsler", "+ Fin treningskamerat", "+ Lysstyring for skjermen", "+ Den beste smartklokkeskjermen s\u00e5 langt", "Minus:", "- Kan ikke lades direkte med Micro-USB", "-  Ikke selvstendig nok til erstatte mobilen", "- Magert utvalg tredjeparts apper", "- Talestyring ikke p\u00e5 norsk", "- Litt kronglete Bluetooth-h\u00e5ndtering", "Karakter: 7/10", "Pris: Fra 3000 kroner", "Spesifikasjoner:", "Uf\u00f8relse: Smartklokke  med mobilfunksjonalitet", "Menysystem:Tizen OS, R750XXU1BNJ7", "Rem: Utskiftbar rem med ramme rundt klokken", "IP-klasse: 67", "St\u00f8rrelse: 58,1 x 39,9 x 12,5 mm", "Vekt: 67 gram", "Minne: 4 GB. Ca 2 GB tilgjengelig for bruker", "Skjerm: AMOLED  2 tommer, 360 x 480 piksler, kapasitiv ber\u00f8ringsskjerm", "Snarveistaster: Hjem/av/p\u00e5", "Inn-/utganger: Bluetooth 4.1, A2DP", "Sensorer: Gyro, akselerometer, kompass, barometer, UV-m\u00e5ler, lyssensor for styring av skjermbelysning og pulsm\u00e5ler", "Ladekontakt: Propriet\u00e6r. Krybbe med innebygget batteri", "Kortplass: Nei", "SIM-kort: Nano-SIM", "LES OGS\u00c5:", "Testen av LG G Watch R"]}, {"field": "category0", "value": "forbruker"}, {"field": "contenthash", "value": "b1a18928815326ad2f9bde63db3ac74cce8be0d8471e4f59e491a1a76974cbfc"}, {"field": "createtime", "value": "2016-03-08T17:14:12.000Z"}, {"field": "description", "value": "TEST: Samsung Gear S tar smartklokkene et skritt videre."}, {"field": "dominantimage", "value": "http://www.adressa.no/incoming/article10448658.ece/21yf3v/ALTERNATES/w980-default/samsung.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6a4e5ada951fddf6033cff0e3837438f26d03ad2.jpg?59882740"}, {"field": "dominantthumbnaildimensions", "value": "300x169"}, {"field": "heading", "value": ["Den f\u00f8rste smartklokken som ikke st\u00e5r i veien for deg -adressa.no", "Definitivt et tilbeh\u00f8r", "Begrenset batterikapasitet", "Hva er Gear S god p\u00e5", "Hvor er samtalelyden?", "Kvikke og intuitive menyer", "Endelig en smartklokke som ikke snubler i seg selv", "Ett bein i hver leir", "Noen ulemper", "Konklusjon og alternativer"]}, {"field": "id", "value": "6a4e5ada951fddf6033cff0e3837438f26d03ad2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "technology-and-computing"}, {"field": "kw-company", "value": ["eureka", "low energy", "nike"]}, {"field": "kw-concept", "value": ["erstatte mobilen", "glemt mobilen hjemme", "rekke nyttige apper", "klokka"]}, {"field": "kw-entity", "value": ["deezer", "virker", "gear s", "gear s. n\u00e5", "opera mini", "android", "health", "fin", "endomondo", "rask", "micro", "b. ca 2", "google og android", "bluetooth smart", "googles android wear", "samsung gear s", "sonys smartwatch 3", "tizen", "lysstyring", "watch r", "ca 2", "android wear", "gear", "nokias here"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10448658.ece/21yf3v/ALTERNATES/w980-default/samsung.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den f\u00f8rste smartklokken som ikke st\u00e5r i veien for deg"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10448728.ece"}, {"field": "pageclass", "value": ["article"]}, {"field": "publishtime", "value": "2014-12-12T18:27:06.000Z"}, {"field": "recs-articleid", "value": "10448728"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-12-12T18:27:06.000Z"}, {"field": "recs-rawtitle", "value": "Den f\u00f8rste smartklokken som ikke st\u00e5r i veien for deg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "TEST: Samsung Gear S tar smartklokkene et skritt videre."}, {"field": "thumbnail", "value": "http://content-thumbnail.cxpublic.com/content/thumbnail200x150/6a4e5ada951fddf6033cff0e3837438f26d03ad2.jpg?59882740"}, {"field": "thumbnailfullheightdimensions", "value": "200x2842"}, {"field": "timestamp", "value": "2017-08-07T08:39:28.000Z"}, {"field": "title", "value": "Den f\u00f8rste smartklokken som ikke st\u00e5r i veien for deg"}, {"field": "url", "value": "http://www.adressa.no/forbruker/article10448728.ece"}, {"field": "urlhash", "value": "6a4e5ada951fddf6033cff0e3837438f26d03ad2"}], "score": 0.5108913, "siteId": "9222270286501375973", "id": "6a4e5ada951fddf6033cff0e3837438f26d03ad2"}

