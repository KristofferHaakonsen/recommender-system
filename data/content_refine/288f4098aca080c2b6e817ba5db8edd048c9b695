{"fields": [{"field": "modifiedtime", "type": "time", "value": "2012-12-01T08:26:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Det var en m\u00f8rk og stormfull natt. Eller i alle fall var det m\u00f8rkt. Det blir m\u00f8rkt tidlig n\u00e5 om dagen.", "Jeg parkerer bilen ved Tinghuset og sm\u00e5l\u00f8per mot Gamle r\u00e5dhus. Midt i tidsklemma, eller \u00ablivsklemma\u00bb som en kollega s\u00e5 treffende kaller det, er det ikke bare bare \u00e5 komme seg ut blant folk en kveld i midtuka. Jeg er altfor sen og m\u00e5 haste over Torvet, p\u00e5 skr\u00e5, slik arkitektene s\u00e5 for seg, og derfor ville dekorere med brulagte \u00abfilleryer\u00bb \u2013 og som H\u00e5kon Bleken syntes var s\u00e5 dumt. Jeg skvetter n\u00e5r jeg runder hj\u00f8rnet rundt Hornemannsg\u00e5rden. Ei gedigen k\u00f8, kanskje 100 meter, st\u00e5r oppstilt og beveger seg sakte inn i V\u00e5r Frue kirke. H\u00e6? Hva skjer der i kveld, da? En isnende f\u00f8lelse av at regionavisen har glemt noe vesentlig. Jeg kan ikke dvele ved denne \u00e5penbare forglemmelsen (det var Alexander Rybak og et kobbel av \u00abjuleartister\u00bb som holdt konsert, fant jeg ut dagen etter) og l\u00f8per videre mot Trondheim folkebibliotek. Der skal Norges nasjonalbibliotekar Vigdis Moe Skarstein intervjue Merethe Lindstr\u00f8m \u2013 vinneren av Nordisk r\u00e5ds litteraturpris. Det m\u00e5 bli bra \u2013 sikkert mye folk i kveld, tenker jeg og kaster et blikk mot Vitenssenteret og Kj\u00f8pmannsgata. Husker den fantastiske l\u00f8rdagen i Huitfeldtg\u00e5rden sist helg \u2013 s\u00e5 l\u00f8fterikt og inspirerende. Erlend Loe leste opp fra et ferskt filmmanus, det er jo egentlig en nyhet \u2013 det m\u00e5 jeg huske til morgenm\u00f8tet i morgen, tenker jeg.", "Men n\u00e5 var det tirsdag, m\u00f8rkt ute uten at det var natt \u2013 og store ting p\u00e5 gang i biblioteket.", "Byantikvar Gunnar Houen holdt innledningsforedrag og skal nettopp ha sagt at R\u00e5dhussalen og Magistratsalen b\u00f8r bli Trondheims litteraturhus. \u2013 Hvorfor skulle ikke dette fungere som litteraturhus, sa han visst og slo demonstrativt ut med armene mens han skuet utover den \u00e6rverdige R\u00e5dhussalen. Det vet jeg ingenting om der jeg st\u00e5r ute p\u00e5 gata \u2013 s\u00e5 her bare referer jeg fra avisa dagen etter. Nei, jeg st\u00e5r utenfor Gjest Baardsen i Gamle r\u00e5dhus og river i d\u00f8ra.", "Stengt!", "Jeg traver rundt bygget, tramper i oppkast utenfor brannstasjonen, bare for \u00e5 oppdage at hovedinngangen heller ikke er \u00e5pen. WTF, ville en langt mer umoden versjon av meg selv, ha tenkt. Jeg banker p\u00e5 d\u00f8ra og sender sms til en jeg vet er i salen. Han kommer ned og \u00e5pner. En ansatt ved kafeen som driver og stenger for kvelden, forteller meg at det er slik de m\u00e5 gj\u00f8re det n\u00e5r det er arrangement i biblioteket. Stenger folk inne etter klokka \u00e5tte. Den var ny.", "Oppe i R\u00e5dhussalen introduseres kveldens hovedgjester: Moe Skarstein og Lindstr\u00f8m. Jeg finner en stol og registrerer at det bare er om lag 40 publikummere her. Det gnisser i boblejakken n\u00e5r jeg beveger meg inn p\u00e5 jakt etter en stol. I det jeg setter meg senker jeg gjennomsnittsalderen i salen, betraktelig. Hvor er de intellektuelle unge menneskene som brenner for litteraturhus, undres jeg. Kan det v\u00e6re at siste ukers debatt har gjort klimaet fiendtlig i Litteratur-Trondheim?", "Forfatterintervjuet er brillefint, det. Jeg f\u00e5r lyst til \u00e5 lese boka. Forst\u00e5r at Lindstr\u00f8m er en s\u00e5nn forfatter som en s\u00e5nn en som meg burde ha lest. Familiedrama er jo det jeg liker aller best. Tiller, Franzen, Knausg\u00e5rd. \u00c5h, n\u00e5 vil jeg ha en s\u00e5nn leseopplevelse igjen. Mon tro om \u00abMonstermenneske\u00bb snart tar seg opp og gir meg noe lignende? Skarstein nevner Joyce Caroll Oates. Hun m\u00e5 jeg snart lese. Jeg kl\u00f8r meg i skjegget og tenker noen tindrende klare tanker. Hva var det Hadia Tajik sa p\u00e5 brageprisutdelingen? \u00abLitteratur er ikke bare avkobling \u2013 det er ogs\u00e5 p\u00e5kobling\u00bb.", "R\u00e5dhussalen er vakker og f\u00f8lelsen av \u00ablitteraturhus\u00bb henger i en liten stund, men dunster fort bort i det seansen er ferdig og vi g\u00e5r ned trappa forbi den stengte kafeen og ut i den kalde Trondheims-natten. Og kj\u00f8rer hjem for \u00e5 rekke et tv-program og litt kveldsmat.", "Midtveis.", "Det er kanskje uredelig av meg \u00e5 bygge et resonnement p\u00e5 en slik tilfeldig stikkpr\u00f8ve. Det skal jeg heller ikke gj\u00f8re. Jeg har stor respekt for jobben som gj\u00f8res p\u00e5 Trondheim folkebibliotek \u2013 og har selv ved flere anledninger b\u00e5de deltatt i og ledet bokarrangement og kulturdebatt i R\u00e5dhussalen og Magistratsalen. Biblioteket har 400 arrangement i \u00e5ret \u2013 om man inkluderer rubb og stubb. Om lag 100 av disse er innenfor det et tenkt litteraturhus ser for seg som sitt kjerneomr\u00e5de. Med ny biblioteklov som krever at biblioteket skal drive \u00abaktiv formidling\u00bb og at biblioteket skal v\u00e6re en \u00abm\u00f8teplass for offentlig samtale og debatt\u00bb, er det lett \u00e5 se for seg en forbedring p\u00e5 infrastruktur rundt denne aktiviteten. Det er vel en smal sak \u00e5 s\u00f8rge for \u00e5pen kaf\u00e9 og kanskje til og med en bar.", "Om biblioteket er et litteraturhus eller ei \u2013 har blitt et n\u00f8kkelsp\u00f8rsm\u00e5l i debatten om det er liv laga for et litteraturhus i Trondheim.", "Forfatterne i byen st\u00e5r samlet om Huitfeldtg\u00e5rden som beste alternativ for et litteraturhus. Kommunen har st\u00f8ttet et forprosjektet med 260 000 kroner \u2013 styringsgruppen i prosjektet har vurdert en h\u00e5ndfull mulige lokaliteter og kommet frem til at Huitfeldtg\u00e5rden har de beste forutsetningene. Mange med meg trodde saken var biff da styringsgruppa fikk tilsagn om to millioner i st\u00f8tte fra Fritt Ord, som omtaler prosjektet som sv\u00e6rt godt. Fritt Ord har v\u00e6rt f\u00f8dselshjelper og mes\u00e9n for litteraturhusene i Oslo og Bergen.", "Skeptikerne mener at litteraturhuset blir for dyrt \u2013 forprosjektet budsjetterer med en million kroner i kommunal st\u00f8tte per \u00e5r de f\u00f8rste to \u00e5rene. Disse midlene er vanskelig \u00e5 finne n\u00e5 som politikerne leter etter kuttmuligheter i et budsjett som ikke g\u00e5r opp. De mener ogs\u00e5 at funksjonene litteraturhuset planlegger \u00e5 fylle, allerede finnes i dag. P\u00e5 biblioteket, Byscenen, Dokkhuset (som huser Dokumentarfestivalen denne uken) og Studentersamfundet. Flere mener ogs\u00e5 at et kommunalt st\u00f8ttet litteraturhus vil utkonkurrere allerede eksisterende innholdsleverand\u00f8rer. N\u00e5 m\u00e5 akt\u00f8rene som operer i feltet samles til et m\u00f8te p\u00e5 mitt kontor, konkluderte ordf\u00f8reren som er bekymret for om hun vil miste noe av det gode hun har i byen sin.", "Jeg kan forst\u00e5 det.", "Men jeg synes heller hun skulle tenkt p\u00e5 hva hun kan f\u00e5.", "Den lidenskapen som er framvist i forprosjektet og i f\u00f8r\u00e5pningen, er en uvurderlig kraft n\u00e5r man skal f\u00e5 frem nytt kulturelt innhold. Du ser kraften som en brennende flamme i blikket til de involverte. De har lagt hodet p\u00e5 blokka og spiller med hjertet utenp\u00e5 skjorta. Hva kan ikke en slik gjeng skape av nytt engasjement i Trondheim? De har nettverket som skal til for \u00e5 f\u00e5 tak i de beste forfatterne. Jeg \u00f8nsker meg et Trondheim som har ristet av seg bartestatusen og heller begynt \u00e5 oppf\u00f8re seg som b\u00e5de teknologihovedstad og \u00abbyen med st\u00f8rst hjernekapasitet per innbygger\u00bb. Jeg tror milj\u00f8et rundt de store medieakt\u00f8rene i byen, NTNU, forfatterne selvsagt og bokelskerne vil se p\u00e5 huset som \u00abplassen \u00e5 v\u00e6re\u00bb \u2013 lenge etter kommunal stengetid. Selve huset, atmosf\u00e6ren \u2013 auraen \u2013 har faktisk mye \u00e5 si. Selv om det lett kan avfeies som j\u00e5leri i den fasen diskusjonen er n\u00e5.", "\u00abMan b\u00f8r st\u00f8tte et milj\u00f8, ikke et hus \u2013 og ikke n\u00f8dvendigvis dette huset\u00bb, sier skeptikerne i Ap. Jeg tror de bommer. Milj\u00f8et er opptatt av ideen litteraturhus \u2013 og har utredet at denne ideen best lar seg gjennomf\u00f8re i akkurat dette huset. For oss brukerne ligger dessuten appellen b\u00e5de i innhold og atmosf\u00e6re. Magnetismen et slikt hus vil kunne f\u00e5 hvis det drives bra, kan f\u00f8re til at kontrasten mellom de 500 p\u00e5 Alexander Rybak og de 40 p\u00e5 bokarrangement kanskje utlignes noe.", "Driftige Silje Engeness , som tidligere har gjort en kjempejobb p\u00e5 Avant Garden og Bj\u00f8rnsonfestivalen, st\u00e5r klar til \u00e5 lede huset. Dette er en \u00abasset\u00bb det kan bli blytungt \u00e5 utligne ved et havari. I prosessen har hun f\u00e5tt med seg mange p\u00e5 laget, og et litteraturhus vil komme med en kjerne omgitt av positivt innstilte venner, bekjente, interesserte, tilfeldige. Mangelen p\u00e5 dette er for eksempel Rockheims store akillesh\u00e6l. Innholdet og huset er til dels superb \u2013 men de sliter med publikumstilstr\u00f8mningen p\u00e5 kveldsarrangementene.", "Byscenen, Dokkhuset, Biblioteket, Samfundet \u2013 og Rockheim er alle fenomenale kulturarenaer. Men ingen av dem har som sin hovedoppgave \u00e5 hente inn de mest aktuelle forfatterne og de mest aktuelle samfunnsdebattantene. De gj\u00f8r det i tillegg til \u00e5 arrangere konserter, l\u00e5ne ut b\u00f8ker og vise frem rockhistorien.", "Det er legitimt \u00e5 argumentere med at en ikke har r\u00e5d til et litteraturhus. Kommunen hadde nok h\u00e5pet at forprosjektet konkluderte med at sponsorer og egeninntekt skulle v\u00e6re nok. Men var det s\u00e6rlig sannsynlig? Er kommunen redd for at huset skal bli for dyrt \u00e5 drifte \u2013 alts\u00e5 ikke klare seg selv, eller er de redd for at huset skal bli s\u00e5 bra at det konkurrerer andre akt\u00f8rer? N\u00e5 argumenteres det for begge disse synene \u2013 og fra mitt st\u00e5sted virker denne doble skepsisen merkelig.", "\u00c5 v\u00e6re skeptisk til \u00e5 etablere en ny akt\u00f8r, en frisk lilles\u00f8ster med startst\u00f8tte fra kommunen, friske penger fra Fritt Ord og millioner av kroner i innskutt arbeidskapital, er muligens fornuftig reservasjon og vern om det man har.", "Men det er d\u00f8nn defensivt.", "\u00abJeg er redd flertallet tok livet av en dr\u00f8m i kveld\u00bb, sa H\u00f8yre-politiker Kjetil Utne etter kulturkomiteens avslag forrige uke. H\u00e5pet er at p\u00e5driverne er lidenskapelige nok til \u00e5 beholde gnisten til tross for lammende kommunal overforsiktighet."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "contenthash", "value": "29f7c9a75de4199144b272f38c80576c2cc52378a23292bf8f2761c8bbf3a657"}, {"field": "createtime", "value": "2016-10-17T10:02:36.000Z"}, {"field": "description", "value": "En historie fra virkeligheten, gjengitt i litter\u00e6r form i anledning saken. Historien g\u00e5r over til saklig kommentar cirka midtveis."}, {"field": "dominantimage", "value": "http://www.adressa.no/incoming/article6750087.ece/ALTERNATES/w980-default/Huitfeldtgaarden01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/288f4098aca080c2b6e817ba5db8edd048c9b695.jpg?59628bd9"}, {"field": "dominantthumbnaildimensions", "value": "300x169"}, {"field": "heading", "value": "Lidenskapens pris -adressa.no"}, {"field": "id", "value": "288f4098aca080c2b6e817ba5db8edd048c9b695"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger"]}, {"field": "kw-concept", "value": ["lidenskapens pris", "litteraturhus", "biblioteket", "kommunal st\u00f8tte", "hus"]}, {"field": "kw-entity", "value": ["v\u00e5r frue", "fritt ord", "vitenssenteret og kj\u00f8pmannsgata", "franzen", "knausg\u00e5rd", "huitfeldtg\u00e5rden", "studentersamfundet", "gamle", "avant garden", "monstermenneske", "rockheim", "samfundet", "byscenen", "nordisk", "norges", "avant garden og bj\u00f8rnsonfestivalen", "r\u00e5dhussalen", "oslo og bergen", "litteratur-trondheim", "dokumentarfestivalen", "torvet", "h\u00f8yre", "r\u00e5dhussalen og magistratsalen", "biblioteket", "dokkhuset", "skarstein og lindstr\u00f8m", "tinghuset", "hornemannsg\u00e5rden"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["gunnar houen", "erlend loe", "vigdis moe skarstein", "merethe lindstr\u00f8m", "silje engeness", "hadia tajik", "joyce caroll oates", "gjest baardsen", "h\u00e5kon bleken", "kjetil utne", "alexander rybak"]}, {"field": "kw-taxonomy", "value": ["meninger", "meninger/kommentarer"]}, {"field": "og-image", "value": "http://www.adressa.no/incoming/article6750087.ece/ALTERNATES/w980-default/Huitfeldtgaarden01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lidenskapens pris"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/article6750081.ece"}, {"field": "pageclass", "value": ["article"]}, {"field": "publishtime", "value": "2012-12-01T08:15:36.000Z"}, {"field": "recs-articleid", "value": "6750081"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-publishtime", "value": "2012-12-01T08:15:36.000Z"}, {"field": "recs-rawtitle", "value": "Lidenskapens pris -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer"]}, {"field": "teaser", "value": "En historie fra virkeligheten, gjengitt i litter\u00e6r form i anledning saken. Historien g\u00e5r over til saklig kommentar cirka midtveis."}, {"field": "thumbnail", "value": "http://content-thumbnail.cxpublic.com/content/thumbnail200x150/288f4098aca080c2b6e817ba5db8edd048c9b695.jpg?59628bd9"}, {"field": "thumbnailfullheightdimensions", "value": "200x2127"}, {"field": "timestamp", "value": "2017-07-09T20:02:33.000Z"}, {"field": "title", "value": "Lidenskapens pris"}, {"field": "url", "value": "http://www.adressa.no/meninger/kommentarer/article6750081.ece"}, {"field": "urlhash", "value": "288f4098aca080c2b6e817ba5db8edd048c9b695"}], "score": 0.37796742, "siteId": "9222270286501375973", "id": "288f4098aca080c2b6e817ba5db8edd048c9b695"}

