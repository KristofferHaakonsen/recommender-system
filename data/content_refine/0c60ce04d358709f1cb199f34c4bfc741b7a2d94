{"fields": [{"field": "modifiedtime", "type": "time", "value": "2017-02-27T09:00:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["F\u00f8dsel", "Barn", "Familie"]}, {"field": "author", "value": ["torunn a. aar\u00f8y", "marita aarekol (foto)", "bt"]}, {"field": "body", "value": ["P\u00e5 Oster\u00f8y sto alt klart. Vogn, seng og et saueskinn. Sjokket over graviditeten hadde lagt seg. Forholdet til barnefaren var over for lenge siden. Men Malin Vik var klar. Hun gledet seg til lille Leander skulle komme.", "Slik gikk det ikke. 20. januar 2014 l\u00e5 hun med en d\u00f8df\u00f8dt baby p\u00e5 armen.", "\u2013 Han s\u00e5 akkurat ut som andre babyer. Han var helt ferdig, sier Malin Vik til Bergens Tidende .", "Ambulansen hadde skj\u00f8nt at det hastet. De skrudde p\u00e5 bl\u00e5lysene denne mandags morgenen p\u00e5 vei til Kvinneklinikken p\u00e5 Haukeland sykehus i Bergen. Malin hadde bl\u00f8dninger og veldige smerter.", "Denne serien ble f\u00f8rst publisert i Bergens Tidende.", "Gjennom historiene til tre s\u00f8stre fra Oster\u00f8y f\u00e5r vi et lite innblikk i hvordan det er \u00e5 sette barn til verden p\u00e5 Kvinneklinikken i Bergen. Landets nest st\u00f8rste f\u00f8deklinikk har 5500 f\u00f8dsler \u00e5rlig, og like mange ulike opplevelser.", "Line Albriktsen (28) er gift og snart mor til to. Begge hennes svangerskap har v\u00e6rt preget av ekstrem svangerskapskvalme. Hun sliter ogs\u00e5 med angst rundt graviditeten.", "Cecilie Vik (26) er fra f\u00f8r alenemor til Kine p\u00e5 syv \u00e5r. Denne gang br\u00f8t hun med barnefaren ved starten av svangerskapet, men \u00f8nsker \u00e5 b\u00e6re frem barnet.", "Malin Vik (22) er den yngste av s\u00f8strene. Hun mistet barnet sitt da hun var syv m\u00e5neder p\u00e5 vei. Bor n\u00e5 utenfor Molde med samboer og jobber i dyrebutikk.", "Fremme p\u00e5 KK ble rommet fylt opp av hvitkledde. Malin husker kaos, men holdt blikket p\u00e5 moren \u2013 det eneste trygge i rommet.", "\u2013 Det tok ikke lang tid f\u00f8r de sa det. De fant ikke hjertelyd. Da begynte jeg \u00e5 gr\u00e5te.", "Det er g\u00e5tt nesten tre \u00e5r siden de kaotiske dagene p\u00e5 KK. I Malins journal st\u00e5r det at morkaken l\u00f8snet. Lille Leander var 1140 gram og allerede d\u00f8d f\u00f8r de kom frem til sykehuset. Leander fikk 30 uker i Malins mage.", "Hun ble en av de rundt 20 kvinnene \u00e5rlig som opplever \u00e5 f\u00e5 et d\u00f8df\u00f8dt barn ved Kvinneklinikken.", "Dette er tredje del av serien \u00abBarn i magen\u00bb, der vi f\u00f8lger tre s\u00f8stre gjennom graviditet og f\u00f8dsel, glede og sorg.", "Les f\u00f8rste del her: De er s\u00f8stre og venter hver sin jente. Den ene forbereder seg p\u00e5 \u00e5 bli alenemor", "Les andre del her: Gravide Line er konstant redd for at noe skal g\u00e5 galt", "N\u00e5 har Malin bestemt seg for \u00e5 snakke om det som hun har tenkt p\u00e5 hver dag etterp\u00e5. Det er enda verre \u00e5 snakke om det i dag enn rett etter at det skjedde. Malins \u00f8yne blir blanke.", "22-\u00e5ringen selv husker bare bruddstykker av de kaotiske dagene p\u00e5 Haukeland. Hun f\u00f8dte Leander, men visste at han ville komme stille ut.", "\u2013 Jeg husker at de spurte om jeg ville holde ham da han var f\u00f8dt. Det ville jeg ikke med en gang.", "F\u00f8rst da Leander hadde blitt vasket forsiktig og hadde f\u00e5tt p\u00e5 seg det bl\u00e5 strikkesettet inne p\u00e5 f\u00f8destuen, la hun ham i armene.", "Han hadde lukkede \u00f8yne. Han laget ikke en lyd.", "\u2013 Det var p\u00e5 en m\u00e5te godt \u00e5 holde ham, men trist ogs\u00e5. Da skj\u00f8nte jeg ikke hva som hadde skjedd. Jeg tror det tok mange m\u00e5neder f\u00f8r jeg gjorde det, sier hun.", "Resten av dagene p\u00e5 Kvinneklinikken husker hun ikke s\u00e5 mye av. Hun fikk bes\u00f8k, og Leander ble trillet ut til bes\u00f8kende som kom til henne p\u00e5 sykehuset. Men Malin var ikke trist da. Ikke slik som etterp\u00e5.", "S\u00e5 dro hun hjem. Uten Leander.", "\u2013 Jeg dro rett i stallen til hesten. Som om alt var normalt.", "Mens stores\u00f8steren Line satt h\u00f8ygravid i kirken, m\u00e5tte 19-\u00e5ringen f\u00f8lge sitt eget barn til graven. Han l\u00e5 i en liten kiste inne i Hamre kyrkje p\u00e5 Oster\u00f8y.", "S\u00e5 dro hun til Molde for \u00e5 bes\u00f8ke Kim, som hun hadde m\u00f8tt en gang f\u00f8r.", "\u2013 Jeg bare ble her, dro ikke tilbake. Vi er samboere n\u00e5, forteller hun.", "Malin trodde den gangen at hun kunne reise fra alt. I stedet har det blitt noen tunge \u00e5r. Minnene om Leander sitter i hjertet og i hodet.", "\u2013 Det gikk noen m\u00e5neder f\u00f8r det gikk opp for meg hva som hadde skjedd. Men s\u00e5 begynte det \u00e5 komme om kvelden. Jeg gr\u00e5t. Det var vanskelig \u00e5 sovne.", "Hun ble sendt til psykolog av fastlegen, men stolte ikke p\u00e5 den unge fyren som satt der. Hun klarte ikke \u00e5 \u00e5pne seg, tvilte p\u00e5 at han brydde seg.", "Etter d\u00f8df\u00f8dselen har det v\u00e6rt vanskelig \u00e5 konsentrere seg og huske ting. Hun som alltid var p\u00e5 farten, har helst holdt seg hjemme. Men jobben er viktig. Hun elsker \u00e5 jobbe lange vakter. For en dyreelsker som henne er det en dr\u00f8m \u00e5 jobbe i dyrebutikk.", "N\u00e5 sitter hun i kjellerleiligheten i Elnesv\u00e5gen utenfor Molde. Romsdalsfjellene v\u00e5ker over henne.", "I sofaen har hun Luna, f\u00f8dt n\u00f8yaktig ett \u00e5r etter Leander. Hunden er hennes st\u00f8rste tr\u00f8st. Luna har alt hun kan \u00f8nske seg av omsorg, kj\u00e6rlighet og kl\u00e6r. I gangen henger \u00e5tte ulike hundejakker. Hun har ogs\u00e5 f\u00e5tt saueskinnet som Leander skulle ha.", "\u2013 Henne vet jeg i alle fall at jeg har, sier Malin.", "P\u00e5 landsbasis var 212 barn d\u00f8df\u00f8dte i 2015. De fleste av disse d\u00f8de f\u00f8r f\u00f8dselen var kommet i gang. Antallet har g\u00e5tt kraftig ned de siste 50 \u00e5rene, mye takket v\u00e6re bedre og tettere oppf\u00f8lging under svangerskapet.", "Leander d\u00f8de da morkaken l\u00f8snet hos Malin. Morkakel\u00f8sning skjer i rundt en prosent av alle f\u00f8dsler, men ofte er det bare i randen det l\u00f8sner. Det er langt sjeldnere at hele morkaken l\u00f8sner, slik at barnet d\u00f8r.", "\u2013 F\u00f8r tenkte jeg ikke p\u00e5 at dette kunne skje. N\u00e5 h\u00f8rer jeg ofte om folk som opplever \u00e5 miste, sier hun.", "Hun har litt kontakt med andre som har mistet gjennom en Facebook-gruppe.", "P\u00e5 Leanders grav st\u00e5r det fortsatt et trekors, som hun bare har orket \u00e5 bes\u00f8ke et par ganger. Hun klarer ikke \u00e5 finne roen der.", "\u2013 Hvis du ikke har opplevd det selv, kan du ikke skj\u00f8nne det. Det er s\u00e5 mange f\u00f8lelser i dette med \u00e5 miste et barn, sier Malin og holder hunden inntil seg.", "Det er ikke noe hun skjuler, men heller ikke noe som er lett \u00e5 fortelle om. Det er ikke lett \u00e5 snakke med kj\u00e6resten eller venner om dette heller.", "\u2013 N\u00e5r det er fest, og vi har litt alkohol innabords, forteller jeg av og til. Det er lettere. Men de vet ikke hvor dypt det egentlig sitter.", "En dag skal kanskje Malin bli gravid igjen. Men f\u00f8rst skal hun utredes ferdig for blodsykdommen hemokromatose. Hun har lenge lurt p\u00e5 om det kunne ha sammenheng med at Leander d\u00f8de.", "Men akkurat n\u00e5 er det vanskelig, dette med sm\u00e5 babyer. Derfor har kontakten med s\u00f8strene og de hjemme v\u00e6rt liten. De kan prate om dagligdagse ting, men ikke barna. Det klarer ikke Malin. Er det venner som f\u00e5r barn, styrer hun ogs\u00e5 unna.", "\u2013 Jeg skulle \u00f8nske at jeg kunne glede meg p\u00e5 deres vegne. Men det er s\u00e5 vanskelig.", "\u2013 Jeg skal ha kanskje ha barn en gang, men det blir lenge til. Det blir ikke lett \u00e5 g\u00e5 gjennom et svangerskap. Jeg vet ikke hvor store forventninger jeg kommer til \u00e5 ha.", "Malin har ikke noe r\u00e5d til andre som opplever \u00e5 miste et barn.", "\u2013 Jeg f\u00f8ler ikke at jeg har taklet dette s\u00e5 bra selv. Det finnes sikkert ikke noen oppskrift p\u00e5 det. Kanskje at det er lurt \u00e5 kj\u00f8pe seg en hund. Da er du aldri alene. Det er da det er verst. N\u00e5r du er alene kommer tankene.", "P\u00e5 Leanders grav skal en stein settes ned til v\u00e5ren.", "Det er Malin Vik som har bestemt at et hjerte skal omslutte Leander Vik Paulsen, f\u00f8dt 20. januar 2014 .", "Og ordene hun har valgt vet hun alt om: \u00abSm\u00e5 f\u00f8tter setter store spor\u00bb."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4960163b0f2a8a57d34bbbe669bc1c97adface7f7ae890cd0f54c190cfd3017c"}, {"field": "createtime", "value": "2017-02-22T12:56:57.000Z"}, {"field": "description", "value": "Da Malin Vik (22) mistet lille Leander for tre \u00e5r siden, dro hun fra alt. Men hun vet n\u00e5 at det ikke g\u00e5r an \u00e5 reise fra noe s\u00e5 vondt."}, {"field": "dominantimage", "value": "http://www.adressa.no/incoming/article14296178.ece/xr0qw4/ALTERNATES/w980-default/malin.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0c60ce04d358709f1cb199f34c4bfc741b7a2d94.jpg?593cef2a"}, {"field": "dominantthumbnaildimensions", "value": "300x169"}, {"field": "heading", "value": ["Malins s\u00f8nn d\u00f8de i magen -adressa.no", "Fant ikke hjertelyd", "Husker bare bruddstykker", "Godt og trist \u00e5 holde ham", "Vanskelig \u00e5 sovne", "Klarte ikke \u00e5 \u00e5pne seg", "Har kontakt med andre", "Finner ikke roen", "Styrer unna venner med barn", "- N\u00e5r du er alene kommer tankene", "\u00abSm\u00e5 f\u00f8tter setter store spor\u00bb"]}, {"field": "id", "value": "0c60ce04d358709f1cb199f34c4bfc741b7a2d94"}, {"field": "keyword", "value": ["F\u00f8dsel", "Barn", "Familie"]}, {"field": "keywords", "value": "F\u00f8dsel,Barn,Familie"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["sm\u00e5 f\u00f8tter setter", "barn", "morkaken l\u00f8snet"]}, {"field": "kw-entity", "value": ["hamre", "haukeland", "barn", "bergens tidende", "line", "albriktsen", "kine", "kvinneklinikken"]}, {"field": "kw-location", "value": ["elnesv\u00e5gen", "oster\u00f8y", "kim", "luna", "molde"]}, {"field": "kw-pageclass", "value": "article"}, {"field": "kw-person", "value": ["malin vik", "leander vik paulsen", "cecilie vik"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14296178.ece/xr0qw4/ALTERNATES/w980-default/malin.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Malins s\u00f8nn d\u00f8de i magen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/22/Malins-s%C3%B8nn-d%C3%B8de-i-magen-14296129.ece"}, {"field": "pageclass", "value": ["article"]}, {"field": "publishtime", "value": "2017-02-22T12:49:50.000Z"}, {"field": "recs-articleid", "value": "14296129"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-22T12:49:50.000Z"}, {"field": "recs-rawtitle", "value": "Malins s\u00f8nn d\u00f8de i magen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Da Malin Vik (22) mistet lille Leander for tre \u00e5r siden, dro hun fra alt. Men hun vet n\u00e5 at det ikke g\u00e5r an \u00e5 reise fra noe s\u00e5 vondt."}, {"field": "thumbnail", "value": "http://content-thumbnail.cxpublic.com/content/thumbnail200x150/0c60ce04d358709f1cb199f34c4bfc741b7a2d94.jpg?593cef2a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-11T07:20:10.000Z"}, {"field": "title", "value": "Barnet hennes d\u00f8de i magen - har bestemt seg for hva som skal st\u00e5 p\u00e5 s\u00f8nnens grav"}, {"field": "url", "value": "http://www.adressa.no/pluss/magasin/2017/02/22/Malins-s%c3%b8nn-d%c3%b8de-i-magen-14296129.ece"}, {"field": "urlhash", "value": "0c60ce04d358709f1cb199f34c4bfc741b7a2d94"}], "score": 0.66543615, "siteId": "9222270286501375973", "id": "0c60ce04d358709f1cb199f34c4bfc741b7a2d94"}

