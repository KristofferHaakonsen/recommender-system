{"fields": [{"field": "modifiedtime", "type": "time", "value": "2012-06-20T09:09:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther samfunnsredakt\u00f8r"}, {"field": "body", "value": ["Saken oppdateres.", "Dylan n\u00e5 igjen? Han m\u00e5 da snart v\u00e6re g\u00e5tt ut p\u00e5 dato. Ikke er det dansbart og ikke kan han synge heller!", "Det smerter meg \u00e5 m\u00e5tte gjengi ignorantenes tilbakevendende vrangforestillinger. Egentlig burde det v\u00e6rt un\u00f8dvendig \u00e5 forklare hvorfor mannen er genial. Og egentlig spiller det ingen rolle at ikke alle liker Bob Dylan. Ikke \u00e5 v\u00e6re allemannseie, er gjerne kjennetegnet p\u00e5 virkelig storhet.", "F\u00f8rst en avklaring: Dylan er verken Gud eller Messias, selv om noen kan ha ment det. Vi Dylan-frelste ser ikke p\u00e5 ham som noe i n\u00e6rheten av en gud. Derfor blir det feil \u00e5 kalle seg frelst, annet enn ironisk.", "Nei, Dylan er ingen Messias, men dylanistene ser p\u00e5 mye av det han har gjort som guddommelig. I mange av sine tekster kretser han dessuten rundt religi\u00f8se og metafysiske tema, ikke bare i sin kristne periode f\u00f8rst p\u00e5 80-tallet. Tekstene hans er ogs\u00e5 utsatt for mye teologi, i den forstand at de blir analysert, tolket og forklart, nesten p\u00e5 linje med Bibelen. Men vi tilber ikke. Vi som tilh\u00f8rer menigheten har heller et analytisk forhold til artisten, platene og sangene.", "Vi leser det vi kommer over. Det finnes hundrevis av b\u00f8ker og artikler om Bob Dylan, noe han selv harselerer med i en fersk melding p\u00e5 bobdylan.com under tittelen \u00abTo my fans and followers\u00bb. Her oppmuntrer han alle som har m\u00f8tt ham eller til og med bare h\u00f8rt eller sett ham, til \u00e5 kaste seg rundt og skrive sin egen bok.", "Tegner jeg bildet av en artist som samler rundt seg en gjeng halvskrullete nerder, dylanologer som finleser tekstene p\u00e5 jakt etter svaret p\u00e5 livets g\u00e5ter? Vel, noen har det nok p\u00e5 denne m\u00e5ten. Litt av storheten til Bob Dylan er at han blir opplevd, tolket og brukt p\u00e5 s\u00e5 mange forskjellige m\u00e5ter.", "For meg er det \u00e5 lytte til Dylan like mye en \u00abintraven\u00f8s\u00bb aff\u00e6re. Kombinasjonen av musikk, ord, m\u00e5ten han synger p\u00e5 og stemningen som formidles. Ofte kan jeg h\u00f8re hele plata uten \u00e5 kunne gjenfortelle s\u00e6rlig mye av hva den handler om, men jeg har opplevd den intenst. Slik blir det kanskje n\u00e6rmere ekstase enn analyse.", "Ekstase? Ok, de av dere Dylan-skeptikere som fortsatt henger med, er nok ikke blitt stort klokere. \u00c5 h\u00f8re noen si de har sett lyset, frelser ingen. Sp\u00f8rsm\u00e5let er fortsatt ubesvart. Hva er det som er s\u00e5 fantastisk med den brekende fyren som aldri skj\u00f8nner at han burde pensjonere seg?", "Hvor vanskelig kan det v\u00e6re? Selv bikkjer skj\u00f8nner at Dylan er spesiell. Da hunden vi en gang hadde, i frustrasjon over ikke \u00e5 ha f\u00e5tt bli med ut p\u00e5 tur, fant ut at den som hevn skulle gnage i stykker \u00e9n LP-plate blant et par hundre, hvilken plate tok den? \u00abBlonde on Blonde\u00bb, en av Dylans aller beste.", "Hva er det med Dylan? La oss ta det leksikalske f\u00f8rst. Han har gitt ut over femti plater siden 1962. Han har spilt over 3 000 konserter og er n\u00e5 mer aktiv enn noen gang. \u00abAlle\u00bb vet hvilken innflytelse han har hatt p\u00e5 popul\u00e6rmusikken og kulturlivet generelt, s\u00e6rlig p\u00e5 60- og 70-tallet. Selv de som ikke gidder \u00e5 h\u00f8re p\u00e5 Dylan, klarer \u00e5 komme opp med en viss respekt for alt dette.", "Men det er alts\u00e5 mer. Tekstene alene kunne v\u00e6rt forklaringen. Leonard Cohen mener vi m\u00e5 tilbake til Shakespeare for \u00e5 finne noe tilsvarende. Hos Dylan finnes harmdirrende appeller, handlingsmettede noveller, surrealistiske ordmalerier, jordn\u00e6re folkeviser, s\u00e5re kj\u00e6rlighetsballader, g\u00e5tefull poesi og ikke minst mengder av humor, aforismer og \u00aboneliners\u00bb.", "Overalt str\u00f8r han rundt seg med referanser til litteratur, religion, h\u00f8y- og lavkultur, mytologi og historie. Alt skrudd sammen s\u00e5 lekent og elegant at John Lennon fikk prestasjonsangst.", "N\u00e5r tekstene kobles sammen med musikken, burde det i alle fall holde. Mange av melodiene er sv\u00e6rt vakre og i\u00f8refallende \u2013 andre insisterende. P\u00e5fallende ofte har han og musikerne med sine improviserte innspillinger truffet et lydbilde og et musikalsk arrangement som flere ti\u00e5r etter er blitt klassikere i all sin uperfekte perfeksjon.", "Og hvilken annen artist kan komme med stadig nye knipper av uutgitte l\u00e5ter som overg\u00e5r det meste som er laget? Gjennom bootleg-serien ser vi at Dylan har vraket mer gull enn andre artister har i hele sin katalog. Til menigheten: H\u00f8r p\u00e5 \u00abCross the Green Mountain\u00bb fra \u00abTell Tale Signs\u00bb.", "Flinke musikere er ofte negative eller i hvert fall lunkne til Dylan. Han imponerer ikke som gitarist, han synger angivelig d\u00e5rlig og mange av l\u00e5tene er traurige \u00e5 spille. Og hva pokker handler de om?", "Men det er f\u00f8rst med Dylans levering av l\u00e5tene den virkelige magien oppst\u00e5r. I sin sjanger er Bob Dylan er en av de beste sangere som finns. Riktig nok ikke alltid. Konsertene er latterlig ujevne. Han er god p\u00e5 en slik m\u00e5te at n\u00e5r han er d\u00e5rlig, er han skikkelig d\u00e5rlig.", "Men han har et langt st\u00f8rre klangregister enn den nasale brekingen mange hater, og han har en frasering og en evne til \u00e5 legge ulike f\u00f8lelser inn i ordene som kort og godt er unik. Nettopp fordi det er mer ekte enn vakkert, l\u00f8ftes l\u00e5tene til et nytt niv\u00e5. For oss som er \u00abfrelst\u00bb.", "Mange synes Dylans l\u00e5ter blir best n\u00e5r de blir spilt og sunget \u00abskikkelig\u00bb av andre og flinkere artister. Noen av dem har tatt l\u00e5ten et skritt videre, slik The Byrds gjorde med \u00abMr. Tambourine Man\u00bb og Jimi Hendrix med \u00abAll Along the Watchtower\u00bb. Men nesten alle, med mulige unntak for de nevnte og noen av The Bands innspillinger, har bare levert god underholdning, noe som er fint \u00e5 h\u00f8re p\u00e5. Med Dylan selv f\u00e5r sangene den ekstra dimensjonen som kan kalles nerve. Som oppst\u00e5r n\u00e5r opphavsmannen selv gir av sin smerte, sin glede, sin undring eller innsikt.", "I et intervju har han sagt at \u00abdet som gj\u00f8r sangene mine annerledes, er at de har et fundament\u00bb. Og det er bare han selv som fullt ut kan formidle det videre.", "Trailer til Martin Scorseses film \"No Direction Home\"", "Men Dylans magiske tiltrekningskraft handler om mer enn det du kan h\u00f8re p\u00e5 plate. Utstr\u00e5lingen, historiene og mytene er viktige deler av helheten. Kanskje bevisst, kanskje intuitivt, kanskje for \u00e5 overleve, har han gjort seg utiln\u00e6rmelig og opptr\u00e5dt slik at mystikken bare har \u00f8kt. \u00c5 f\u00e5 til et m\u00f8te med Dylan, har v\u00e6rt uoppn\u00e5elig. Selv sto jeg um\u00e6lende som en saltst\u00f8tte da jeg fikk ham p\u00e5 tomannsh\u00e5nd i en hotellkorridor i Molde.", "Gjennom hele karrieren har han funnet opp seg selv p\u00e5 nytt og ofte har han skuffet sine skiftende grupper av fans. F\u00f8rst da han forlot det strenge vise- og protestsangmilj\u00f8et og gikk over til rock og \u00abuforst\u00e5elige\u00bb tekster, senere da han trakk seg tilbake til livet p\u00e5 landet og nesten ble countrysanger og igjen da han som nyfrelst kristen kom med litt for tydelige sanger og holdt prekener for sitt publikum.", "I det siste dr\u00f8ye ti\u00e5ret har han klart \u00e5 forene sine ulike uttrykk og kommet tilbake med sanger som t\u00e5ler sammenligning med hans beste. Snart er han blitt like vis som han pr\u00f8vde \u00e5 v\u00e6re som ung. Han skj\u00f8nte tidlig hva det vil si \u00e5 bli eldre: \u00abI was so much older then, I'm younger than that now\u00bb, sang han da han var 23.", "N\u00e5r han \u00e5r etter \u00e5r reiser verden rundt og fremf\u00f8rer l\u00e5tene sine, enkelte har han spilt over tusen ganger, andre er enn\u00e5 ikke fremf\u00f8rt live, v\u00e5ger han \u00e5 spille dem slik at selv vi som tilh\u00f8rer menigheten, strever med \u00e5 kjenne dem igjen. Han skaper og omskaper.", "Bob Dylan blottstiller seg hele tiden, men opptrer likevel i stadig nye forkledninger. Vi opplever at han er en del av v\u00e5rt liv, men vi vet aldri helt hvor vi har ham.", "Det er selvsagt g\u00e5ten som er svaret p\u00e5 det innledende sp\u00f8rsm\u00e5let: Vi vet ikke hvem han er.", "stein.arne.sether@adresseavisen.no"]}, {"field": "category0", "value": "meninger"}, {"field": "contenthash", "value": "576310b0f3931c5a1ffdd98705bfbd591524bc9080e421f5c0c4a09aa376052d"}, {"field": "createtime", "value": "2015-09-28T09:57:33.000Z"}, {"field": "description", "value": "Robert Allen Zimmerman er 70 \u00e5r kommende tirsdag. Vi Dylan-frelste f\u00e5r en ny mulighet til dyrke v\u00e5r helt. Alle dere andre sp\u00f8r: Hva er det med den Dylan-fyren?"}, {"field": "dominantimage", "value": "http://www.adressa.no/incoming/article1392784.ece5/ALTERNATES/w980-default/l%C3%B8rdagskomm%20210511"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e19aaba7efda51831c87f1d39c74ea68ff9cb745.jpg?5990c077"}, {"field": "dominantthumbnaildimensions", "value": "300x169"}, {"field": "heading", "value": "Hva er det med Bob Dylan? -adressa.no"}, {"field": "id", "value": "e19aaba7efda51831c87f1d39c74ea68ff9cb745"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": ["religion-and-spirituality", "arts-and-entertainment"]}, {"field": "kw-concept", "value": ["all", "the", "spille", "sang", "l\u00e5ter", "h\u00f8r", "artist", "liv", "tilh\u00f8rer menigheten", "plate", "spilt", "tekster"]}, {"field": "kw-entity", "value": ["cross the green mountain", "mr. tambourine man", "blonde", "green mountain", "all along", "tambourine man", "tell tale signs", "bibelen", "the bands", "the byrds", "gud", "shakespeare", "all along the watchtower"]}, {"field": "kw-location", "value": ["messias", "molde"]}, {"field": "kw-pageclass", "value": "article"}, {"field": "kw-person", "value": ["leonard cohen", "john lennon", "robert allen zimmerman", "bob dylan", "jimi hendrix"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1392784.ece5/ALTERNATES/w980-default/l%C3%B8rdagskomm%20210511"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er det med Bob Dylan?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1635750.ece"}, {"field": "pageclass", "value": ["article"]}, {"field": "publishtime", "value": "2011-05-20T13:02:52.000Z"}, {"field": "recs-articleid", "value": "855739"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-05-20T13:02:52.000Z"}, {"field": "recs-rawtitle", "value": "Hva er det med Bob Dylan? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Robert Allen Zimmerman er 70 \u00e5r kommende tirsdag. Vi Dylan-frelste f\u00e5r en ny mulighet til dyrke v\u00e5r helt. Alle dere andre sp\u00f8r: Hva er det med den Dylan-fyren?"}, {"field": "thumbnail", "value": "http://content-thumbnail.cxpublic.com/content/thumbnail200x150/e19aaba7efda51831c87f1d39c74ea68ff9cb745.jpg?5990c077"}, {"field": "thumbnailfullheightdimensions", "value": "200x1885"}, {"field": "timestamp", "value": "2017-08-13T21:11:19.000Z"}, {"field": "title", "value": "Hva er det med Bob Dylan?"}, {"field": "url", "value": "http://www.adressa.no/meninger/article1635750.ece"}, {"field": "urlhash", "value": "e19aaba7efda51831c87f1d39c74ea68ff9cb745"}], "score": 0.9608749, "siteId": "9222270286501375973", "id": "e19aaba7efda51831c87f1d39c74ea68ff9cb745"}

