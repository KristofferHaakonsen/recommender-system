{"fields": [{"field": "modifiedtime", "type": "time", "value": "2012-04-17T12:35:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["torbj\u00f8rn bolstad . h\u00f8gskolelektor", "avdeling for helse-", "sosialfag", "hist"]}, {"field": "body", "value": ["Saken oppdateres.", "Adresseavisen retter s\u00f8kelyset mot ulike sider ved oppreisningsordningen generelt og Levanger kommune sin sak spesielt. Mediainnslagene reiser viktige og utfordrende problemstillinger knyttet til organisering av oppreisningsordningene og hvem som f\u00e5r og hvem som ikke f\u00e5r. Min hensikt er \u00e5 kaste litt mer lys over dette.", "P\u00e5 slutten av 1900-tallet kom det fram at barn i barnehjem og spesialskoler for atferdsvanskelig hadde blitt utsatt for omsorgssvikt og overgrep. Det ble gjennomf\u00f8rt granskinger i de st\u00f8rste byene. Barne- og familiedepartementet utf\u00f8rte i 2003 en nasjonal kartlegging av omsorgssvikt og overgrep i barnevernsinstitusjoner. De kommunale granskingene og den nasjonale kartleggingen viste at det var en massiv forekomst av omsorgsvikt og fysiske og seksuelle overgrep p\u00e5 institusjoner hvor barnevernet hadde plassert barn.", "Med bakgrunn i St.meld. nr 24 (2004-2005) \u00abErstatningsordninger for barn i barneheimar og spesialskular for barn med \u00e5tferdsvanskar\u00bb vedtok Stortinget \u00e5 gj\u00f8re tilpasninger i Stortingets billighetserstatning for disse gruppene samt for de barn som var plassert i fosterhjem. \u00d8vre bel\u00f8psgrense for Stortingets billighets- erstatning for nevnte grupper ble fastsatt til 300 000 kroner. Tildeling etter Stortingets billighetserstatning er aktuell i de tilfeller der det ikke foreligger rettslig grunnlag for erstatningsansvar. Samlet utbetaling ved utgangen av 2007 var 45 millioner.", "I St.meld. 24 (2004-2005) ble det ogs\u00e5 sagt at det var opp til kommunene p\u00e5 selvstendig grunnlag \u00e5 vurdere hvordan de ville stille seg til krav om kommunal gransking og/eller erstatning. Kommunene m\u00e5tte selv b\u00e6re ansvaret for de eventuelle \u00f8konomiske kostnadene. P\u00e5 samme m\u00e5te som Stortingets billighetserstatningsordning, er kommunenes oppreisningsordning enmoralsk og \u00abikke-juridisk\u00bb erstatningsordning. Kommunene tar et moralsk ansvar for urett som er beg\u00e5tt,og de \u00f8nsker \u00e5gi en uforbeholden unnskyldning for overgrep og omsorgssvikt som barn og unge ble utsatt for mens de var under barnevernets omsorg. Oppreisningen tar ikke sikte p\u00e5 \u00e5 utm\u00e5le erstatning for \u00f8konomisk tap. Fram til i dag har 59 kommuner vedtatt en oppreisningsordning. Kun f\u00e5 av disse kommunene har utf\u00f8rt granskinger p\u00e5 forh\u00e5nd. Kommunene vedtar sine egne vedtekter. Dette skaper ulikheter mellom kommuner.", "Eksempel: I f\u00f8lge Trondheim kommunes vedtekter kan personer som var plassert i barnehjem, skolehjem (spesialskole for atferdsvanskelige, forfatters tilf.) og fosterhjem av Trondheim kommune, s\u00f8ke og evt. innvilges \u00f8konomisk oppreisning. I f\u00f8lge vedtekten til Kristiansund kommune kan kun personer som var plassert i barnehjem i Kristiansund kommune s\u00f8ke om og evt. innvilges \u00f8konomisk oppreisning. Alts\u00e5: Barn plassert av Kristiansund kommune i barnehjem utenfor Kristiansund, i spesialskoler og fosterhjem og som var utsatt for overgrep og/eller omsorgssvikt kommer ikke inn under oppreisningsordningen. Dersom disse barna hadde blitt plassert av Trondheim kommune hadde de kommet inn under oppreisningsordningen. Det er ogs\u00e5 variasjoner mellom kommuner n\u00e5r det gjelder andre vilk\u00e5r i vedtektene og niv\u00e5 p\u00e5 oppreisningsbel\u00f8p. De fleste kommunale vedtektene hjemler oppreisningsbel\u00f8p p\u00e5 fire niv\u00e5 fra 150 000 til 750 000. Det er ogs\u00e5 kommuner som bare har to niv\u00e5: 100 000 og 300 000. Det er ogs\u00e5 opp til den enkelte kommune \u00e5 avgj\u00f8re om tildelt statlig billighetserstatning skal gi avkorting i kommunal tildelt oppreisning og hvilke konsekvenser oppreisning har for \u00f8konomisk sosialhjelp. Helt avgj\u00f8rende er det alts\u00e5 \u00e5 ha v\u00e6rt i rett kommune p\u00e5 rett tidspunkt/plasseringstidspunkt.", "Trondheim kommune hadde pr. 30.juni 2008 mottatt 256 s\u00f8knader, behandlet og fattet vedtak i 148 saker. Samlet oppreisningsbel\u00f8p pr 30. juni 2008 var i overkant av 92 millioner. Utbetalingene har n\u00e5 kommet over 100 millioner. Det totale oppreisningsbel\u00f8pet for Trondheim kommune kan passere 150 millioner. For hele landet er det til n\u00e5 utbetalt ca 750 millioner. Enn\u00e5 ligger mange ubehandlete s\u00f8knader. De kommunale oppreisningsordningen fanger opp langt flere s\u00f8kere enn Stortingets billighetserstatning, og de fleste kommunale ordningene har et betydelig h\u00f8yere bel\u00f8p til utbetaling pr person enn staten.", "Form\u00e5let med b\u00e5de Stortingets billighetserstatning og kommunens oppreisningsordning var gjennom et \u00f8konomisk vederlag \u00e5 ta et moralsk ansvar og gi en uforbeholden unnskyldning til de som hadde v\u00e6rt utsatt for uverdige omsorgsforhold og overgrep. Om dette har lyktes vet vi lite om. Mange barn plassert av det offentlige og som har opplevd uverdige omsorgsforhold og overgrep f\u00e5r ingen kommunal oppreisning, da de faller utenfor de etablerte ordninger. De kan enten ha blitt plassert av barnevernet i en kommune som ikke har opprettet en oppreisningsordning, eller at vedtektene i kommunen ikke innbefatter det omsorgstilbudet kommunen plassert de i. Ingen kommunale vedtekter s\u00e5 langt har innbefattet barn som kommunene plasserte i andre spesialskoler enn spesialskoler for atferdsvanskelige. Det finnes omfattende dokumentasjon p\u00e5 omsorgssvikt og overgrep blant annet i spesialskoler for evneveike og spesialskoler for d\u00f8ve. Her har blant annet Levanger kommune en utfordring.", "Godt er det imidlertid at tidligere barnevernsbarn i flere intervju har gitt uttrykk for tilfredshet over at de, gjennom granskinger og oppreisningsordninger, har f\u00e5tt anerkjent sin opplevelse og at deres historier har blitt trodd. Det har hatt betydning for deres selvf\u00f8lelse \u00e5 f\u00e5 aksept for at det er blitt beg\u00e5tt urett mot dem. En lekse det offentlige b\u00f8r l\u00e6re av dette er at fors\u00f8mmelser ovenfor barn kan og b\u00f8r svi p\u00e5 pungen.", "torbjorn.bolstad@hist.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ce636438defb0ee44b721b035482af5982c6ee0c4be289a3cb00825d1faed12c"}, {"field": "createtime", "value": "2015-01-09T15:11:32.257Z"}, {"field": "description", "value": "Flere media har den siste tiden satt fokus p\u00e5 erstatning/oppreisning for barnevernsbarn. Hvem f\u00e5r? Hvem f\u00e5r ikke?"}, {"field": "dominantimage", "value": "http://www.adressa.no/incoming/article1268897.ece5/ALTERNATES/w980-default/Torbj%C3%B8rn%20Bolstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0793b9f519875f25a242e0feae3182c2d47750ed.jpg?59919cfe"}, {"field": "dominantthumbnaildimensions", "value": "300x169"}, {"field": "heading", "value": "Erstatning til barnevernsbarn -adressa.no"}, {"field": "id", "value": "0793b9f519875f25a242e0feae3182c2d47750ed"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["nasjonal kartlegging", "kommunen plassert", "innvilges \u00f8konomisk", "moralsk ansvar", "kommunale vedtekter", "barn plassert", "kommunal gransking", "uverdige omsorgsforhold", "innvilges \u00f8konomisk oppreisning", "uforbeholden unnskyldning", "kommune", "kommunene vedtar", "kommunens oppreisningsordning", "\u00f8konomisk oppreisning", "fleste kommunale"]}, {"field": "kw-entity", "value": "stortinget"}, {"field": "kw-location", "value": ["levanger", "kristiansund", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1268897.ece5/ALTERNATES/w980-default/Torbj%C3%B8rn%20Bolstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erstatning til barnevernsbarn"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1163422.ece"}, {"field": "pageclass", "value": ["article"]}, {"field": "publishtime", "value": "2008-10-03T07:33:00.000Z"}, {"field": "recs-articleid", "value": "1549366"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-10-03T07:33:00.000Z"}, {"field": "recs-rawtitle", "value": "Erstatning til barnevernsbarn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Flere media har den siste tiden satt fokus p\u00e5 erstatning/oppreisning for barnevernsbarn. Hvem f\u00e5r? Hvem f\u00e5r ikke?"}, {"field": "thumbnail", "value": "http://content-thumbnail.cxpublic.com/content/thumbnail200x150/0793b9f519875f25a242e0feae3182c2d47750ed.jpg?59919cfe"}, {"field": "thumbnailfullheightdimensions", "value": "200x1507"}, {"field": "timestamp", "value": "2017-08-14T12:52:14.000Z"}, {"field": "title", "value": "Erstatning til barnevernsbarn"}, {"field": "url", "value": "http://www.adressa.no/meninger/kronikker/article1163422.ece"}, {"field": "urlhash", "value": "0793b9f519875f25a242e0feae3182c2d47750ed"}], "score": 0.7303668, "siteId": "9222270286501375973", "id": "0793b9f519875f25a242e0feae3182c2d47750ed"}

