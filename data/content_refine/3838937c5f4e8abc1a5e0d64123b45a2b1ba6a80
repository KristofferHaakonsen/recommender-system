{"fields": [{"field": "modifiedtime", "type": "time", "value": "2012-06-20T09:24:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Saken oppdateres.", "I UkeAdressa denne l\u00f8rdagen m\u00f8ter du den f\u00f8rste norske spesialsoldat som \u00e5pent forteller om livet i spesialkommandoen - og om operasjoner i Afghanistan.", "P\u00e5 det meste har Forsvarets speialkommando hatt 150 soldater p\u00e5 hemmelige operasjoner i Afghanistan.", "Dette er ikke en del av den mye omtalte Telemark bataljon, men en styrke som opererer p\u00e5 siden av de konvensjonelle styrkene. \u00abSpesialsoldater\u00bb. De kalles ogs\u00e5 \u00abelitesoldater\u00bb og \u00abkommandosoldater\u00bb.", "Dette er kun et lite utdrag av den 11 sider lange reportasjen i UkeAdressa:", "- Jeg har ikke tall p\u00e5 hvor mange offensive aksjoner jeg har besluttet og ledet i Afghanistan, og p\u00e5 disse operasjonene har vi enda ikke l\u00f8snet skudd. I det \u00f8yeblikket du l\u00f8sner skudd har du gjort en feil, sier Joar Eidheim.", "- Sier du at norske spesialsoldater ikke har tatt liv?", "- Jeg sier ikke det, vi har tatt liv, men ikke som et ledd i offensive operasjoner. Det har kun skjedd n\u00e5r vi har blitt angrepet, som en siste l\u00f8sning for \u00e5 redde ut v\u00e5re egne soldater, eller de var ute med.", "- Hvor ofte har det skjedd?", "- Jeg vil tro det har skjedd fem-seks ganger.", "- Hvor mange afghanske liv har spesialkommandoen tatt?", "- Som sagt, vi har kun drept som siste l\u00f8sning n\u00e5r vi selv er angrepet, da har vi noen ganger skutt tilbake og enkelte ganger droppet bomber som en del av v\u00e5rt forsvar, men det finnes ikke slike tall.", "- Har dere drept sivile?", "- Vi kan med stor grad av sannsynlighet anta at alle vi har skutt mot og droppet bomber p\u00e5 er soldater.", "Styrken gikk mot misstenkte, innhentet opplysninger, gjorde \u00e5stedsgranskninger og gjennomf\u00f8rte avh\u00f8r. Kartla misstenkelige personer og nettverket deres.", "Her hjemme h\u00f8rer vi om Taliban, i vikeligheten er det en jungel av grupper med ulik motivasjon som \u00f8konomisk gevinst, nabofeider og ideologisk kamp. Al-qaida. Hahuqani. Taliban.", "Noen er knyttet til topper i Pakistan, andre er mer udefinerbare. Jobben er \u00e5 tegne et mest mulig komplett bilde av fienden.", "Det kalles \u00abmultilayer\u00bb.", "Under en av disse operasjonene brukte norske spesialsoldater to dager p\u00e5 2,5 kilometer for \u00e5 n\u00e6rme seg det de misstenkte \u00e5 v\u00e6re en treningsleir for Taliban. Stridsrasjoner, batterier, radioer, v\u00e5pen, ammunisjon, nattkikkerter, soveposer. Hver soldat bar opptil 86 kilo oppakning med 30 liter vann. Fra en skr\u00e5ning observerte de leiren i seks dager. Fotograferte. Filmet.", "P\u00e5 dagtid l\u00e5 styrken skjult under kamuflasjenett, en pocketbok ble delt opp for at flest mulig kunne lese boken samtidig, og etter hvert som den ble lest ferdig ble papiret brukt som dopapir.", "Alt, ogs\u00e5 avf\u00f8ring, ble tatt med tilbake for ikke \u00e5 legge igjen spor. P\u00e5 nattestid var styrken inne i leiren for \u00e5 hente informasjon. \u00c5stedsgranskning.", "Finner de v\u00e5pen, gjennomf\u00f8res avh\u00f8r. Telefoner og pc-er blir tatt med tilbake for \u00e5 finne ny informasjon som leder til nye spor.", "Det kalles \u00abforf\u00f8lgelsesstrid\u00bb.", "En p\u00e5gripelse i Kabul kan p\u00e5g\u00e5 i to til syv timer, som regel om natten. Hver soldat b\u00e6rer med seg 20-30 kilo utstyr:", "I UkeAdressa f\u00e5r du et unikt innblikk i disse operasjonene:", "Stridsvest. Kommunikasjon. V\u00e5pen. Vann. Skuddsikker vest. Knebeskyttere. Snickers i lomma. Nattkikkert med lodd i nakken for \u00e5 kompensere tyngden. P\u00e5 en skjerm mottas sylskarpe overv\u00e5kningsbilder fra overv\u00e5kingsfly som gj\u00f8r soldatene i stand til \u00e5 se bevegelser p\u00e5 andre siden et gjerde.", "Hagle til \u00e5 \u00e5pne d\u00f8rer. Prim\u00e6rv\u00e5penet C8 SFW angrepsrifle. 210 skudd. USP-pistol. Tre magasiner. MP 5. Tre ikke-d\u00f8delige sjokkgranater. To smell i en granat. Kraftig lysglimt, ment for \u00e5 vinne de ekstra sekundene, tid til \u00e5 lese situasjonen. Handle.", "- Hver gang du g\u00e5r inn i et rom er det en situasjon du m\u00e5 vinne, p\u00e5 andre siden av d\u00f8ren kan det v\u00e6re en person med v\u00e5pen rettet mot deg, eller en mor med et barn p\u00e5 armen, sier Eidheim til UkeAdressa.", "- Har dere tatt n\u00f8kkelpersoner blant oppr\u00f8rerne?", "- Ja, innefor strukturer med personer som har v\u00e6rt ansvarlig for terror og selvmordsaksjoner, har vi tatt flere h\u00f8yt rangerte personer.", "- Har dere tatt ut noen slike ved \u00e5 drepe dem?", "- Nei, som sagt driver vi ikke med likvideringer. Hensynet til bevisf\u00f8rsel er like viktig i Afghanistan som hjemme. Skyter vi uten \u00e5 ha blitt m\u00f8tt med v\u00e5pen, er det mord. Men vi har p\u00e5grepet mange.", "- Hvor mange?", "- Hvis jeg skal tippe vil jeg tro at vi har bidratt til \u00e5 p\u00e5gripe s\u00e5 mange som hundre slike kjeltringer. Om de fortsatt sitter bak l\u00e5s og sl\u00e5, vet jeg ikke, flere settes fri etter m\u00f8tet med afghansk rettsvesens. Trenden g\u00e5r mot at direkte aksjonene kun g\u00e5r mot personer som har en arrestordre mot seg etter en rettskjennelse basert p\u00e5 skjellig grunn til mistanke.", "- Du kaller dem \u00abkjeltringer\u00bb, andre vil kalle dem modige frihetskjempere som risikerer livet for \u00e5 jage ut vestlige okkupasjonsmakter?", "- Det er ikke til \u00e5 komme bort fra at mange av disse bruker sin kompetanse for \u00e5 ramme andre p\u00e5 verst tenkelig m\u00e5te, de utstyrer unge mennesker med vester fulle av sprengstoff for at unge naive sjeler skal sprenge seg selv i lufta for \u00e5 ramme kvinner og barn og noen utenlandske soldater. P\u00e5 en human m\u00e5te vil jeg ta fra dem mulighetene til \u00e5 gj\u00f8re dette.", "- Ja, vi drar disse bakmennene etter skjegget til rettergang, og rakrygget kan jeg fortelle at vi gj\u00f8r dette uten \u00e5 skyte dem eller lemleste dem. N\u00e5 snakker jeg ikke ut fra hva Nato og andre gj\u00f8r, men hvilke holdninger som r\u00e5der her i denne avdelingen. Vi har respekt for menneskeverdet, derfor skyter vi ikke.", "Til UkeAdressa forteller Eidheim at han har hatt sjefer som har v\u00e6rt mer opptatt av hvor mange som ble drept, enn hvilken effekt operasjonen hadde. Han svarer ogs\u00e5 p\u00e5 kritikk fra journalist Erling Borgen som har stilt sp\u00f8rsm\u00e5l om den lukkede styrken har brutt internasjonale bestemmelser.", "Eidheim forteller om da spesialkommandoen skulle ta to Taliban-ledere p\u00e5 en natt - og da den besvarte angrep med bomber fra en ubemannet drone.", "Den norske spesialsoldatene har selv stanset oppdrag fordi den mente oppdraget br\u00f8t med engasjementsreglene - \u00abrules of engagement\u00bb. I UkeAdressa kan du lese om den ene gangen, da norske spesialsoldater stod rett utenfor d\u00f8ra til en talibansjef.", "I Intervjuet med UkeAdressa forteller Eidheim om da spesialsoldat Tor Arne Lau Henriksen ble skutt p\u00e5 kloss hold i Lowgarprovinsen \u00f8st i Afghanistan sommeren 2007 - og hva hans egne ungene tenker om en far som er p\u00e5 hemmelig oppdrag i Afghanistan.", "Adresseavisen har som f\u00f8rste avis v\u00e6rt p\u00e5 innsiden av Forsvarets spesialstyrker, og har denne uken bragt flere lengre reportasjer om spesialkommandoen.", "I UkeAdressa f\u00e5r du et unikt innblikk i et milj\u00f8 hvor soldatene g\u00e5r kledd som de vil fordi styrken dyrker individet. Ingen kvinner har klart kravene for \u00e5 komme inn som soldat i spesialkommandoen.", "- Det er riktig \u00e5 stille sp\u00f8rsm\u00e5l som \u00abhvor er kvinnene, hvor er muslimene, hvor er de fargede?\u00bb Dette er berettiget kritikk. Jeg skulle gjerne hatt dem som spesialjegere i FSK, sier Eidheim til UkeAdressa.", "FSK trener jungel i Brunei. \u00d8rken i Afghanistan. Semi\u00f8rken i Spania. Vinter hjemme. Maritim krigf\u00f8ring trenes i Nordsj\u00f8en og Oslo-fjorden. Urban krigf\u00f8ring \u00f8ves hjemme. Flyst\u00f8tteoperasjoner i Florida og New Mexico.", "Norske spesialstyrkene ble trukket tilbake fra Afghanistan i fjor, men siden har utenriksminister Jonas Gahr St\u00f8re varslet at spesialstyrkene skal tilbake. Det kan skje allerede denne vinteren.", "LES HELE INTERVJUET I ADRESSEAVISENS L\u00d8RDAGSMAGASIN - UKEADRESSA"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "d26cb1d6c8588f707144b3696619726a9966984564dcccfcf5bf1404fbaed810"}, {"field": "createtime", "value": "2012-07-09T20:17:22.881Z"}, {"field": "description", "value": "Hensynet til bevisf\u00f8rsel er like viktig i Afghanistan som hjemme. Skyter vi uten \u00e5 ha blitt m\u00f8tt med v\u00e5pen, er det mord, sier Joar Eidheim."}, {"field": "dominantimage", "value": "http://www.adressa.no/incoming/article1371247.ece5/ALTERNATES/w980-default/eidheim1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3838937c5f4e8abc1a5e0d64123b45a2b1ba6a80.jpg?58d421f6"}, {"field": "dominantthumbnaildimensions", "value": "300x169"}, {"field": "heading", "value": ["- Vi driver ikke med likvideringer -adressa.no", "Overv\u00e5ket Taliban-base", "Operasjoner i Kabul", "Bomber fra droner", "Unikt innblikk"]}, {"field": "id", "value": "3838937c5f4e8abc1a5e0d64123b45a2b1ba6a80"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["operasjoner", "v\u00e5pen", "norske spesialsoldater", "unikt innblikk", "skje", "person", "norske", "soldat", "styrke"]}, {"field": "kw-entity", "value": ["lowgarprovinsen", "florida og new mexico", "ukeadressa", "nordsj\u00f8en og oslo", "taliban", "intervjuet", "forsvarets"]}, {"field": "kw-location", "value": ["kabul", "brunei", "spania", "afghanistan", "pakistan", "telemark", "new mexico", "nato"]}, {"field": "kw-pageclass", "value": "article"}, {"field": "kw-person", "value": ["joar eidheim", "jonas gahr st\u00f8re", "tor arne lau henriksen", "erling borgen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1371247.ece5/ALTERNATES/w980-default/eidheim1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi driver ikke med likvideringer"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article1543822.ece"}, {"field": "pageclass", "value": ["article"]}, {"field": "publishtime", "value": "2010-10-23T10:05:18.000Z"}, {"field": "recs-articleid", "value": "859355"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2010-10-23T10:05:18.000Z"}, {"field": "recs-rawtitle", "value": "- Vi driver ikke med likvideringer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Hensynet til bevisf\u00f8rsel er like viktig i Afghanistan som hjemme. Skyter vi uten \u00e5 ha blitt m\u00f8tt med v\u00e5pen, er det mord, sier Joar Eidheim."}, {"field": "thumbnail", "value": "http://content-thumbnail.cxpublic.com/content/thumbnail200x150/3838937c5f4e8abc1a5e0d64123b45a2b1ba6a80.jpg?58d421f6"}, {"field": "thumbnailfullheightdimensions", "value": "200x2268"}, {"field": "timestamp", "value": "2017-03-23T19:28:54.000Z"}, {"field": "title", "value": "- Vi driver ikke med likvideringer"}, {"field": "url", "value": "http://www.adressa.no/nyheter/innenriks/article1543822.ece"}, {"field": "urlhash", "value": "3838937c5f4e8abc1a5e0d64123b45a2b1ba6a80"}], "score": 0.5834007, "siteId": "9222270286501375973", "id": "3838937c5f4e8abc1a5e0d64123b45a2b1ba6a80"}

