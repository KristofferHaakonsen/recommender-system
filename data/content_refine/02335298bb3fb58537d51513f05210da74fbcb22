{"fields": [{"field": "modifiedtime", "type": "time", "value": "2014-09-30T18:14:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "P\u00e5l Andreassen har v\u00e6rt sykelig overvektig det meste av sitt voksne liv. I 2010 var han p\u00e5 sitt tyngste. Han veide 185 kilo og dagene besto i sjokolade, brus, pean\u00f8tter, kaker og is - i tillegg til solide frokoster og middager, kveldsmat og nattmat.", "Et m\u00f8te med lillebroren i p\u00e5sken 2010 endret alt. Broren som, i likhet med Andreassen, alltid hadde v\u00e6rt overvektig, hadde n\u00e5 rast ned i vekt ved hjelp av en slankeoperasjon.", "- Da han n\u00e6rmest kom flygende inn gjennom stuen med sin nye kropp, gikk det kaldt nedover ryggen min. Da bestemte jeg meg for \u00e5 gj\u00f8re noe, sier Andreassen, som ogs\u00e5 har en tredje bror som har g\u00e5tt mye ned vekt etter en slankeoperasjon.", "I starten fokuserte 57-\u00e5ringen kun p\u00e5 mat og trening, men han forsto raskt at livsstilsendringen ville ta tid, s\u00e5 han laget seg en fem\u00e5rsplan. Han spiste mindre og sunnere, og begynte \u00e5 g\u00e5 p\u00e5 daglige turer. I l\u00f8pet av de to neste \u00e5rene raste han ned 85 kg i vekt. At det skulle g\u00e5 s\u00e5 fort, var verken planlagt eller forventet.", "I m\u00f8te med en kostholdsveileder, som satte den livslange overvekten i sammenheng med det mentale, skj\u00f8nte han at han ogs\u00e5 m\u00e5tte ta tak i andre deler av livet. Han forsto at det var en grunn til at han hadde spist s\u00e5 mye. Den samme grunnen gjorde at han drakk altfor mye alkohol en periode.", "- Jeg har slitt med sosial angst hele livet. Jeg husker at jeg mislikte \u00e5 g\u00e5 p\u00e5 skolen og i selskaper. Det var p\u00e5 det niv\u00e5et at om det var fire mennesker i et rom, og en av dem var en jeg ikke kjente, s\u00e5 gikk jeg ikke inn. I femten\u00e5rsalderen begynte jeg med alkohol for \u00e5 d\u00f8yve angsten, og helgene mine ble fort ovale. Jeg drakk i 20 \u00e5r, sier trebarnsfaren fra Torpa i Oppland.", "Da han var 35 \u00e5r, bestemte han seg for \u00e5 slutte med alkohol. N\u00e5 ble jobbing og mat hans m\u00e5te \u00e5 takle og d\u00f8yve angsten.", "- Jeg jobbet 12-16 timer i d\u00f8gnet, seks-syv dager i uken. P\u00e5 den m\u00e5ten unngikk jeg et sosialt liv. Men siden jeg bare sov to-fire timer i d\u00f8gnet, var det mer enn nok tid igjen til \u00e5 spise. Jeg spiste mye p\u00e5 jobb og i timene utenom jobb. Jeg var kraftig i ungdommen, men n\u00e5 ble jeg sykelig overvektig, sier han.", "I nesten tyve \u00e5r levde han et liv med altfor mye mat og jobbing. Da han tok tak i livet sitt p\u00e5sken 2010, og klarte \u00e5 g\u00e5 ned 85 kg, trodde han at alt ville bli bra. Men angsten var ikke blitt noe mindre.", "- F\u00f8rst da skj\u00f8nte jeg at alkoholen og maten handlet om \u00e5 d\u00f8yve angsten, forteller Andreassen.", "Han bestemte seg for \u00e5 konfrontere angsten og gjorde noe som tidligere ville v\u00e6rt utenkelig for mannen som unngikk sosiale sammenhenger og ukjente: Han fortalte sin historie p\u00e5 Tons\u00e5sen rehabilitering - et senter med hovedfokus p\u00e5 rehabilitering av brukere med sykelig overvekt.", "- Jeg sto nesten bokstavelig talt og holdt en i h\u00e5nden mens jeg fortalte. Men historien min traff de som h\u00f8rte p\u00e5, sier han.", "Siden har han holdt 15-20 nye foredrag p\u00e5 senteret, og har ogs\u00e5 f\u00e5tt en prosjektstilling der.", "- Det var en tilfeldighet som gjorde at jeg skj\u00f8nte betydningen av den mentale biten. N\u00e5 sier jeg at 90 prosent ligger mellom \u00f8rene.  Det er inni hodet overvekten sitter. De aller fleste av de som g\u00e5r ned i vekt, g\u00e5r opp igjen ogs\u00e5. Det handler om \u00e5 tenke langsiktig, v\u00e6re motivert, og gj\u00f8re det til en livsstilsendring for livet, sier Andreassen.", "De siste m\u00e5nedene har han brukt til \u00e5 sykle landet rundt. I l\u00f8pet av 105 dager har han syklet 5120 km og v\u00e6rt innom alle de 19 fylkene. Prosjektet \"85 kilo lettere - Norge rundt p\u00e5 sykkel\" kom i stand fordi han \u00f8nsket \u00e5 inspirere andre overvektige til \u00e5 ta tak og gj\u00f8re noe med vektproblemene sine. Underveis p\u00e5 turen holdt han 30 foredrag.", "- Sykkelturen var en eneste stor opptur. Det ga meg muligheten til \u00e5 m\u00f8te tjukkaser og fagfolk over hele landet og dele min historie om hva som kreves for \u00e5 komme over d\u00f8rstokkmila og lykkes med en livsstilsendring av dette formatet, sier Andreassen.", "Men selv om han n\u00e5 har f\u00e5tt selvtillit p\u00e5 \u00e5 holde foredrag og p\u00e5 \u00e5 mestre en del andre sosiale sammenhenger, er den sosiale angsten fortsatt der.", "- Da jeg syklet rundt i Norge snudde jeg ofte i restaurantd\u00f8ren, fordi jeg ikke turde \u00e5 g\u00e5 inn. Jeg ble ogs\u00e5 st\u00e5ende utenfor en hotellresepsjon og vente fordi det var s\u00e5 mange folk der. Men de tingene jeg har f\u00e5tt til, f\u00e5r jeg selvtillit p\u00e5, som \u00e5 holde foredrag. Men det er noe helt annet med selvbildet. Det er fortsatt d\u00e5rlig, sier Andreassen.", "- Hva gj\u00f8r du for \u00e5 f\u00e5 bedre selvtillit og selvbilde?", "- Det er en kontinuerlig prosess og jeg tenkte mye p\u00e5 det da jeg syklet. N\u00e5r jeg som tross alt har f\u00e5tt til og opplevd s\u00e5 mye de siste 4,5 \u00e5rene fortsatt sliter s\u00e5 mye som jeg gj\u00f8r, hvordan er det da for alle de som fortsatt sitter mellom fire vegger og ikke har begynt p\u00e5 sin prosess? N\u00e5 snakker jeg ikke bare om tjukkasser, men folk generelt. Erfaringen min siden jeg begynte \u00e5 holde foredrag sier meg nemlig at dette er ikke bare et tjukkasproblem, sier 57-\u00e5ringen.", "- Hvilke r\u00e5d har du til andre som vil ned i vekt?", "- Det finnes kun en m\u00e5te \u00e5 g\u00e5 ned i vekt p\u00e5 for godt, og det er en varig livsstilsendring. Da m\u00e5 man bruke tid og langsiktighet, og ikke quick fix-l\u00f8sninger. Spis sunn, men vanlig mat, og like viktig som hva vi spiser, er m\u00e5ten vi spiser p\u00e5. S\u00e5 det viktigste er \u00e5 ta tak i det mentale, om det er noe \u00e5 ta tak i, sier han.", "Leder ved Senter for sykelig overvekt i Helse S\u00f8r-\u00d8st ved Sykehuset i Vestfold og professor ved Universitet i Oslo, J\u00f8ran Hjelmes\u00e6th, forteller at psykiske plager, som angst og depresjon, er vanlig blant folk med overvekt.", "- Det er ikke tvil om at mange som sliter med sykelig overvekt har en tendens til \u00e5 bruke mat for \u00e5 regulere vonde f\u00f8lelser. Dette gjelder spesielt kvinner. Men jeg er litt redd for \u00e5 sykeliggj\u00f8re overvekt og fedme, for det er ikke s\u00e5nn at alle som er overvektige har et problem, sier Hjelmes\u00e6th.", "Han f\u00e5r ofte sp\u00f8rsm\u00e5l om psykiske plager gir \u00f8kt risiko for vekt\u00f8kning, eller om det er vekt\u00f8kning som gir psykiske plager.", "- Det er skrevet mange artikler om dette, og alle konkluderer med at det g\u00e5r begge veier og at det er gjensidig forsterkende. Er du for eksempel deprimert, har du st\u00f8rre risiko for \u00e5 bli overvektig og fet, og er du overvektig og fet, s\u00e5 har du st\u00f8rre risiko for \u00e5 bli deprimert. Derfor er det viktig at man tar hensyn til det psykologiske n\u00e5r man behandler overvektige. Der tror jeg vi har mye \u00e5 l\u00e6re, sier Hjelmes\u00e6th.", "Han forteller at en del av medikamentene som brukes for \u00e5 behandle folk med psykiske lidelser, kan gi \u00f8kt apetitt og dermed ogs\u00e5 \u00f8kt apetitt.", "En studie gjort av forsker Hege Gade, som nylig ble publisert i Journal of Obesity, konkluderte med at kognitiv atferdsterapi er sv\u00e6rt effektivt i \u00e5 regulere f\u00f8lelsesmessig spising. Behandlingen ga ogs\u00e5 en bedring p\u00e5 symptomer p\u00e5 angst og depresjon.", "- Studien viste imidlertid ingen betydningsfull vektreduksjon. Men det kan man tenke seg at kommer p\u00e5 sikt, sier Hjelmes\u00e6th, som var en av medforfatterne p\u00e5 studien."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "9ba3c53f7912a02b48b15ea86edb52607f488e01828122ecd76f23e637462f42"}, {"field": "createtime", "value": "2017-05-01T05:30:11.000Z"}, {"field": "description", "value": "- Det er inni hodet overvekten sitter, sier P\u00e5l Andreassen. N\u00e5 har han kvittet seg med seg med 85 kg."}, {"field": "dominantimage", "value": "http://www.adressa.no/incoming/article10184785.ece/ALTERNATES/w980-default/Andreassen%20montasje.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02335298bb3fb58537d51513f05210da74fbcb22.jpg?599687ad"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5l (57) dempet angsten med mat og alkohol -adressa.no", "Mislikte skolen", "- D\u00f8yve angsten", "Syklet landet rundt", "- Ta tak i det mentale", "H\u00f8na eller egget?"]}, {"field": "id", "value": "02335298bb3fb58537d51513f05210da74fbcb22"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-concept", "value": ["holde foredrag", "mat", "psykiske plager", "d\u00f8yve angsten", "vekt", "sykelig", "angst", "sykelig overvekt", "spis", "overvekt", "overvektig", "liv", "hodet overvekten sitter", "tak"]}, {"field": "kw-entity", "value": ["journal of obesity", "senter", "sykehuset", "helse s\u00f8r-\u00f8st", "tons\u00e5sen", "torpa", "universitet"]}, {"field": "kw-location", "value": ["vestfold", "oslo", "norge", "oppland"]}, {"field": "kw-pageclass", "value": "article"}, {"field": "kw-person", "value": ["hege gade", "j\u00f8ran hjelmes\u00e6th", "p\u00e5l andreassen"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10184785.ece/ALTERNATES/w980-default/Andreassen%20montasje.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5l (57) dempet angsten med mat og alkohol"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10184804.ece"}, {"field": "pageclass", "value": ["article"]}, {"field": "publishtime", "value": "2014-09-30T18:14:03.000Z"}, {"field": "recs-articleid", "value": "10184804"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-09-30T18:14:03.000Z"}, {"field": "recs-rawtitle", "value": "P\u00e5l (57) dempet angsten med mat og alkohol -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "- Det er inni hodet overvekten sitter, sier P\u00e5l Andreassen. N\u00e5 har han kvittet seg med seg med 85 kg."}, {"field": "thumbnail", "value": "http://content-thumbnail.cxpublic.com/content/thumbnail200x150/02335298bb3fb58537d51513f05210da74fbcb22.jpg?599687ad"}, {"field": "thumbnailfullheightdimensions", "value": "200x1670"}, {"field": "timestamp", "value": "2017-08-18T06:22:37.000Z"}, {"field": "title", "value": "P\u00e5l (57) dempet angsten med mat og alkohol"}, {"field": "url", "value": "http://www.adressa.no/sport/sprek/article10184804.ece"}, {"field": "urlhash", "value": "02335298bb3fb58537d51513f05210da74fbcb22"}], "score": 0.78285617, "siteId": "9222270286501375973", "id": "02335298bb3fb58537d51513f05210da74fbcb22"}

