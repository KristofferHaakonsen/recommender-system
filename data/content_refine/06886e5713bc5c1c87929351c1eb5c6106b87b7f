{"fields": [{"field": "modifiedtime", "type": "time", "value": "2012-04-19T09:59:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Systemet heter Cap d'Agde, ligger p\u00e5 den franske rivieraen og er Europas st\u00f8rste naturistsenter. Her snakker vi ikke om en vanlig nakenstrand - stedet er en gullgruve hvor pengene str\u00f8mmer inn noen hektiske sommerm\u00e5neder. Hit valfarter opp til 40 000 nakenelskende mennesker fra hele verden. Kl\u00e6rne kaster du ved inngangen - og du trenger ikke ta dem p\u00e5 deg f\u00f8r du er ferdig med ferien og skal hjem.", "Du velger om du vil bo i leilighet, rekkehus, hytte eller campingvogn - og velger du camping er det strengt tatt ikke n\u00f8dvendig \u00e5 putte andre tekstiler enn et telt i bagasjen.", "Nakenshopping", "Her kan du nemlig g\u00e5 naken d\u00f8gnet rundt. Du kan shoppe i Adam eller Evas drakt og spise naken p\u00e5 restaurant, men kj\u00f8p gjerne et sjal til \u00e5 ha p\u00e5 stolen - av hygieniske grunner. Eventuelle kikkere er effektivt utestengt av et stort gjerde og flere kontrollposter. Her er man trygg p\u00e5 hverandre, og p\u00e5 campingplassen r\u00e5der den st\u00f8rste familieidyll.", "Mor og far nyter sin middag ved grillen, spiller kort, ser p\u00e5 TV eller spiller petanque. Barna leker fredfullt, og den tekstill\u00f8se familieidyllen synes mer normal enn om det skulle ha v\u00e6rt en campingplass p\u00e5 S\u00f8rlandet.", "Men det er kanskje ikke alt som passer for barn her. For p\u00e5 kvelden kler man seg opp, og da i antrekk som f\u00e5r Nordre en varm og sensuell sommerkveld til \u00e5 fortone seg som en uskyldig fl\u00f8rt. Frem kommer piercinger b\u00e5de her og der, akkompagnert av sexy strings, utfordrende bodies, lakk, l\u00e6r og kanskje en liten pisk parat i h\u00e5nden. . .", "Klubbene ligger p\u00e5 rad og rekke og varter opp med opptil et dusintall mannlige og kvinnelige strippere p\u00e5 bardisken og rundt p\u00e5 bordene. Musikken stiger i intensitet, og DJ'en st\u00f8nner med jevne mellomrom; \u00abca fait chaud\u00bb - det er varmt.", "Ingen sp\u00f8rsm\u00e5l", "Velger man en tilfeldig resturant, kan man bli overrasket av dansende nymfer som lokker mannlige gjester opp fra bordet og lekende lett fjerner det de m\u00e5tte ha av plagg. Her sitter sikkert en og annen tysk direkt\u00f8r og fransk byr\u00e5krat, og hvem vet om det egentlig er kona de har med seg? Det er det imidlertid ingen som sp\u00f8r om her.", "Uansett er damene besmykket og kledd opp til det ypperste av hva sexbutikkene kan fremskaffe av outrerte kreasjoner. I kveldsm\u00f8rket forvandles torget til et fesj\u00e5 hvor mannen viser frem sitt feminine smykke, for det er kvinnene som kles opp. Gutta kan gjerne g\u00e5 i slufsete shorts og t-skjorte, mens dama paraderer i ettersittende tekstiler som viser mer enn de skjuler. Noen viser selvf\u00f8lgelig alt, og begrenser p\u00e5kledningen til en piercing eller to.", "Overraskelser til maten h\u00f8rer med. For det er ikke bare strippere som dukker opp som akkompagnement til biffen ved restaurantbordet. Det kan for eksempel v\u00e6re spanske trubadurer i middelalderkostymer, men kun oventil vel \u00e5 merke.", "Nedentil spilles det p\u00e5 hvite, beh\u00e5rede rumper og vippende tissetasser i takt med musikken. Et selsomt syn, for noen \u00f8yeblikk etter st\u00e5r trubadurgutta i baren innenfor og slapper av med et glass vann. Imens spiser en ansatt uforstyrret middag ved n\u00e6rmeste bord og bikkja under holder vakt, uten \u00e5 la seg affisere av gruppen av nakne, spanske middelalderrumper.", "L\u00e6rkledd herskerinne", "Strippebarene er alle fullpakket. I en av dem drar en dame med seg mannen i et hundeb\u00e5nd, som hun fester til en krok i veggen. Gubben smiler henrykt, f\u00e5r smake et par dask p\u00e5 baken av sin l\u00e6rkledte herskerinne. I nabopuben, homsebaren, danses det p\u00e5 bordene og DJ'en er naken hver eneste kveld.", "Det fine er at man kan beskue det hele p\u00e5 avstand. Alle barene stikker ut som tarmer fra en \u00e5pen midtkorridor hvor man g\u00e5r frem og tilbake, og stikker inn p\u00e5 det stedet man m\u00e5tte f\u00f8le for der og da. Akkurat som i et stort varehus.", "P\u00e5 en bar like ved er stripperne i full gang. Denne gang er det spontanstripping som gjelder, og det er gjestene som begynner. To brave unge menn v\u00e5ger seg opp p\u00e5 den catwalk-lignende bardisken, svinger rumpa og venter p\u00e5 damer. Den ene mister motet, eller er det t\u00e5lmodigheten, den andre fortsetter. Buksene g\u00e5r, str\u00f8mpene, t-skjorta, og til slutt trusa, til han st\u00e5r der i blanke messingen, stakkar.", "Men s\u00e5 kommer damene, det vil si de proffe, og kaster plagg for plagg til allmenn glede og applaus.", "Allmen glede", "Publikum er variert. Og overraskende nok er gjennomsnittsalderen h\u00f8y. For her kaster Hausfrau Helga fra Hamburg kl\u00e6rne foran ektemannen, og skammer seg ikke over noen ekstra fettvalker eller at puppene er sm\u00e5. De profesjonelle stripperskene er det ingenting \u00e5 utsette p\u00e5, annet enn at de kanskje har puttet vel mye silikon i puppene.", "En fransk krigsveteran, la oss kalle ham det, sikler lengselsfullt opp. \u00d8ynene st\u00e5r som stilker gjennom \u00f8yenbrynene, som ser ut som store ugresstuster. Og han har tatt brillene p\u00e5.", "Om dagen g\u00e5r livet sin vante gang p\u00e5 kj\u00f8pesentrene. Strippebarene er tomme, det ryddes, men bare noen meter unna er det full action - p\u00e5 saunaene. Par er prioritert ved innslepp, men p\u00e5 en av dem har gutta sjans ogs\u00e5 uten dame. Ikke overraskende at 90 prosent av klientellet er k\u00e5te menn. Mange finner hverandre for en hyrdestund i en m\u00f8rk krok.", "Bot for syndere", "Tidligere utspant hyrdestundene seg ogs\u00e5 p\u00e5 stranden, f\u00f8r politiet kom. Kopulerende par underholdt ringer av nysgjerrige skuelystne, bare et steinkast fra familiedelen av stranden der sm\u00e5barna bygger sandslott.", "Men n\u00e5 patruljerer politiet stranden, og blir man tatt p\u00e5 fersken under en hyrdestund venter en klekkelig bot p\u00e5 opptil 1500 euro - rundt 10 000 kroner. S\u00e5 det er ikke rart synderne trekker innend\u00f8rs.", "Men fortvil ei. Vakthold koster og utenom den verste ferietiden er strendene fri for patruljerende politimenn - fritt frem for feriesyndere i sommersol.", "Cap d'Agde p\u00e5 nettet:  http://perso.wanadoo.fr/.agence.oltra/", "Shoppe naken, bade naken. P\u00e5 Cap d' Agde er det like naturlig \u00e5 v\u00e6re uten en tr\u00e5d uansett hva man gj\u00f8r. Glade naturister str\u00f8mmer ut i sj\u00f8en ved Cap d'Agde p\u00e5 den franske riviera."]}, {"field": "category0", "value": "forbruker"}, {"field": "contenthash", "value": "fa6be33c644166d778d3fff9bb3020706a39f28dc52d1ab1f432bdb52e5f0411"}, {"field": "createtime", "value": "2014-07-07T14:19:45.450Z"}, {"field": "description", "value": "Hvem har ikke dr\u00f8mt om \u00e5 synde p\u00e5 stranden? Det blir gjerne med fantasien - men mellom pittoreske badebyer og landsens ving\u00e5rder p\u00e5 den franske riviera er synden satt i system ."}, {"field": "dominantimage", "value": "http://www.adressa.no/incoming/article1132801.ece5/ALTERNATES/w980-default/ver2%20Reise_-_naturisme"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/06886e5713bc5c1c87929351c1eb5c6106b87b7f.jpg?5973756c"}, {"field": "dominantthumbnaildimensions", "value": "300x169"}, {"field": "heading", "value": "Her kan du synde naken -adressa.no"}, {"field": "id", "value": "06886e5713bc5c1c87929351c1eb5c6106b87b7f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-concept", "value": ["par", "fransk", "stranden", "naken", "menn", "dame", "kler", "franske riviera"]}, {"field": "kw-entity", "value": ["hausfrau helga", "nordre", "adam", "cap", "europas", "evas"]}, {"field": "kw-location", "value": ["hamburg", "agde", "s\u00f8rlandet"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1132801.ece5/ALTERNATES/w980-default/ver2%20Reise_-_naturisme"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her kan du synde naken"}, {"field": "og-type", "value": "article"}, {"field": "og-url", "value": "http://www.adressa.no/forbruker/article53805.ece"}, {"field": "pageclass", "value": ["article"]}, {"field": "publishtime", "value": "2003-07-26T06:19:07.000Z"}, {"field": "recs-articleid", "value": "2178524"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2003-07-26T06:19:07.000Z"}, {"field": "recs-rawtitle", "value": "Her kan du synde naken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Hvem har ikke dr\u00f8mt om \u00e5 synde p\u00e5 stranden? Det blir gjerne med fantasien - men mellom pittoreske badebyer og landsens ving\u00e5rder p\u00e5 den franske riviera er synden satt i system ."}, {"field": "thumbnail", "value": "http://content-thumbnail.cxpublic.com/content/thumbnail200x150/06886e5713bc5c1c87929351c1eb5c6106b87b7f.jpg?5973756c"}, {"field": "thumbnailfullheightdimensions", "value": "200x1344"}, {"field": "timestamp", "value": "2017-07-22T15:55:24.000Z"}, {"field": "title", "value": "Her kan du synde naken"}, {"field": "url", "value": "http://www.adressa.no/forbruker/article53805.ece"}, {"field": "urlhash", "value": "06886e5713bc5c1c87929351c1eb5c6106b87b7f"}], "score": 0.7988876, "siteId": "9222270286501375973", "id": "06886e5713bc5c1c87929351c1eb5c6106b87b7f"}

