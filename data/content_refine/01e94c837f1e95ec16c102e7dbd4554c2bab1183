{"fields": [{"field": "modifiedtime", "type": "time", "value": "2012-06-20T10:17:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Vinneren av Adresseavisens Kulturstipend for 2008 er kanskje ikke den som f\u00e5r folk til \u00e5 nikke gjenkjennende ved navns nevnelse.", "Men du har nok sett ham:", "P\u00e5 scenen med \u00c5ge Aleksandersen er han godt synlig med sine flagrende gevanter og h\u00e5r, bredbeinte positur og gitarsoloer av den gode, gamle sorten. 27-\u00e5ringen Skjalg Raaen fra Bangsund ved Namsos har ytterligere vitalisert veteranbandet, de fleste av dem dobbelt s\u00e5 gamle og vel s\u00e5 det.", "\u2013 N\u00e5r Bj\u00f8rn R\u00f8stad p\u00e5 55 klarer \u00e5 sprette rundt og ta av skikkelig under sine saksofonsoloer, skal sannelig jeg klare det ogs\u00e5!", "Men selvsagt blir man ikke gitarist i Sambandet bare ved \u00e5 knipse i fingrene. Musikken generelt og gitarene spesielt har v\u00e6rt Skjalg Raaens lidenskap nesten hele livet.", "Etter \u00e5 ha varmet opp med klarinett og barnefiolin (sistnevnte periode var ikke spesielt behagelig for foreldrene, har han f\u00e5tt h\u00f8re senere), ble det gitar for alle penga da han var 11. Og n\u00e5 er han installert i eget kombinert kontor og studio i samme bygg som legendariske Nidaros Studio i Fossegrenda \u2013 stedet der landeplager fra \u00c5ge, Stage Dolls, Dance With a Stranger, TNT og utallige andre er spilt inn.", "\u2013 Dette er jo et sted der du kan treffe p\u00e5 Morten Harket \u00e9n uke, Sissel Kyrkjeb\u00f8 den neste og Espen Lind uka etter det igjen, forteller Skjalg.", "En ekstra bonus er det selvsagt at han blir lett \u00e5 sp\u00f8rre dersom de \u00abnede\u00bb trenger en gitarist.", "P\u00e5 plate og scene har Skjalg i tillegg til Sambandet jobbet med blant andre MGP Jr-vinnerne Celine og Malin, Maria Arredondo, Mikael Wiehe, Liv Marit Wedvik, Bettan, Jorun !Stiansen, Tone Damli Aaberge, Terje Tysland, Stephen Ackles, Sie Gubba, Thomas Br\u00f8ndbo, Ottar \u00abBig Hand\u00bb Johansen, Elg og Bjarne Br\u00f8ndbo.", "\u00abAlle\u00bb kjenner ham fra Sambandet. Adskillig f\u00e6rre vet at han er betrodd h\u00f8yre h\u00e5nd og v\u00e5pendrager for Ida Jenshus (20) \u2013 steinkjerjenta som nylig vant den musikalske tv-konkurransen \u00abLyden av l\u00f8rdag\u00bb. De to har jobbet tett i to \u00e5r.", "\u2013 Det klikket musikalsk mellom oss veldig fort. N\u00e5r vi jobber sammen, begynner det gjerne med at Ida har en l\u00e5t, som jeg deretter arrangerer og produserer innspillingen av. S\u00e5 justerer vi oss fram til noe vi begge er forn\u00f8yde med. I tillegg hjelper jeg henne med \u00e5 f\u00e5 med de rette musikerne i bandet. Det skal h\u00f8res ut som Ida\u2013 ikke som \u00abbluegrass p\u00e5 norsk\u00bb, forklarer Skjalg.", "\u2013 Framover vil det handle mye om \u00e5 ordne og kartlegge. Det har jo bare v\u00e6rt oss to fram til n\u00e5, og hun blir kastet uti den dype enden av bassenget. Det er mye av det rundtselve musikken vi ikke har tenkt s\u00e5 mye p\u00e5 eller har kompetanse til \u00e5 fikse selv. Det viktigste n\u00e5 er \u00e5 ikke g\u00e5 for fort fram, ting skal v\u00e6re gjennomtenkt. Men Ida er v\u00e5ken og det er kommet flinke folk rundt oss, forsikrer han.", "Under samtalen kommer vi inn p\u00e5 hva stipendet p\u00e5 75 000 skal brukes til.", "\u2013 75.000? D\u00e6ven! Da skal jeg bygge ut studioet, smeller det gledesstr\u00e5lende fra Skjalg n\u00e5r han f\u00e5r h\u00f8re summen.", "\u2013 Jeg f\u00e5r jo gjort en del opptak her allerede, men strengt tatt er det mer et kontor enn et studio. Med litt flikking b\u00f8r det bli mulig \u00e5 spille inn ting som sang og trommer her ogs\u00e5, og ikke bare gitar.", "Studiodr\u00f8mmen har v\u00e6rt der en stund, men lagt p\u00e5 is p\u00e5 grunn av tids- og pengemangel. I hele 2007 hadde Skjalg fri kun fire-fem helger.", "Han \u00f8nsker mer tid sammen med sin fire \u00e5r gamle datter, og \u00f8nsker ikke at hun skal ha en pappa som er utbrent f\u00f8r han er 30.", "For en liten, spinkel gutt uten de store idrettslige talentene, var det dr\u00f8mmen om \u00e5 spille i band som trigget gitarinteressen. Han spilte gitar n\u00e5r han kjedet seg, og det gjorde han ofte. Han var mye for seg selv p\u00e5 den tiden.", "\u2013 Jeg veide bare 19 kilo da jeg begynte p\u00e5 skolen, og fikset vel ikke det sportslige s\u00e5 veldig godt. Jeg var ganske rask, men det skulle ikke mye motvind til for \u00e5 f\u00e5 meg ut av balanse!", "Etter er par \u00e5r med gitaren kom Jimi Hendrix inn i Skjalgs liv. Hendrix-platene ble utsatt for start, stopp, pause og spoling mer enn de fikk bli spilt i fred. Her skulle alt l\u00e6res.", "Resultatene lot ikke vente p\u00e5 seg. Skjalg ble en liten attraksjon i og rundt Namsos med teknikk og scenestunt. Som 14-\u00e5ring ble han invitert opp p\u00e5 scenen sammen med Marius M\u00fcller, og svarte med \u00e5 ta over showet ved \u00e5 spille gitar med tennene og bakp\u00e5 skuldra.", "\u00abBarnestjernen\u00bb har likevel g\u00e5tt gradene innen tr\u00f8ndersk musikkutdanning. Musikklinje p\u00e5 videreg\u00e5ende og et \u00e5r p\u00e5 Tr\u00f8ndertun f\u00f8r han begynte p\u00e5 Musikk grunnfag i Trondheim i 2000. Men der ble han ikke lenge.", "\u2013 Det ble for mye teori og for lite spilling. Det tok litt lufta og gleden ut av musikken. Dessuten kom jeg d\u00e5rlig overens med et par av l\u00e6rerne \u2013 en fyr som meg, med hestehale og skinnfrakk, passet nok ikke helt inn, gliser han.", "Alternativet ble l\u00e6rerskolen. Han ser p\u00e5 l\u00e6reryrket som en grei plan b \u2013 en jobb han vet han vil trives med \u00e5 gj\u00f8re fem dager i uka. I tillegg til spilling med egne band tok han p\u00e5 seg frilansarbeid som tekniker, scenerigger og b\u00e6rehjelp \u2013 blant annet for Stage Dolls.", "For en ung, nygift mann uten n\u00e5la i veggen var det bare \u00e5 bite tennene sammen og jobbe dag og natt.", "I disse \u00e5rene ble Skjalg undervist p\u00e5 gitar av Andreas Aase, som da var gitarist i Sambandet. Da Aase skulle spille i orkesteret under Tr\u00f8ndelag Teaters oppsetning av \u00abPurpur og gull\u00bb, ble Skjalg spurt om \u00e5 v\u00e6re reserve.", "Etter stykkets spilleperiode skulle \u00c5ge, som m\u00e5 har likt det han h\u00f8rte, p\u00e5 en akustisk turn\u00e9 \u2013 og Skjalg fikk v\u00e6re med. I 2005 sluttet Andreas Aase i Sambandet, og eleven Skjalg ble spurt om \u00e5 ta l\u00e6remesterens plass. Den litt flate karrierekurven skj\u00f8t med ett bratt oppover.", "\u2013 Jeg hadde seks m\u00e5neder igjen p\u00e5 l\u00e6rerskolen, men du ringer ikke til \u00c5ge og sier \u00absp\u00f8r meg igjen om et halv\u00e5r\u00bb. Det var selvsagt noe jeg bare m\u00e5tte gj\u00f8re.", "Noen nesegrus \u00c5ge-fan var ikke Skjalg da han begynte. Men alle konsertene med \u00c5ge de siste tre \u00e5rene har gjort forholdet til sangene mye sterkere.", "\u2013 \u00c5ge bruker \u00e5 si \u00abdet e b\u00e6rre musikk\u00bb, men n\u00e5r en st\u00e5r p\u00e5 scenen med Sambandet er det tydelig at musikk ogs\u00e5 kan v\u00e6re noe mer. Man ser folk som ler, griner og hopper i ekstase. Man ser at de gjenopplever ting. N\u00e5r vi spiller \u00abDekksguten\u00bb kan man se noen par som holder rundt hverandre mens andre beveger seg bort fra partneren. Det er ulike minner som str\u00f8mmer p\u00e5. Frasen om at musikk er \u00abthe soundtrack of our lives\u00bb er ikke s\u00e5 dum, mener Skjalg.", "Skjalg er definitivt attp\u00e5klatten i Sambandet. Det er hele 20 \u00e5r mellom ham og den nest yngste i bandet. Men han blir inspirert av arbeidsetikken til gamlekara.", "\u2013 Jeg har aldri f\u00f8lt at jeg er blitt behandlet som \u00abguttungen\u00bb. Det forventes like mye av meg, og jeg f\u00f8ler meg som et likeverdig medlem. Det var nok ikke fritt for at jeg gikk og bukket litt i starten, men Sambandet er en fantastisk gjeng. En heksegryte av ulikheter og brytninger som egentlig ikke burde fungere, men som gj\u00f8r det likevel.", "\u2013 Ungdommelig overmot, he he. Nei da. \u00c5ge legger rammer for uttrykket, men innenfor dem st\u00e5r man ganske fritt. B\u00e5de \u00c5ge og Gunnar Pedersen har sin tydelig definerte stil som ingen andre kan etterligne. Min oppgave har v\u00e6rt \u00e5 finne min plass midt mellom dem.", "\u2013 Du er vel noe i n\u00e6rheten av en klassisk gitarhelt?", "\u2013 Ja, jeg har vel alltid v\u00e6rt litt s\u00e5nn. Det er noe med at man ikke kan forvente at publikum skal ta av hvis man ikke gj\u00f8r det sj\u00f8l. Men det f\u00f8les veldig naturlig \u2013 det er ikke min greie \u00e5 st\u00e5 rett opp og ned.", "\u2013 Hva med egne ting? Dr\u00f8mmer du om \u00e5 v\u00e6re selve hovedmannen?", "\u2013 Ikke like mye som f\u00f8r, i alle fall. Jeg sluttet for eksempel \u00e5 spille gitar med tennene da jeg var 16. Jeg vil bli kjent for \u00e5 spille fint \u2013 ikke fordi jeg har gitaren i en rar stilling n\u00e5r jeg spiller p\u00e5 den. Det er blitt viktigere for meg \u00e5 gj\u00f8re det jeg gj\u00f8r s\u00e5 bra som mulig, uavhengig av om jeg st\u00e5r foran eller bak. I tillegg m\u00e5 man virkelig ha noe \u00e5 melde for \u00e5 fronte noe, og det synes jeg ikke at jeg har akkurat n\u00e5, innr\u00f8mmer han.", "\u2013 Men jeg vil gjerne v\u00e6re med p\u00e5 \u00e5 lage dette \u00absoundtracket\u00bb jeg snakket om tidligere. Som her nylig da jeg spilte sammen med Ida Jenshus i Steinkjer. Vi spilte i et typisk \u00f8ltelt, men under den siste l\u00e5ten ble det s\u00e5 stille at du kunne h\u00f8re ei knappen\u00e5l falle. Da har du truffet en nerve, og det er plutselig ikke \u00abb\u00e6rre musikk\u00bb lenger. Det f\u00f8les ganske sv\u00e6rt."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "21d5fa09e14f03a69a3ef7208f1ca9d9a5e73678d5b00defc94775eb4ccf04b8"}, {"field": "createtime", "value": "2013-06-01T19:50:32.582Z"}, {"field": "description", "value": "Sambandet-gitarist Skjalg Raaen fikk fredag kveld Adresseavisen kulturstipend 2008 p\u00e5 75 000 kroner."}, {"field": "dominantimage", "value": "http://www.adressa.no/incoming/article1229319.ece5/ALTERNATES/w980-default/gitarhelten"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01e94c837f1e95ec16c102e7dbd4554c2bab1183.jpg?5994bc40"}, {"field": "dominantthumbnaildimensions", "value": "300x169"}, {"field": "heading", "value": ["Gitarhelten Skjalg Raaen -adressa.no", "Godt plassert", "Idas v\u00e5pendrager", "Studiodr\u00f8m", "Fra sponplate til tannspilling", "L\u00e6rer p\u00e5 si", "Tok l\u00e6rerens plass", "Attp\u00e5klatten", "\u2013 Hva f\u00f8ler du at du har bidratt med?", "Ikke \u00abbare musikk\u00bb"]}, {"field": "id", "value": "01e94c837f1e95ec16c102e7dbd4554c2bab1183"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["\u00e5ge", "b\u00e6rre musikk", "spille", "\u00e5ge aleksandersen", "musikk", "terje tysland", "spille gitar", "spilt", "scene", "gitar"]}, {"field": "kw-entity", "value": ["adresseavisens kulturstipend", "nidaros studio", "purpur", "fossegrenda", "lyden", "tr\u00f8ndertun", "\u00e5ge og gunnar pedersen", "dance with", "dekksguten", "bangsund", "stage dolls", "musikk", "stranger", "tr\u00f8ndelag teaters", "sambandet"]}, {"field": "kw-location", "value": ["steinkjer", "namsos", "trondheim"]}, {"field": "kw-pageclass", "value": "article"}, {"field": "kw-person", "value": ["gunnar pedersen", "espen lind", "marius m\u00fcller", "\u00e5ge aleksandersen", "sissel kyrkjeb\u00f8", "morten harket", "andreas aase", "bj\u00f8rn r\u00f8stad", "skjalg raaen", "jimi hendrix", "ida jenshus"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article1229319.ece5/ALTERNATES/w980-default/gitarhelten"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gitarhelten Skjalg Raaen"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article1005327.ece"}, {"field": "pageclass", "value": ["article"]}, {"field": "publishtime", "value": "2008-01-04T22:15:15.000Z"}, {"field": "recs-articleid", "value": "874905"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2008-01-04T22:15:15.000Z"}, {"field": "recs-rawtitle", "value": "Gitarhelten Skjalg Raaen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Sambandet-gitarist Skjalg Raaen fikk fredag kveld Adresseavisen kulturstipend 2008 p\u00e5 75 000 kroner."}, {"field": "thumbnail", "value": "http://content-thumbnail.cxpublic.com/content/thumbnail200x150/01e94c837f1e95ec16c102e7dbd4554c2bab1183.jpg?5994bc40"}, {"field": "thumbnailfullheightdimensions", "value": "200x2171"}, {"field": "timestamp", "value": "2017-08-16T21:42:24.000Z"}, {"field": "title", "value": "Gitarhelten Skjalg Raaen"}, {"field": "url", "value": "http://www.adressa.no/kultur/musikk/article1005327.ece"}, {"field": "urlhash", "value": "01e94c837f1e95ec16c102e7dbd4554c2bab1183"}], "score": 0.9137841, "siteId": "9222270286501375973", "id": "01e94c837f1e95ec16c102e7dbd4554c2bab1183"}

