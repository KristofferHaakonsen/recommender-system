{"fields": [{"field": "modifiedtime", "type": "time", "value": "2014-11-06T17:37:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "veronika s\u00f8um"}, {"field": "body", "value": ["Saken oppdateres.", "Hotellrommet ser ut som en veltet rot etter en h\u00f8ststorm. Kunstner Tore Reisch tar n\u00f8kkelknippet opp fra jakkelommen og l\u00e5ser opp glassd\u00f8ren p\u00e5 Bratt\u00f8ra i Trondheim.", "Like ved Rockheim og Petter Stordalens omdiskuterte Clarion hotel skiller det seg tydelig ut. Kanskje ikke s\u00e5 rart n\u00e5r det sies \u00e5 v\u00e6re verdens f\u00f8rste i sitt slag. Et unikt rom \u00e5 overnatte i.", "- Hovedfokuset var \u00e5 lage en skulptur og gj\u00f8re den ganske enkel p\u00e5 innsiden, men jeg er overraskende forn\u00f8yd med slik den ble, forklarer Tore Reisch, og betrakter furupanelet p\u00e5 vegger, gulv og tak.", "Utenom et lite avlukke, tenkt som et bad eller en slags garderobe, er rommet \u00e5pent. Kun glassd\u00f8ren forbinder rommets indre med det ytre. P\u00e5 endeveggen bak sengen danner tverrendene p\u00e5 stokkene et m\u00f8nster som skaper variasjon i alt det trehvite.", "I p\u00e5sken startet han p\u00e5 pilotprosjektet; \u00e5 skape et kunstverk man kan bo i. Et mobilt hotellrom, p\u00e5 oppdrag fra det trondheimsbaserte Arthotel Norway.", "Selskapet \u00f8nsker \u00e5 ta begrepet arthotell til et nytt niv\u00e5. Istedenfor hotell med unik kunst p\u00e5 veggene og skulpturer i resepsjonen, har Arthotel Norway utformet et modulbasert system der hver enhet er et kunstverk i seg selv. Kunstneren st\u00e5r fritt til \u00e5 utforme modulen. Resultatet er et beboelig kunstverk.", "- Hvordan vi bor og bygger er n\u00e6rt opp til kunsten jeg vanligvis lager. Det handler om \u00e5 bruke et b\u00e6rekraftig materiale som vi har lang tradisjon for, og som er en stor ressurs. Det er en tilvekst i skogen som b\u00f8r bli brukt, mener 36-\u00e5ringen.", "Bakgrunnen for konseptet var en id\u00e9 om gjenbruk av trematerialer, for eksempel gamle arbeidsbrakker, kombinert med nye teknikker for bruk av tre. Tore Reisch har jobbet med tre siden han var ferdigutdannet ved Kunstakademiet i Trondheim i 2011, og fant fort ut at formen han s\u00e5 for seg tilsa at det var best \u00e5 bygge modulen opp fra grunnen av.", "- Tore Reisch har gjort nesten alt selv; spikret, snekret og ordnet. Det er helt utrolig, forteller Kristin St\u00f8ren Wigum i Arthotel Norway.", "I september ble hotellrommet plassert p\u00e5 Bratt\u00f8ra, sammen med en visningspaviljong. Der skal det st\u00e5 i to \u00e5r, til glede for interesserte og forbipasserende.", "Arbeidet med konseptet startet for syv \u00e5r siden, da trekunstner Erlend Leirdal og kunstner Brit Dyrnes i samtale med representanter fra arkitektkontoret Pir II begynte \u00e5 diskutere hvordan man kan trekke kunsten inn i nye rom, fra galleriet og til plasser der folk er. Etter hvert ble foretaket stiftet, og ideen om unike moduler tok til.", "- Modulene skal v\u00e6re tilpasset hvert enkelt sted, og utformet av ulike og gjerne lokale kunstnere. Det kan v\u00e6re \u00e9n til 20 moduler, alt etter som hvor mange rom man har behov for, forklarer Kristin St\u00f8ren Wigum.", "\u00abJeg setter pris p\u00e5 stillheten og roen. Den tar deg tilbake til naturen og bort fra meningsl\u00f8s underholdning som data og TV .... Livet b\u00f8r v\u00e6re enkelt. Husk det!\u00bb, er blant gjesteboknotatene fra den aller f\u00f8rste overnattingsgjesten. Visepresident Abaydullah fra det indiske sj\u00f8mannsforbundet i Bombay foretrakk Reischs enkle hotellrom i stedet for Stordalens Clarion hotel, som han egentlig skulle overnatte i.", "- Vi har f\u00e5tt mange positive tilbakemeldinger. Folk synes det er fremtidsrettet. Jeg tror folk synes det er en berikelse \u00e5 komme til noe som er s\u00e5 annerledes og egentlig ganske spr\u00f8tt, suer Wigum.", "Skulpturhotellet er utelukkende laget av furu. Ytterkledningen av malmfuru vil med tiden f\u00e5 gr\u00e5 patina. Barkdelen har han smurt inn med en blanding av linolje og tj\u00e6re. Det samme har han gjort med sponene som er plassert p\u00e5 fronten. Redskapene har i hovedsak v\u00e6rt \u00f8ks, kniv og h\u00f8vel.", "- Det er kjempelang tradisjon i Norge for \u00e5 bruke tre. De som holder p\u00e5 med det i dag er veldig gamle, og rekrutteringen er liten. Som kunstner har jeg ikke lyst til \u00e5 gjenskape gammel kunst, men \u00e5 bringe et tradisjonelt materiale inn i samtidskunsten, sier Reisch.", "Forel\u00f8pig har Arthotel Norway en intensjonsavtale med Pilegrimsleden og Bygda 2.0 p\u00e5 Stokk\u00f8ya. Ogs\u00e5 i \u00d6stersund i Sverige er det interesse for modulene. For \u00e5 utnytte mindre tomter, skal eierne se om det g\u00e5r an \u00e5 lage en standardmodul som er litt mindre. I forbindelse med realiseringsfasen har prosjektet mottatt st\u00f8tte fra Norsk kulturr\u00e5d, Trondheim kommune og Innovasjon Norge, men videre utvikling avhenger av om entrepren\u00f8rer og utbyggere viser interesse. Hver modul har en pris p\u00e5 \u00e9n million kroner.", "Kristin St\u00f8ren Wigum er likevel optimistisk.", "- Innenfor to \u00e5r tror jeg det har skjedd veldig mye. Vi h\u00e5per p\u00e5 et anlegg et eller annet sted.", "Inntil videre er det mulig \u00e5 oppleve Tore Reischs hotellskulptur p\u00e5 Bratt\u00f8ra. Og for den spesielt interesserte er det mulig \u00e5 f\u00e5 overnatte i det s\u00e6regne hotellrommet.", "- Ja det er mulig, men da m\u00e5 man v\u00e6re klar over at man er med i et eksperiment, og blant annet skrive om det. Vi tar ikke imot bestillinger for moro skyld, understreker hun.", "Ideen til hotellrommet har Tore Reisch hentet fra vitenskapens syn p\u00e5 naturen.", "Utformingen er inspirert av menneskets p\u00e5virkning p\u00e5 skogens evolusjon, og skal speile estetikken i v\u00e5r samtid.", "Den veltede trestammen g\u00e5r over i rette og firkantede former, som et symbol p\u00e5 hvordan mennesket tar kontroll over naturen med teknologi.", "- Det er b\u00e5de beundringsverdig og sv\u00e6rt gledelig at noen velger \u00e5 lage et hotellrom som utfordrer noen grenser for hvordan vi skal bo borte hjemmefra, sier Pasi Aalto, universitetslektor ved Institutt for byggekunst, historie og teknologi ved NTNU.", "Han tror denne typen hotellrom appellerer til de som allerede er opptatt av kunst, arkitektur og design.", "- Dette appellerer til dem som vil ha noe som pirrer hjernen og gir en romlig opplevelse utover enn gipsvegg med en diger TV hengende mer eller mindre midt p\u00e5. Sett i et st\u00f8rre perspektiv s\u00e5 kan denne typen l\u00f8srevede hotellrom gi eksepsjonelle muligheter til \u00e5 vise frem og tilgjengeliggj\u00f8re steder som ikke t\u00e5ler store utbygginger uten at omgivelsene \u00f8delegges, mener han.", "- Art Hotels tiln\u00e6rming til \u00e5 kombinere hotellrom og kunst i ett element, sammen med god bruk av norsk tre, beriker omgivelsene \u2013 b\u00e5de for gjestene og dem som vandrer forbi. Som byggverk er disse sm\u00e5 objektene s\u00e5 langt man kommer fra dagens hotellbygging, der antall senger, konferansestoler og m\u00f8terom blir stadig viktigere."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "016a832b4b6c831dbbe24db34b8d69ba2674effaf4deacfa179da7f6c47eea63"}, {"field": "createtime", "value": "2016-02-07T12:10:32.000Z"}, {"field": "description", "value": "I stedet for hotell med dyre skulpturer i resepsjonen, skal dette rommet gi en kunstopplevelse i seg selv."}, {"field": "dominantimage", "value": "http://www.adressa.no/incoming/article10318987.ece/rptsbx/ALTERNATES/w980-default/riks000789486-WQ5NFeJGux.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/06a0d208b1c76b2f669c4e46cbe28df3d262fb85.jpg?5902a32c"}, {"field": "dominantthumbnaildimensions", "value": "300x169"}, {"field": "heading", "value": ["Sover du her, er du med i et eksperiment -adressa.no", "B\u00e6rekraft og gjenbruk", "Ut til folket", "F\u00f8rste gjest", "Ideen", "- Utfordrer v\u00e5re grenser"]}, {"field": "id", "value": "06a0d208b1c76b2f669c4e46cbe28df3d262fb85"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "arts-and-entertainment"}, {"field": "kw-concept", "value": ["kunstner", "hotellrom", "rom", "modul", "kunst"]}, {"field": "kw-entity", "value": ["arthotel norway", "kunstakademiet", "abaydullah", "pilegrimsleden og bygda", "pasi aalto", "institutt", "norsk", "bratt\u00f8ra", "rockheim og petter stordalens", "stokk\u00f8ya", "stordalens clarion", "innovasjon norge", "hotels", "pir ii"]}, {"field": "kw-location", "value": ["bombay", "sverige", "trondheim", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["brit dyrnes", "erlend leirdal", "tore reisch", "kristin st\u00f8ren wigum", "petter stordalens"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article10318987.ece/rptsbx/ALTERNATES/w980-default/riks000789486-WQ5NFeJGux.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sover du her, er du med i et eksperiment"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article10319037.ece"}, {"field": "pageclass", "value": ["article"]}, {"field": "publishtime", "value": "2014-11-06T17:37:51.000Z"}, {"field": "recs-articleid", "value": "10319037"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-11-06T17:37:51.000Z"}, {"field": "recs-rawtitle", "value": "Sover du her, er du med i et eksperiment -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "I stedet for hotell med dyre skulpturer i resepsjonen, skal dette rommet gi en kunstopplevelse i seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/06a0d208b1c76b2f669c4e46cbe28df3d262fb85.jpg?5902a32c"}, {"field": "thumbnailfullheightdimensions", "value": "200x2621"}, {"field": "timestamp", "value": "2017-04-28T02:04:28.000Z"}, {"field": "title", "value": "Sover du her, er du med i et eksperiment"}, {"field": "url", "value": "http://www.adressa.no/nyheter/trondheim/article10319037.ece"}, {"field": "urlhash", "value": "06a0d208b1c76b2f669c4e46cbe28df3d262fb85"}], "score": 0.5420735, "siteId": "9222270286501375973", "id": "06a0d208b1c76b2f669c4e46cbe28df3d262fb85"}

