{"fields": [{"field": "modifiedtime", "type": "time", "value": "2015-09-28T07:12:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["\u00d8konomi", "rente", "Norges Bank", "Nordea"]}, {"field": "author", "value": "caroline enge"}, {"field": "body", "value": ["Saken oppdateres.", "Det har aldri v\u00e6rt billigere \u00e5 l\u00e5ne penger i Norge. Etter at Norges Bank kuttet styringsrenten forrige uke, kan noen banker n\u00e5 tilby utl\u00e5nsrenter under to prosent. Sp\u00f8rsm\u00e5let er om de som n\u00e5 tar opp billige l\u00e5n har r\u00e5d til at renta g\u00e5r opp igjen.", "- \u00c5 binde renta kan v\u00e6re en viktig forsikring hvis man har s\u00e5rbar \u00f8konomi, sier forbruker\u00f8konom Elin Reitan i Nordea til aftenposten.no .", "Men de som sikret seg mot rentehopp for noen \u00e5r siden, har betalt dyrt for den forsikringen.", "Rentebinding er en avtale med banken om en fast rente over en bestemt periode. En husholdning som tok opp l\u00e5n i desember 2013, fikk en gjennomsnittlig fastrente p\u00e5 4,75 prosent hvis de bandt renta for minst fem \u00e5r. Dersom l\u00e5net var p\u00e5 to millioner kroner, har husholdningen allerede betalt 28 884 kroner mer enn om de hadde valgt flytende rente (Utregningen er basert p\u00e5 SSBs gjennomsnittsrente).", "Om renteniv\u00e5et holder seg p\u00e5 dagens niv\u00e5, kan summen av de ekstra utgiftene fort komme over hundre tusen kroner f\u00f8r fastrenteavtalen utl\u00f8per. De som valgte \u00e5 binde renta i mindre enn tre \u00e5r, har tapt 11 000 kroner p\u00e5 avgj\u00f8relsen s\u00e5 langt, skriver aftenposten.no .", "LES OGS\u00c5: Danske Bank med rente p\u00e5 ett-tallet for de yngste", "Forbruker\u00f8konom Elin Reitan har regnet ut eksemplet over. Hun skj\u00f8nner godt at noen kan bli litt oppgitt dersom de trodde de gjorde en lukrativ avtale ved \u00e5 binde renta i fjor.", "- Med dagens rekordlave renteniv\u00e5 blir forskjellene veldig store, og det er nok lett \u00e5 bli stresset n\u00e5r man ser regnestykket svart p\u00e5 hvitt. Men i den store sammenhengen er rentene n\u00e5 veldig lave, ogs\u00e5 om du har valgt \u00e5 binde dem, sier Reitan.", "Hun understreker at fastrentel\u00e5n ikke er noe man b\u00f8r velge for \u00e5 tjene penger.", "- Historisk sett koster det litt mer \u00e5 binde renta, men til gjengjeld f\u00e5r du forutsigbarhet og kan sove godt om natten, sier Reitan.", "Hun anbefaler spesielt unge som ikke t\u00e5ler store endringer i utgiftene sine \u00e5 vurdere \u00e5 binde renta.", "LES OGS\u00c5: Flere banker setter ned boligl\u00e5nsrenta", "I DNB har 19 prosent av l\u00e5nekundene s\u00e5 langt i \u00e5r valgt fastrente p\u00e5 hele eller deler av l\u00e5net sitt. Vanligvis ligger andelen mellom 10-15 prosent, if\u00f8lge informasjonsdirekt\u00f8r i banken, Even Westerveld.", "I Nordea merket de ogs\u00e5 at flere ville binde rentene i begynnelsen av \u00e5ret.", "- 8 prosent av v\u00e5re kunder har valgt fastrente p\u00e5 hele eller deler av sitt l\u00e5n. Ettersp\u00f8rselen \u00f8kte en del i f\u00f8rste kvartal, men n\u00e5 ser vi at f\u00e6rre velger \u00e5 binde renta igjen siden den flytende renten er s\u00e5 lav, sier kommunikasjonsr\u00e5dgiver i Nordea, Synne Ekrem.", "Norske husholdningers samlede l\u00e5n har \u00f8kt fra litt over 1000 milliarder til over 2500 milliarder kroner p\u00e5 ti \u00e5r. Andelen av pengene som er bundet til fastrente har falt fra nesten 18 prosent i 2004, til rundt 9 prosent ti \u00e5r senere, viser tall fra SSB.", "OBOS Banken lanserte fastrente til sine kunder for bare en m\u00e5ned siden. If\u00f8lge banksjef Marit Midttun f\u00e5r de daglig henvendelser fra kunder som g\u00e5r med tanker om \u00e5 binde renta.", "Danske Bank er blant de som n\u00e5 tilbyr enkelte kunder flytende rente under to prosent. Her venter flere n\u00e5 med \u00e5 binde seg.", "- Det er betydelig f\u00e6rre som velger fastrente n\u00e5 enn for et halvt \u00e5r siden. Vi anbefaler ikke \u00e5 binde rentene for \u00e5 fors\u00f8ke \u00e5 \u201dsl\u00e5\u201d den flytende renta, men vi ser at prisforskjellen p\u00e5 disse l\u00e5nene er viktig for folk, sier kommunikasjonssjef i Danske Bank Stian Arnesen.", "LES OGS\u00c5: SMN tjener mindre p\u00e5 boligl\u00e5n", "I Finans Norges husholdningsunders\u00f8kelse for 2014 svarte 41 prosent av de spurte at de ikke valgte fastrente fordi de ikke tror det l\u00f8nner seg. 9 prosent sa de synes det er for dyrt.", "- Det siste \u00e5ret har mange makro\u00f8konomer sp\u00e5dd at rentene i Norge skal videre ned. Det har ogs\u00e5 bidratt til \u00e5 gj\u00f8re flere avventende til \u00e5 binde l\u00e5nerenten. Dette er jo p\u00e5 mange m\u00e5ter paradoksalt, siden fastrentene gjenspeiler det forventede renteniv\u00e5et p\u00e5 lengre sikt. S\u00e5nn sett spiller det ikke s\u00e5 stor rolle om man velger \u00e5 binde renten n\u00e5 eller senere, sier fagsjef i Finans Norge, Rolf M\u00e6hle.", "Erica Blomgren, sjefanalytiker i SEB, forklarer at fastrentene ikke f\u00f8lger Norges Banks rentesetting like tett som de flytende utl\u00e5nsrentene.", "- Den flytende renten p\u00e5virkes av styringsrenten, og speiler en forventning om at den vil bli satt ned ytterligere. Fastrenten p\u00e5virkes i st\u00f8rre grad av finansmarkedene. Fallende b\u00f8rser og uro blant annet i Kina i sommer gjorde det dyrere for bankene \u00e5 l\u00e5ne penger, og derfor gikk fastrenten litt opp, sier hun.", "Hun tror det kan v\u00e6re greit \u00e5 utsette rentebinding dersom man har muligheten.", "- Det ligger an til at vi skal f\u00e5 enda lavere rente, s\u00e5 det skader nok ikke \u00e5 vente litt, sier Blomgren.", "Om man f\u00f8rst skal binde renten, b\u00f8r man velge en avtale p\u00e5 ti \u00e5r, mener P\u00e5l Ringholm, kredittanalytiker i Swedbank.", "- Ingen vet hvor lave rentene kan bli fremover, men rentebinding er uansett ikke noe man gj\u00f8r for \u00e5 spekulere. \u00d8konomene kan komme med gode anslag p\u00e5 hva som vil skje de neste par \u00e5rene, og det er liten vits i \u00e5 binde renten s\u00e5 kort. P\u00e5 ti \u00e5r er det derimot ingen eksperter som kan sp\u00e5 utviklingen, p\u00e5peker Ringholm.", "Som med alle forsikringer betaler man ekstra for \u00e5 slippe ubehageligheter i fremtiden.", "\u00c5 finne noen som faktisk har tjent p\u00e5 \u00e5 binde rentene sine, skal alts\u00e5 godt gj\u00f8res. Er du likevel blant dem som synes en \u201dforsikringspremie\u201d p\u00e5 over hundre tusen kroner er i dr\u00f8yeste laget for \u00e5 sikre stabile renteutgifter i fremtiden, er det ikke umulig \u00e5 angre.", "Dersom dagens fastrente er lavere enn da du bandt l\u00e5net, m\u00e5 du betale en kompensasjon til banken, s\u00e5kalt overkurs, f\u00f8r du igjen kan f\u00e5 flytende renter p\u00e5 hele eller deler av l\u00e5net.", "Forbruker\u00f8konom i Nordea Elin Reitan anbefaler \u00e5 ta en telefon til banken.", "- Det kan v\u00e6re lurt \u00e5 sjekke hva det vil koste \u00e5 avslutte avtalen litt tidligere. Det er ikke sikkert det er s\u00e5 ille som man tror, og det er bedre \u00e5 h\u00f8re med banken enn \u00e5 sitte og irritere seg over valget man tok for noen \u00e5r siden, sier Reitan."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "071969fba26b48b730d5fa9946a9542060084f0fc130eae9799972779ea8ff4c"}, {"field": "createtime", "value": "2016-10-18T20:02:29.000Z"}, {"field": "description", "value": "De som valgte \u00e5 binde renta for et par \u00e5r siden har allerede tapt titusener p\u00e5 boligl\u00e5net. N\u00e5 sitter mange p\u00e5 gjerdet i h\u00e5p om enda lavere fastrente, men for enkelte vil det kunne v\u00e6re det beste valget."}, {"field": "dominantimage", "value": "http://www.adressa.no/incoming/article11618164.ece/uoo91i/ALTERNATES/w980-default/reitan123.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03a128faf05aaa83377705ea33e0214317415b2f.jpg?5998a1a1"}, {"field": "dominantthumbnaildimensions", "value": "300x169"}, {"field": "heading", "value": ["Satset du p\u00e5 fastrente i 2013? Det valget kan koste deg dyrt. -adressa.no", "Har kostet titusener", "- Kan sove godt om natten", "Mange valgte fastrente i v\u00e5r", "- Ingen grunn til \u00e5 vente", "P\u00e5virkes av finansmarkedene", "- Bind renten for en lang periode", "Kan bryte avtalen"]}, {"field": "id", "value": "03a128faf05aaa83377705ea33e0214317415b2f"}, {"field": "keyword", "value": ["\u00d8konomi", "rente", "Norges Bank", "Nordea"]}, {"field": "keywords", "value": "\u00d8konomi,rente,Norges Bank,Nordea"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-concept", "value": ["bank", "bind", "fastrente", "hundre tusen kroner", "renta", "binde renta"]}, {"field": "kw-entity", "value": ["banken", "reitan", "bank", "finans norge", "swedbank", "norges bank", "utregningen"]}, {"field": "kw-location", "value": ["norge", "kina"]}, {"field": "kw-pageclass", "value": "article"}, {"field": "kw-person", "value": ["danske bank stian arnesen", "even westerveld", "erica blomgren", "elin reitan", "p\u00e5l ringholm", "nordea elin reitan", "synne ekrem", "marit midttun", "rolf m\u00e6hle"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article11618164.ece/uoo91i/ALTERNATES/w980-default/reitan123.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Satset du p\u00e5 fastrente i 2013? Det valget kan koste deg dyrt."}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article11618166.ece"}, {"field": "pageclass", "value": ["article"]}, {"field": "publishtime", "value": "2015-09-28T06:57:51.000Z"}, {"field": "recs-articleid", "value": "11618166"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-09-28T06:57:51.000Z"}, {"field": "recs-rawtitle", "value": "Satset du p\u00e5 fastrente i 2013? Det valget kan koste deg dyrt. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "De som valgte \u00e5 binde renta for et par \u00e5r siden har allerede tapt titusener p\u00e5 boligl\u00e5net. N\u00e5 sitter mange p\u00e5 gjerdet i h\u00e5p om enda lavere fastrente, men for enkelte vil det kunne v\u00e6re det beste valget."}, {"field": "thumbnail", "value": "http://content-thumbnail.cxpublic.com/content/thumbnail200x150/03a128faf05aaa83377705ea33e0214317415b2f.jpg?5998a1a1"}, {"field": "thumbnailfullheightdimensions", "value": "200x1892"}, {"field": "timestamp", "value": "2017-08-19T20:37:53.000Z"}, {"field": "title", "value": "De som valgte \u00e5 binde renten, har tapt titusener"}, {"field": "url", "value": "http://www.adressa.no/nyheter/okonomi/article11618166.ece"}, {"field": "urlhash", "value": "03a128faf05aaa83377705ea33e0214317415b2f"}], "score": 0.85466635, "siteId": "9222270286501375973", "id": "03a128faf05aaa83377705ea33e0214317415b2f"}

