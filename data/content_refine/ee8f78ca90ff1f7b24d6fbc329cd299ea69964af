{"fields": [{"field": "modifiedtime", "type": "time", "value": "2013-04-13T08:49:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein arne s\u00e6ther", "samfunnsredakt\u00f8r i adresseavisen"]}, {"field": "body", "value": ["Saken oppdateres.", "Fellingen av hannulven som Adresseavisen lot sine lesere d\u00f8pe \u00abVargtass\u00bb, har skapt r\u00f8re. I debattfeltet p\u00e5 Adressa.no ligger over hundre innlegg. De fleste skrevet av ulvevenner, men slett ikke alle. Debatten har h\u00f8y temperatur:", "\u00abEr s\u00e5 forbannet lei av disse ulvetilhengerne. Ulven er u\u00f8nsket og h\u00f8rer ikke til i norsk natur, utrydd dette svineriet\u00bb. \u00abSkandale at Stortinget har freda udyr i Norge\u00bb.", "\u00abB\u00f8nder, slutt med \u00e5 sende godteri til fjells\u00bb. \u00abDet er s\u00e5 utrolig trist at man ikke kan la denne ulven i det minste f\u00e5 en sjanse\u00bb. \u00abSkam dere, jegere!\u00bb.", "Hva er det med rovdyrene som skaper s\u00e5 sterke f\u00f8lelser? Bare en promille av befolkningen er direkte ber\u00f8rt, og de aller fleste av oss har ikke v\u00e6rt i n\u00e6rheten av et eneste ett av de store rovdyrene.", "Den norske rovdyrpolitikken er en krevende balansegang. Vi skal ha akkurat s\u00e5 mange rovdyr at de ikke d\u00f8r ut og akkurat s\u00e5 f\u00e5 at det er mulig \u00e5 leve av beitedyr. Utnyttelse av beite til mat er ogs\u00e5 viktig i et milj\u00f8- og ressursperspektiv.", "Er dette virkelig mulig \u00e5 kombinere, uten \u00e5 ende opp med et kobbel statsl\u00f8nnede produsenter av rovdyrmat? Svaret er vel tja. Fortsatt holder et stort antall utsatte b\u00f8nder og samer stand, og statistikken viser at antallet rovdyr er stabilt og til dels over bestandsm\u00e5lene. \u00abTerrorbalansen\u00bb opprettholdes med \u00e5rlige jaktkvoter og uttak.", "Selvsagt blir det konflikt. N\u00e6ringsinteresser og verneinteresser barker sammen, med fylkesmenn, naturoppsyn, direktorat og viltnemnder som skyteskiver og forvaltere. Men rovdyrene engasjerer langt fra bare de som er direkte ber\u00f8rt. Det er by mot land, det er mann mot mann.", "En grunn til konfliktene er nok at rovdyrene for noen ti\u00e5r siden var s\u00e5 godt som utryddet i Norge. Vi var vant til at de var borte. Tilbakekomsten blir et sjokk.", "Politikerne har bestemt at vi her i landet bare skal ha tre \u00e5rlige ynglinger av ulv. Dette skal dessuten bare skje innenfor et avgrenset omr\u00e5de i det s\u00f8r\u00f8stlige hj\u00f8rnet av landet v\u00e5rt. Der er det minst konflikt med beitende tamdyr. Dersom ulven etablerer seg andre steder, skal den \u00abtas ut\u00bb.", "Men ulven har ikke satt seg inn i forvaltningsgrensene. Unge ulver som bryter ut av flokken, vil naturlig streife omkring p\u00e5 leting etter make og nytt revir. En av grunnene til at den siste ulvefellingen har skapt mye debatt, er at mange betviler at \u00abVargtass\u00bb virkelig hadde etablert seg i Agdenes-Snillfjord-omr\u00e5det, selv om den var observert der b\u00e5de i fjor og i \u00e5r. Risikoen er at vi avliver genetisk verdifulle individer fra \u00f8st.", "Som for ulven, har Stortinget vedtatt bestandsm\u00e5l for alle de store rovdyrene. Blir det flere ynglinger enn vedtaket tilsier, sitter fellingstillatelsene l\u00f8st, s\u00e6rlig hvis rovdyrene gj\u00f8r skade.", "Egentlig er ingen av rovdyrene avhengig av sau og lam som f\u00f8de. De norske ulvenes meny best\u00e5r i dag hovedsakelig av elg, bj\u00f8rnen feter seg opp med bl\u00e5b\u00e6r og maur f\u00f8r den g\u00e5r i hi, gaupa tar s\u00e6rlig r\u00e5dyr og jerven er spesialist p\u00e5 rein og \u00e5tsler. Men problemet er at de alle, som vi mennesker, henter maten der den er lettest \u00e5 finne. Og sauer og lam er lett bytte.", "Derfor er jervtispa som har holdt til alene i Bymarka i over ti \u00e5r uten \u00e5 ta en eneste sau, p\u00e5 alle m\u00e5ter en g\u00e5te. Ironisk nok unnslapp hun i 2001 et hiuttak i \u00d8sterdalen (der ungene hennes ble skutt), etter mistanke om at hun var en sauedreper.", "Av alle de store rovdyrene er det ulven som vekker mest f\u00f8lelser, selv om det er den som tar f\u00e6rrest beitedyr. Ulven skaper b\u00e5de hat og frykt, begeistring og fascinasjon.", "Mange av de ville dyrene dukker opp i eventyr og sagn, men ulven st\u00e5r i en s\u00e6rstilling. Det er den som ligner oss mennesker mest. Ulven er en sosial, intelligent og n\u00e5del\u00f8s jeger som lever i familiegrupper med klare rollefordelinger. I mesteparten av menneskets historie har ogs\u00e5 vi levd slik.", "Kanskje er det likheten som gj\u00f8r at vi til alle tider s\u00e6rlig har lagt ulven for hat? Mytene om varulven handler om mennesker som blir omskapt til ulv og opptrer som blodt\u00f8rstige monstre ved fullm\u00e5ne. Fortellinger om slike menneskeulver finner vi i mange land og langt tilbake i tid.", "Samtidig er det ogs\u00e5 likheten som er grunnen til at det nettopp er ulven som har blitt \u00abmenneskets beste venn\u00bb. Allerede for 14000 \u00e5r siden, kanskje langt tidligere, var hunden menneskets f\u00f8rste medhjelper fra dyreverdenen. Lojal og uunnv\u00e6rlig. Genetisk er tamhund og ulv s\u00e5 like at de betraktes som samme art. I Donald Duck-universet finner vi parallellen i slemme Storeulv og snille Lilleulv.", "Selv om den ville ulven har v\u00e6rt respektert av ulike naturfolk, er begeistringen for ulven og de andre ville rovdyrene et relativt nytt fenomen. Det moderne mennesket kan koste p\u00e5 seg \u00e5 se p\u00e5 naturen som \u00abdet tapte paradis\u00bb og ikke bare som en lunefull motstander og premissleverand\u00f8r i kampen for \u00e5 overleve.", "Vi er mange som tenker oss et m\u00f8te med ulv, bj\u00f8rn, gaupe eller jerv som toppen av naturopplevelse, ja, vi jubler bare vi finner spor av dem. Vi betrakter tilstedev\u00e6relsen av de store rovdyrene i norsk natur som noe s\u00e5 verdifullt at vi glatt godtar at skattekroner g\u00e5r som erstatning til saueb\u00f8nder og reindriftssamer. Bilder av drepte rovdyr fyller oss med sorg.", "Jeg skriver \u00abvi\u00bb og \u00aboss\u00bb, fordi jeg er en av dem.", "Jeg er ogs\u00e5 en av dem som slipper \u00e5 oppleve at de dyrene jeg har ansvar for, ligger som ihjelrevne skrotter i en utmark som i noen (riktig nok f\u00e5) generasjoner har gitt trygge beiteomr\u00e5der. Det handler ikke bare om levebr\u00f8d, men om identitet og levem\u00e5te. Det m\u00e5 v\u00e6re deprimerende \u00e5 oppleve s\u00e5 store rovdyrtap at du i praksis blir tvunget til \u00e5 bytte yrke og kanskje bosted. Krav om gjeting eller inngjerding kan ha noe for seg, men er ikke enkelt \u00e5 gjennomf\u00f8re i praksis.", "S\u00e5 m\u00e5 det v\u00e6re lov \u00e5 minne om at grundige unders\u00f8kelser viser at lammenes vekt og tilstand ved beiteslipp kan v\u00e6re avgj\u00f8rende for hvor mange av dem som overlever sommeren. B\u00f8nder som slapp sm\u00e5 og svake lam p\u00e5 rovdyrfritt beite, hadde mellom 30 og 40 prosent tap.", "At rovdyrbegeistringen sitter langt inne hos dem som har inntekten sin fra sau og tamrein, er likevel lett \u00e5 forst\u00e5. Det er ikke fullt s\u00e5 lett \u00e5 f\u00e5 sympati med jegere som misliker dyr som konkurrerer om byttet deres. Hvem kom f\u00f8rst? Hvem jakter for \u00e5 overleve? Rovdyrene er en del av naturens samspill.", "Sp\u00f8rsm\u00e5let om vi skal tilpasse oss rovdyrene eller om rovdyrene skal tilpasse seg oss, handler dypest sett om menneskets plass i naturen. Har vi f\u00f8rsteretten i alle konflikter? Kan vi fjerne eller utrydde det vi ikke liker og forsyne oss uhemmet av det vi trenger, uten \u00e5 erkjenne at vi til sist ogs\u00e5 er en del av et st\u00f8rre hele?", "Historien viser at vi mennesker sjelden har hatt omsorg for v\u00e5re naturomgivelser, selv om levesettet tidvis har virket slik. Vi tar det vi finner. En rekke dyrearter ble utryddet med klubber og spyd allerede i forhistorisk tid, og samfunn har g\u00e5tt til grunne i lokale, \u00f8kologiske katastrofer.", "Forskjellen er at vi i dag har muligheten til \u00e5 gj\u00f8re utryddelsene mer grundig. Men forskjellen er at ogs\u00e5 at vi i dag har kunnskap nok til \u00e5 se konsekvensene. I dette perspektivet handler rovdyrsp\u00f8rsm\u00e5let om noe mer enn ja eller nei til den \u00abflotte\u00bb eller \u00abblodt\u00f8rstige\u00bb ulven.", "De ville dyrene trenger ikke oss, men vi trenger dem for \u00e5 minne oss selv om hva vi er en del av \u2013 og samtidig s\u00e5 forskjellig fra.", "stein.arne.sether@adresseavisen.no"]}, {"field": "category0", "value": "meninger"}, {"field": "contenthash", "value": "94f5545da29718776536ecfdc4169e1352cd707847baf13e8ca7034b581729bf"}, {"field": "createtime", "value": "2017-05-01T13:10:11.000Z"}, {"field": "description", "value": "\u00abVargtass\u00bb og to andre ulver i Rendalen er skutt og drept fra helikopter. Slikt blir det br\u00e5k av."}, {"field": "dominantimage", "value": "http://www.adressa.no/incoming/article7389067.ece/ALTERNATES/w980-default/Tegning%20Neo%20syndebukk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee8f78ca90ff1f7b24d6fbc329cd299ea69964af.jpg?5988e73b"}, {"field": "dominantthumbnaildimensions", "value": "300x169"}, {"field": "heading", "value": "Vi som roper \u00abulv, ulv!\u00bb -adressa.no"}, {"field": "id", "value": "ee8f78ca90ff1f7b24d6fbc329cd299ea69964af"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "pets"}, {"field": "kw-concept", "value": ["norsk natur", "direkte ber\u00f8rt", "ulv", "rovdyr"]}, {"field": "kw-entity", "value": ["agdenes-snillfjord", "storeulv", "stortinget", "bymarka", "\u00f8sterdalen", "adresseavisen", "vargtass", "adressa", "lilleulv"]}, {"field": "kw-location", "value": ["norge", "rendalen"]}, {"field": "kw-pageclass", "value": "article"}, {"field": "kw-person", "value": "donald duck"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7389067.ece/ALTERNATES/w980-default/Tegning%20Neo%20syndebukk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi som roper \u00abulv, ulv!\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article7389049.ece"}, {"field": "pageclass", "value": ["article"]}, {"field": "publishtime", "value": "2013-04-13T04:00:57.000Z"}, {"field": "recs-articleid", "value": "7389049"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-04-13T04:00:57.000Z"}, {"field": "recs-rawtitle", "value": "Vi som roper \u00abulv, ulv!\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abVargtass\u00bb og to andre ulver i Rendalen er skutt og drept fra helikopter. Slikt blir det br\u00e5k av."}, {"field": "thumbnail", "value": "http://content-thumbnail.cxpublic.com/content/thumbnail200x150/ee8f78ca90ff1f7b24d6fbc329cd299ea69964af.jpg?5988e73b"}, {"field": "thumbnailfullheightdimensions", "value": "200x1724"}, {"field": "timestamp", "value": "2017-08-07T22:18:35.000Z"}, {"field": "title", "value": "Vi som roper \u00abulv, ulv!\u00bb"}, {"field": "url", "value": "http://www.adressa.no/meninger/article7389049.ece"}, {"field": "urlhash", "value": "ee8f78ca90ff1f7b24d6fbc329cd299ea69964af"}], "score": 1.1296588, "siteId": "9222270286501375973", "id": "ee8f78ca90ff1f7b24d6fbc329cd299ea69964af"}

