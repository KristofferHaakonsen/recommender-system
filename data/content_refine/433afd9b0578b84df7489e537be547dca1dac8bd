{"fields": [{"field": "modifiedtime", "type": "time", "value": "2012-04-17T01:13:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ivar a. bj\u00f8rgen professor", "psykologisk institutt ntnu"]}, {"field": "body", "value": ["Saken oppdateres.", "Noen snakker om skole for oppdragelse til \u00e5 bli gangs menneske og hvor det er frykt for ensidig opptatthet av fagkrav, andre om en skole som et sted for \u00e5 l\u00e6re \u00e5 lese og regne og hvor det er bekymring over v\u00e5r lave ranking p\u00e5 PISA-testene, mens andre igjen snakker om skolen som m\u00e5 overta oppgaver som burde l\u00f8ses i hjemmet, og at s\u00e5 mange ofte faller utenfor. Jeg vil snakke om skolen og l\u00e6ring.", "Er det noe fra l\u00e6ringsforskningen som kan bidra til skoletenkningen? L\u00e6ring kan skje p\u00e5 mange m\u00e5ter: Ikke all l\u00e6ring krever aktivt og bevisst arbeid. Den spontane effekten av Aristoteles\u2019 assosiasjonsprinsipper er at ting bare skjer og s\u00e5 oppdager vi etter hvert at det har skjedd noe. Obama heter alts\u00e5 Barack til fornavn, det l\u00e6rer vi fordi Barack s\u00e5 ofte kommer sammen med Obama. Det samme er tilfelle med Pavlovs klassiske betinging, koblinger bare skjer: Automatisk f\u00e5r vi spytt p\u00e5 tunga n\u00e5r matsignalet kommer eller n\u00e5r det lukter fransk fiskesuppe. Slike situasjoner oppst\u00e5r ogs\u00e5 i skolen, men du l\u00f8ser ikke intellektuelle problemer med den slags l\u00e6ring.", "Hva s\u00e5 med instrumentell l\u00e6ring\u00bf\u2013\u00bfadferdsforming? I en kort periode p\u00e5 1960-70 tallet introduserte vi b\u00e5de programmerte l\u00e6reb\u00f8ker og l\u00e6remaskiner (\u00abBerit\u00bb laget av Fors\u00f8kr\u00e5det for Skoleverket) ogs\u00e5 i Norge. En slik programmert l\u00e6rebok i statistikk fungerte tilsynelatende godt ved Psykologisk institutt, og Skinner ved Harvard laget l\u00e6reprogrammer selv til et fag som filosofi. L\u00e6remaskinene krevde i hvert fall arbeid, det var aktiv l\u00e6ring. L\u00e6ringen ga ogs\u00e5 et tilforlatelig resultat, men n\u00e5r en vurderte intensjonsdybden, fremsto det ofte som et skuespill! Igjen mislykket!", "Nei, vi m\u00e5 ha l\u00e6ringssituasjoner hvor en kan oppn\u00e5 virkelig forst\u00e5else, det var bakgrunnen for Piagets tiln\u00e6rming som ledet til den moderne matematikken p\u00e5 1980-tallet. Ved hjelp av modeller ble fenomenene illustrert; mengdebegrepet skulle oppleves\u00bf\u2013ikke bare l\u00e6res som regneregler. Dette gikk bra, helt opp til fjerde, kanskje femte klasse. Da ble det vanskelig \u00e5 illustrere og modellene fungerte ikke lenger. Og s\u00e5 m\u00e5tte en begynne med regler og spr\u00e5klige forklaringer igjen, og n\u00e5 helt fra begynnelsen. Nok en fiasko!", "I mange situasjoner blir rent spr\u00e5klige forklaringer utilstrekkelig for l\u00e6ring, ord strekker ikke til. Ordentlig l\u00e6ring krever at du selv handler i forhold til l\u00e6ringsoppgaven og f\u00e5r se resultatet av din egen aktivitet. Ingen kan spare deg for dette uten ogs\u00e5 \u00e5 spare deg for l\u00e6ringsresultatet. Her er den beste illustrasjon laget av Held som demonstrerte betydningen av selvinitierte bevegelser for \u00e5 tilpasse seg briller som forskyver synsfeltet 30 grader lateralt. Da nytter det ikke \u00e5 ha en hjelper som leder deg frem mot m\u00e5let, du m\u00e5 selv initiere aktiviteten og oppleve konsekvenser av denne. Dette er kjernen i \u00abansvar for egen l\u00e6ring\u00bb (AFEL) som ble lansert i forbindelse med reformene p\u00e5 1990-tallet. Resultater som eventuelt kan dokumentere eller avkrefte riktigheten av AFEL foreligger forel\u00f8pig ikke, delvis p\u00e5 grunn av en del misforst\u00e5elser av selve grunnlaget for begrepet. Men det har ikke lykkes \u00e5 vise p\u00e5 en overbevisende m\u00e5te at en s\u00e5 fundamental type l\u00e6ring er n\u00f8dvendig i alle fag.", "Alle disse l\u00e6ringsm\u00e5tene g\u00e5r delvis over hverandre og balansen mellom dem endrer seg etter hvert opp gjennom skolen. Moderne matematikk dukket opp i grunnskolen, AFEL ble lansert f\u00f8rst og fremst for videreg\u00e5ende skole. Og det skjer jo stadig ny forskning om l\u00e6ring b\u00e5de i laboratoriene og i praktiske situasjoner.", "P\u00e5 2000-tallet kom s\u00e5 PISA-rapportene og noen ga raskt reformene p\u00e5 1990 tallet skylden for de middelm\u00e5dige sk\u00e5rene i regning og skriving og \u00f8nsket seg tilbake til den gamle fagskolen. Og dette er vel den aktuelle situasjon. Men ogs\u00e5 \u00abforskning er l\u00e6ring\u00bb, og det er minst like stor uenighet om hvordan forskning skal drives som hvordan l\u00e6ring skal skje i skolen. Norsk videreg\u00e5ende skole har kommet langt n\u00e5r det gjelder selvstendighet og kritisk tenkning, ikke minst takket v\u00e6re den innsats deres egen fagorganisasjon \u2013 Elevorganisasjonen i Norge \u2013 gj\u00f8r. Denne demokratiske utviklingen er derfor verdifull for l\u00e6ring og senere yrkesut\u00f8velse, selv om den ikke m\u00e5les i PISA-pr\u00f8vene, men det er PISA-forskernes skyld.", "Dagens forslag til bedre skole inneb\u00e6rer blant annet et \u00e5rs lengre fagutdanning for l\u00e6rere og flere timer i skolen. Tja: Da NTNU-studenter ble bedt om \u00e5 vurdere sine l\u00e6rere i videreg\u00e5ende skole, klaget de ikke p\u00e5 deres faglige kunnskaper. P\u00e5 sp\u00f8rsm\u00e5l om hvilke egenskaper som var viktigst for \u00e5 v\u00e6re en god l\u00e6rer i den videreg\u00e5ende skolen, ga de f\u00f8lgende rangering: 6. Rettferdighetssans 5. Pedagogisk evne 4. Humoristisk sans 3. Myndighet, ro i klassen 2. Smittende interesse for faget sitt, og som nr. 1 og viktigst: Interesse for meg! Og i stedet for flere timer \u00f8nsket de heller at de timer de allerede har skulle bli mer meningsfylte. Disse vurderingene kommer alts\u00e5 fra brukerne, og det b\u00f8r en merke seg.", "I tillegg til p\u00e5virkning fra politikk og forskning har kreative l\u00e6ringsmilj\u00f8 ved mange videreg\u00e5ende skoler i landet selv funnet frem til gode arbeidsm\u00e5ter. L\u00e6ringsarbeid kan v\u00e6re sv\u00e6rt slitsomt og det trengs sterk motivasjon for \u00e5 ta p\u00e5 seg dette arbeidet. Gode arbeidsledere (l\u00e6rere) og sosiale milj\u00f8 (klassene) er derfor sv\u00e6rt viktige. Fra de mange skoler jeg har bes\u00f8kt vil jeg framheve et par: Bj\u00f8rgvin i Bergen og Egge i Steinkjer. De har maktet \u00e5 utvikle milj\u00f8 som gir l\u00e6ringsmessige valgmuligheter, og vist at elevene selv makter \u00e5 l\u00f8se sosiale problemer som n\u00f8dvendigvis oppst\u00e5r av og til. Og interessant er det jo at Steinerskolene har maktet \u00e5 m\u00f8te kravene fra b\u00e5de brukere og AFEL, og samtidig imponert PISA, der b\u00f8r det v\u00e6re noe \u00e5 l\u00e6re.", "Dagens l\u00e6ringsforskning er, som det fremg\u00e5r, mangfoldig, og jeg tror ikke den kan gi klare signaler til verken skolefolk eller politikere, men den kan kanskje gi noen ideer \u2013 og det var hensikten med denne kronikken.", "ivar.bjorgen@svt.ntnu.no"]}, {"field": "category0", "value": "meninger"}, {"field": "contenthash", "value": "6e831fca03d492add6a5126c16cf0338950fbebe745301f8b5e76f7ef89c234e"}, {"field": "createtime", "value": "2017-03-14T15:30:19.000Z"}, {"field": "description", "value": "Debattene i media viser hvor variert innholdet kan bli n\u00e5r ulike fagfolk og s\u00e6rlig politikere snakker om \u00abskole\u00bb, og hvor lett det er \u00e5 snakke forbi hverandre."}, {"field": "dominantimage", "value": "http://www.adressa.no/incoming/article1307534.ece5/ALTERNATES/w980-default/steinerskolen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/433afd9b0578b84df7489e537be547dca1dac8bd.jpg?58c80c8b"}, {"field": "dominantthumbnaildimensions", "value": "300x169"}, {"field": "heading", "value": "L\u00e6ring i skolen: Kan l\u00e6ringsforskningen bidra? -adressa.no"}, {"field": "id", "value": "433afd9b0578b84df7489e537be547dca1dac8bd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["l\u00e6re", "videreg\u00e5ende skole", "skole"]}, {"field": "kw-entity", "value": ["skinner", "aristoteles", "bergen og egge", "barack", "pavlovs", "held", "fors\u00f8kr\u00e5det for skoleverket", "psykologisk", "piagets", "steinerskolene", "harvard", "berit"]}, {"field": "kw-location", "value": ["steinkjer", "norge"]}, {"field": "kw-pageclass", "value": "article"}, {"field": "kw-person", "value": "obama"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1307534.ece5/ALTERNATES/w980-default/steinerskolen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "L\u00e6ring i skolen: Kan l\u00e6ringsforskningen bidra?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1312149.ece"}, {"field": "pageclass", "value": ["article"]}, {"field": "publishtime", "value": "2009-04-20T08:27:35.000Z"}, {"field": "recs-articleid", "value": "1401080"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-20T08:27:35.000Z"}, {"field": "recs-rawtitle", "value": "L\u00e6ring i skolen: Kan l\u00e6ringsforskningen bidra? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Debattene i media viser hvor variert innholdet kan bli n\u00e5r ulike fagfolk og s\u00e6rlig politikere snakker om \u00abskole\u00bb, og hvor lett det er \u00e5 snakke forbi hverandre."}, {"field": "thumbnail", "value": "http://content-thumbnail.cxpublic.com/content/thumbnail200x150/433afd9b0578b84df7489e537be547dca1dac8bd.jpg?58c80c8b"}, {"field": "thumbnailfullheightdimensions", "value": "200x1810"}, {"field": "timestamp", "value": "2017-03-14T15:30:19.000Z"}, {"field": "title", "value": "L\u00e6ring i skolen: Kan l\u00e6ringsforskningen bidra?"}, {"field": "url", "value": "http://www.adressa.no/meninger/article1312149.ece"}, {"field": "urlhash", "value": "433afd9b0578b84df7489e537be547dca1dac8bd"}], "score": 0.9950626, "siteId": "9222270286501375973", "id": "433afd9b0578b84df7489e537be547dca1dac8bd"}

