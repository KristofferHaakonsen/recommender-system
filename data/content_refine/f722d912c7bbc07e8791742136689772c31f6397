{"fields": [{"field": "modifiedtime", "type": "time", "value": "2016-06-17T09:03:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["London", "\u00c5ge Aleksandersen", "Royal Albert Hall", "Sambandet", "rockhistorie", "Tr\u00f8nderrock"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Etter pressekonferansen i London torsdag ettermiddag, da Sambandet kom inn i et tilst\u00f8tende rom i hotellets pub, ble de m\u00f8tt av et massivt jubelbr\u00f8l fra elleville engelskmenn. Folk danset og kastet seg om halsen p\u00e5 hverandre i pur lykke.", "- Vi visste ikke vi var s\u00e5 popul\u00e6re, mumlet bandmedlemmene, f\u00f8r de skj\u00f8nte at jubelen skyldtes engelsk seiersm\u00e5l p\u00e5 overtid i EM-kampen mot Wales.", "LES OGS\u00c5: \u00c5ge vil skue tilbake", "Det m\u00e5 en kunne kalle god timing. Og god timing har v\u00e6rt et n\u00f8kkelbegrep gjennom hele historien til det andre Sambandet til \u00c5ge Aleksandersen.", "\u00c5ge er sv\u00e6rt begeistret for musikerne han jobber med. Ikke minst akkurat n\u00e5, n\u00e5r en ny sommersesong skal innledes; og bandet har jobbet frem arrangementer til \u00e5rets repertoar. Han snakker seg varm om de to sv\u00e6rt forskjellige gitaristene, den solide rytmemuren, R\u00f8stads energi og tilstedev\u00e6relse og Tranaas fingerf\u00f8lelse. Seks sv\u00e6rt forskjellige typer, som har det til felles at de er styrt av godt humor og er like musikalsk ambisi\u00f8se som da de begynte i bandet.", "- Utgangspunktet for at vi gj\u00f8r dette er at det er ordentlig morsomt og det betyr noe for oss. At vi tjener anstendig og at publikum liker det vi gj\u00f8r, er en flott ekstra bonus, sier Morten Skaget. De seks i bandet er ganske sikkert blant musikerne i Norge med best arbeidsbetingelser og h\u00f8yest honorar. De vet de er privilegerte.", "- Vi har en raus sjef og er takknemlige for at vi har denne jobben. Men vi hadde ikke hatt den lenge om vi ikke var skjerpet og til enhver tid opptatt av \u00e5 gj\u00f8re en best mulig jobb, sier Steinar Krokstad; selvoppnevnt oppmann i bandet. Han understreker ogs\u00e5 at bandet har opplevd ogs\u00e5 i magrere tider, da \u00c5ge var veldig langt unna Royal Albert Hall. Med glimt i \u00f8yet kaller han sine ti f\u00f8rste \u00e5r med \u00c5ge, fra 1993 til 2003, for de m\u00f8rke \u00e5rene. Den siste 12-\u00e5rsperioden er de lyse \u00e5rene.", "LES OGS\u00c5 : N\u00e5r de rojale svinger seg", "- Jeg har opplevd honorarer p\u00e5 274 kroner og 50 \u00f8re, og jeg elsket jobbet den gangen ogs\u00e5.", "- Da er det annerledes med disse gutta, sier han og peker mot Morten Skaget og Skjalg Raaen som begynte i Sambandet i 2004", "- De er jo dessertgenerasjonen. Kom til dekket bord, sier Krokstad.", "- Vi liker vel mer \u00e5 se det som at det ble skikk p\u00e5 sakene da vi kom inn i bandet, parerer Morten Skaget.", "12-\u00e5rsperioden med Skaget og Raaen er en den lengste medgangsperioden i \u00c5ges karriere, og disse seks utgj\u00f8r ogs\u00e5 den lengstlevende besetningen \u00c5ge har spilt med, inkludert fire-fem \u00e5r med den klassiske Prudence-besetningen og noen \u00e5r til med Sambandet i de mest suksessrike \u00e5rene p\u00e5 80-tallet.", "LES OGS\u00c5: Neste stopp Royal Albert Hall", "\u00c5ge startet det f\u00f8rste Sambandet i 1976, \u00e5ret etter \u00abLangt igjen til Royal Albert Hall\u00bb og oppl\u00f8sningen av Prudence. Av den f\u00f8rste besetningen er bare Tor Evensen igjen i kretsen rundt \u00c5ge. Han var bassist i 12 \u00e5r, og har v\u00e6rt manager de siste 13 \u00e5r. I 1980 begynte Bj\u00f8rn R\u00f8stad p\u00e5 bass, \u00e5ret etter kom Gunnar Pedersen inn p\u00e5 gitar.", "I utgangspunktet var Sambandet navnet p\u00e5 de musikerne som til enhver tid spilte med \u00c5ge, men etter hvert ble Samandet forbundet med en viss spillestil, en sound. Da \u00c5ge skiftet ut nesten hele bandet i 1987, var det ogs\u00e5 slutt for Sambandet, helt frem til comebacket i 2003. Men Gunnar Pedersen har v\u00e6rt med \u00c5ge helt siden 1981, enten det har het Sambandet eller ei. \u00c5 tenke seg et album eller en konsert med \u00c5ge uten Gunnar Pedersen er nesten utenkelig. Men selv om han alltid er der, er det ikke alltid Pedersen er til stede.", "LES OGS\u00c5: Rekker de konsertstart?", "- Hvor er det blitt av Gunnar, sp\u00f8r vi i ettermiddagssolen utenfor Royal Skbert Hall torsdag ettermiddag, n\u00e5r vi skal f\u00e5 tatt et bilde av Sambandet i forbindelse med denne artikkelen..", "- Det er det oftest stilte sp\u00f8rsm\u00e5let i Sambandets historie, svarer de fem andre medlemmene i bandet.", "Trommeslager Steinar Krokstad, bassist Morten Skaget, keyboardist Terje Tranaas, saksofonist Bj\u00f8rn R\u00f8stad, gitarist Skjalg Raen er p\u00e5 plass, og medgitarist Gunnar Pedersen var ogs\u00e5 nettopp der. Men hvor har han gjort av seg? Hvordan g\u00e5r det an \u00e5 bare forsvinne p\u00e5 en \u00e5pen plass?", "Han dukker opp igjen, han gj\u00f8r alltid det, den distr\u00e9 nordlendingen med den enest\u00e5ende lyriske gitartonen, som har spilt sammen med \u00c5ge Aleksandersen mesteparten av livet. 35 \u00e5r er det blitt n\u00e5. Har det v\u00e6rt verdt det?", "Gunnar drar p\u00e5 det. \u2013 Det hender jeg synes det, sier han og tar frem sitt mest underfundige smil.", "- Vi trenger ikke snakke s\u00e5 mye i Sambandet, og vi er ikke mye sammen i vinterhalv\u00e5ret n\u00e5r vi ikke turnerer. Og det er ikke sjelden vi krangler. Men vi skj\u00f8nner hverandre; og n\u00e5r enkeltmedlemmer har tunge private perioder, er vi andre der, sier Steinar Krokstad, f\u00f8r han tar med seg Skaget p\u00e5 pub. Konserten er jo ikke f\u00f8r kvelden etter, og det m\u00e5 ogs\u00e5 v\u00e6re rom for kos."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ec2734bfe52211ca3dee2456450c74d2a0a0988ddd0ac77332623e4698fa5348"}, {"field": "createtime", "value": "2016-06-16T19:06:53.000Z"}, {"field": "description", "value": "I 12 \u00e5r, og i konstant medvind, har disse seks musikerne utgjort Sambandet \u2013 og v\u00e6rt en avgj\u00f8rende faktor i den lengste medgangstiden i \u00c5ge Aleksandersens karriere."}, {"field": "dominantimage", "value": "http://www.adressa.no/pluss/kultur/article12903082.ece/baya5g/ALTERNATES/w980-default/20160616_RichardSagen_Age_Sambandet_London-11213-Edit-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f722d912c7bbc07e8791742136689772c31f6397.jpg?5992d438"}, {"field": "dominantthumbnaildimensions", "value": "300x169"}, {"field": "heading", "value": ["Mennene bak \u00c5ge -adressa.no", "De har det moro, og s\u00e5 f\u00e5r de betalt for det", "Da honoraret var 274, 50", "Dessertgenerasjonen", "35 \u00e5r med \u00c5ge", "Har det v\u00e6rt verdt det?"]}, {"field": "id", "value": "f722d912c7bbc07e8791742136689772c31f6397"}, {"field": "keyword", "value": ["London", "\u00c5ge Aleksandersen", "Royal Albert Hall", "Sambandet", "rockhistorie", "Tr\u00f8nderrock"]}, {"field": "keywords", "value": "London,\u00c5ge Aleksandersen,Royal Albert Hall,Sambandet,rockhistorie,Tr\u00f8nderrock"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["bandet", "jobb", "\u00e5ret", "torsdag ettermiddag"]}, {"field": "kw-entity", "value": ["skaget og raaen", "royal skbert hall", "royal albert hall", "morten skaget og skjalg raaen", "samandet", "r\u00f8stads", "prudence", "sambandet"]}, {"field": "kw-location", "value": ["norge", "wales", "london"]}, {"field": "kw-pageclass", "value": "article"}, {"field": "kw-person", "value": ["gunnar pedersen", "terje tranaas", "\u00e5ge aleksandersen", "tor evensen", "morten skaget", "steinar krokstad", "skjalg raen", "bj\u00f8rn r\u00f8stad", "skjalg raaen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12903082.ece/baya5g/ALTERNATES/w980-default/20160616_RichardSagen_Age_Sambandet_London-11213-Edit-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mennene bak \u00c5ge"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/06/16/Mennene-bak-%C3%85ge-12903083.ece"}, {"field": "pageclass", "value": ["article"]}, {"field": "publishtime", "value": "2016-06-16T20:05:40.000Z"}, {"field": "recs-articleid", "value": "12903083"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-06-16T20:05:40.000Z"}, {"field": "recs-rawtitle", "value": "Mennene bak \u00c5ge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "I 12 \u00e5r, og i konstant medvind, har disse seks musikerne utgjort Sambandet \u2013 og v\u00e6rt en avgj\u00f8rende faktor i den lengste medgangstiden i \u00c5ge Aleksandersens karriere."}, {"field": "thumbnail", "value": "http://content-thumbnail.cxpublic.com/content/thumbnail200x150/f722d912c7bbc07e8791742136689772c31f6397.jpg?5992d438"}, {"field": "thumbnailfullheightdimensions", "value": "200x2056"}, {"field": "timestamp", "value": "2017-08-15T11:00:08.000Z"}, {"field": "title", "value": "Mennene bak \u00c5ge"}, {"field": "url", "value": "http://www.adressa.no/pluss/kultur/2016/06/16/Mennene-bak-%c3%85ge-12903083.ece"}, {"field": "urlhash", "value": "f722d912c7bbc07e8791742136689772c31f6397"}], "score": 0.646892, "siteId": "9222270286501375973", "id": "f722d912c7bbc07e8791742136689772c31f6397"}

