{"fields": [{"field": "modifiedtime", "type": "time", "value": "2015-03-09T20:26:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["idun haugan", "gemini.no"]}, {"field": "body", "value": ["Saken oppdateres.", "Se for deg et akuttmottak i Nepal hvor syke og skadde venter p\u00e5 legehjelp. Venterommet er fullt, og det er k\u00f8 utenfor. S\u00e5 kommer det inn en kvinne som nyss har f\u00f8dt. Hun har store bl\u00f8dninger og er svekket av blodtapet. Like etter henne kommer fem unge menn og tre eldre kvinner til akuttmottaket. De har alle store brudd- og kuttskader etter en alvorlig trafikkulykke.", "Mange har reist langt. Noen har kommet med buss, noen har g\u00e5tt til fots eller blitt fraktet med hest eller okse. F\u00e5 kommer med ambulanse.", "K\u00f8systemet er slik at den som kommer f\u00f8rst inn til akuttmottaket, er den som f\u00f8rst f\u00e5r hjelp. Omfanget av skadene er i liten grad med i vurderingen. I verste fall d\u00f8r folk mens de venter p\u00e5 \u00e5 bli unders\u00f8kt og f\u00e5 hjelp.", "Dette er situasjonen p\u00e5 sykehus i Nepal og i mange andre fattige land. Et forskningsprosjekt i regi av NTNU og St. Olavs Hospital er imidlertid i ferd med \u00e5 bedre situasjonen betraktelig.", "\u2013 Vi s\u00e5 at vi hadde mye \u00e5 hente ved \u00e5 innf\u00f8re samme metoder p\u00e5 akuttmottak i Nepal som vi har etablert i Norge, sier lege Erik Sollig\u00e5rd til gemini.no", "M\u00e5let er i f\u00f8rste omgang \u00e5 bygge opp kunnskap og innf\u00f8re nye metoder i Nepal. P\u00e5 lengre sikt er m\u00e5let er \u00e5 utvikle en modell som p\u00e5 en relativt enkel m\u00e5te skal kunne implementeres ogs\u00e5 i andre land.", "Prosjektet er en del av \u00abVisjon 2030\u00bb.", "Les ogs\u00e5: 98 forslag for en bedre verden", "NTNU har gjennom mange \u00e5r samarbeidet med Kathmandu University. Samarbeidet er prim\u00e6rt bygd opp rundt forskning og utdanning knyttet til vannkraft. Men ogs\u00e5 andre fagmilj\u00f8er har etter hvert koblet seg p\u00e5 kontakten med Kathmandu University, og i 2009 ville Det medisinske fakultet ved NTNU utvide samarbeidet.", "Fakultetet utlyste prosjektmidler, og her kom legeekteparet og forskerne Kari Risnes og Erik Sollig\u00e5rd p\u00e5 banen. Kari Risnes er barnelege og Erik Sollig\u00e5rd er anestesilege. Begge er tilknyttet NTNU og St. Olavs Hospital. Gjennom samarbeidet med Kathmandu University s\u00e5 de n\u00e5 muligheten til \u00e5 bidra med \u00e5 spre kunnskap og dele erfaringer.", "Les ogs\u00e5: Et lite under i Nepal", "\u2013 I Norge har vi etablert gode metoder p\u00e5 akuttmottak. Vi jobber i team og alle kjenner sine roller. Det er viktig \u00e5 kartlegge den syke eller skadde med en gang slik at pasienten f\u00e5r riktig behandling s\u00e5 tidlig som mulig, sier Sollig\u00e5rd.", "I f\u00f8rste fase av prosjektet etablerte Risnes og Sollig\u00e5rd et samarbeid med Medisinsk simulatorsenter ved St. Olavs Hospital og NTNU. Med utstyr og kompetanse fra simulatorsenteret laget Risnes og Sollig\u00e5rd et treningsopplegg for medisinsk og helsepersonell ved Dhulikhel sykehus, som samarbeider med Kathmandu University.", "\u2013 Vi konsentrerte oss i f\u00f8rste omgang om f\u00f8dselskomplikasjoner og akutte infeksjoner. Vi laget et treningsscenario og satte sammen team som trente p\u00e5 akuttsituasjoner og p\u00e5 samhandling, forteller Kari Risnes.", "De hadde med seg dukker som \u00abpustet\u00bb og \u00absnakket\u00bb slik at de kunne m\u00e5le puls og hjertefrekvens samt skape en s\u00e5 realistisk situasjon som mulig. \u00d8vingssituasjonen ble videofilmet. Dermed kunne teamet g\u00e5 gjennom situasjonen etterp\u00e5 og evaluere seg selv.", "Risnes og Sollig\u00e5rd underviste og veiledet for \u00e5 bygge opp kompetansen p\u00e5 sykehuset, slik at helsepersonellet kunne drive egentrening etter hvert.", "Fase to i prosjektet var kartlegging av pasientenes sykdomsforl\u00f8p. Her hadde sykehuset liten oversikt. Det har sammenheng med at tilstr\u00f8mmingen av pasienter har \u00f8kt og at pasientene har andre skader og andre sykdommer enn f\u00f8r.", "\u2013 Trafikken p\u00e5 veiene har \u00f8kt enormt de siste \u00e5rene, og sykdombildet er blant annet preget av store, alvorlige trafikkulykker, b\u00e5de med buss og moped. WHO definerer \u00f8kningen i trafikkulykkene i en del asiatiske land som en epidemi, sier Kari Risnes.", "\u2013 Vi har ogs\u00e5 en ny gruppe pasienter, de som f\u00e5r livsstilssykdommer. Ved at levestandarden har \u00f8kt i Nepal, har andelen mennesker med diabetes og hjerte- og karsykdommer ogs\u00e5 \u00f8kt. Og for hjertepasienter er tidlig behandling veldig viktig, understreker Sollig\u00e5rd.", "En annen gruppe som utgj\u00f8r en utfordring for akuttmottakene, er mennesker som blir skadet i leirras. Med jevne mellomrom g\u00e5r det store jord- og leirras som gir alvorlige skader til sv\u00e6rt mange mennesker.", "Dhulikhel sykehus har etter forholdene god standard. Likevel er det sv\u00e6rt liten oversikt over pasienttilstr\u00f8mming, \u00e5rsaken til at de kommer til akuttmottaket, utskrivningsdiagnose og utfall av behandlingen.", "Kartleggingen som Risnes og Sollig\u00e5rd har igangsatt, har n\u00e5 gitt oversikt over de ulike pasientgruppe og sykdomsforl\u00f8pet \u2013 en kunnskap som bidrar til at flere f\u00e5r riktig behandling og at de som trenger det mest, f\u00e5r behandling f\u00f8rst.", "\u2013 Vi har v\u00e6rt med p\u00e5 \u00e5 beskrive hva som feiler pasientene og definere alvorlighetsgrad. Det hjelper helsepersonellet ved Dhulikhel sykehus n\u00e5r de skal prioritere og sortere pasienter, og avgj\u00f8re hvem som er sykest, hvem som b\u00f8r behandles f\u00f8rst og hvordan de skal behandles, sier Sollig\u00e5rd.", "Dette sorteringssystemet av pasienter kalles triage. Det er som et trafikklyssystem hvor pasientene blir plassert i kategoriene r\u00f8dt, gult og gr\u00f8nt.", "\u2013 Vi har f\u00e5tt kartlagt sykdomsbildet til dem som har kommet til akutten slik at det n\u00e5 finnes systematisert kunnskap om hva slags skader eller sykdommer pasientene kommer med, samt omfanget av de ulike kategoriene. Tidligere var h\u00e5ndtering av pasientene basert p\u00e5 hvordan de trodde situasjonen var. N\u00e5 er det basert p\u00e5 fakta, sier Sollig\u00e5rd.", "Les ogs\u00e5: Slik vil de redde f\u00f8dende", "Arbeidet har f\u00f8rt til oppbyggingen av en database p\u00e5 8000 pasienter, hvor fire nepalske forskningsassistenter har v\u00e6rt i sving. De har tatt kontakt med pasientene en m\u00e5ned etter utskrivelse for \u00e5 kartlegge sykehistorien.", "\u2013 I den delen av verden har man liten grad av oversikt over sykdomsutbredelse. Og vi m\u00e5 huske p\u00e5 at det ikke er mer enn 30 \u00e5r siden vi her i Norge startet oppbyggingen av HUNT, en kartlegging som har gitt oss enormt mye kunnskap om befolkningens helsetilstand, minner Kari Risnes om.", "Les ogs\u00e5: Foreldre kan oppdage gulsott gjennom en app", "Fase to har best\u00e5tt av:", "* Innf\u00f8ring av systematisk prioritering av pasienter etter hastegrad.", "* Bygningsmessige tilpasninger slik at man kan skille pasienter i de ulike kategoriene, inkludert skille smittefarlige tilstander fra ikke-smittefarlige.", "* Definere hasteforl\u00f8p som g\u00e5r rett til behandling, for eksempel f\u00f8dsler og akutte bl\u00f8dninger.", "* Opprette respons-team som kommer raskt til pasienten for \u00f8yeblikkelig behandling.", "* Lage katastrofeplan for massetilstr\u00f8mning av skader eller infeksjoner.", "Kathmandu University har ansvar for utdanning av en stor andel av legene og sykepleierne i Nepal, og det \u00e5 l\u00e6re opp en gruppe ansatte ved sykehuset i \u00e5 bruke simulering og trening gir flere gevinster. De tar n\u00e5 i bruk undervisningsprinsippene og den nye kunnskapen i oppl\u00e6ring av eget helsepersonell.", "M\u00e5let har hele tiden v\u00e6rt \u00e5 bygge opp kompetansen lokalt. Derfor har ogs\u00e5 de nepalske forskningsassistentene v\u00e6rt viktige medspillere. I tillegg har ni medisinstudenter fra NTNU gjort feltarbeidet til sin masteroppgave p\u00e5 dette prosjektet i Nepal, og n\u00e5 har en nepalsk ph.d.-stipendiat startet p\u00e5 en NTNU-doktorgrad.", "\u2013 Det er viktig at det er et institusjonelt samarbeid mellom NTNU og Kathmandu University og at dette samarbeidet er tett. Da f\u00e5r prosjektet en overbygning og en forankring som sikrer kontinuitet, understreker ekteparet.", "\u2013 En annen ting som er bra, er at legene blir v\u00e6rende p\u00e5 Dhulikhel sykehus \u2013 eller at de kommer tilbake til sykehuset. Det er lite hjerneflukt, blant annet fordi legene f\u00e5r utenlandsopphold med jevne mellomrom. Dermed b\u00e5de bygger man og beholder kompetansen.", "Prosjektet g\u00e5r n\u00e5 inn i fase tre hvor effekten av endringene analyseres og m\u00e5les. Dette skjer i 2015.", "Forventede effekter:", "* redusert d\u00f8delighet", "* bedre ressursutnyttelse der de mest akutte og kritiske tilfellene f\u00e5r prioritert tilgang til den beste kompetansen", "* bedre utnyttelse av sengekapasitet fordi mer beslutningskompetent personale vurderer pasientene tidlig i behandlingskjeden", "* redusert tid til behandling for de livstruende akutte lidelsene", "* bedre lokal kompetanse p\u00e5 planlegging av massetilstr\u00f8mning av pasienter", "* bedret kompetanse og beredskap for smittsomme epidemier", "* oppbygging av kompetanse innen endringsledelse og forskning i institusjonen der prosjektet blir utf\u00f8rt", "* pasientregister som gir tilgang til styringsdata for egen virksomhet", "* kunnskap om sykdomsutbredelse som kan bidra til planlegging av n\u00f8dvendige strategier for bekjempelse av sykdom", "Her kan du lese prosjektbeskrivelsen.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "578f23f9b3b6a13d223a319337827d0fd62784f49b161813314df956d4a28ab9"}, {"field": "createtime", "value": "2017-05-02T13:08:30.000Z"}, {"field": "description", "value": "Riktig og rask behandling n\u00e5r du kommer til akuttmottaket redder liv. Norsk legepar har innf\u00f8rt nye metoder p\u00e5 sykehus i Nepal som gir stor helsegevinst."}, {"field": "dominantimage", "value": "http://www.adressa.no/nyheter/helse/article10716143.ece/ds5sot/ALTERNATES/w980-default/hoevdbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b4e40588833e13e1ede9ba1d42cb641675dc4afa.jpg?59906ca2"}, {"field": "dominantthumbnaildimensions", "value": "300x169"}, {"field": "heading", "value": ["Legepar lager trafikklys for akutten -adressa.no", "Langvarig samarbeid mellom NTNU og Nepal", "Laget treningsopplegg", "\u00d8kt levestandard og mye trafikk skaper nye pasienter", "De sykeste behandles f\u00f8rst", "Lager nytt pasientregister", "Bygger opp lokal kompetanse", "M\u00e5ler virkningene"]}, {"field": "id", "value": "b4e40588833e13e1ede9ba1d42cb641675dc4afa"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-classification", "value": "health-and-fitness"}, {"field": "kw-concept", "value": ["legepar lager", "alvorlig trafikkulykke", "legepar lager trafikklys", "lager trafikklys", "nepalske forskningsassistenter", "behandles", "lokal kompetanse", "liten grad", "pasienter", "liten oversikt", "jevne mellomrom"]}, {"field": "kw-entity", "value": ["dhulikhel", "olavs hospital", "visjon 2030", "risnes og sollig\u00e5rd", "kathmandu university", "medisinsk", "u. med", "kari risnes og erik sollig\u00e5rd", "st. olavs hospital"]}, {"field": "kw-location", "value": ["norge", "nepal"]}, {"field": "kw-pageclass", "value": "article"}, {"field": "kw-person", "value": ["erik sollig\u00e5rd", "kari risnes"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/nyheter/helse/article10716143.ece/ds5sot/ALTERNATES/w980-default/hoevdbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Legepar lager trafikklys for akutten"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article10716146.ece"}, {"field": "pageclass", "value": ["article"]}, {"field": "publishtime", "value": "2015-03-09T20:26:45.000Z"}, {"field": "recs-articleid", "value": "10716146"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2015-03-09T20:26:45.000Z"}, {"field": "recs-rawtitle", "value": "Legepar lager trafikklys for akutten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Riktig og rask behandling n\u00e5r du kommer til akuttmottaket redder liv. Norsk legepar har innf\u00f8rt nye metoder p\u00e5 sykehus i Nepal som gir stor helsegevinst."}, {"field": "thumbnail", "value": "http://content-thumbnail.cxpublic.com/content/thumbnail200x150/b4e40588833e13e1ede9ba1d42cb641675dc4afa.jpg?59906ca2"}, {"field": "thumbnailfullheightdimensions", "value": "200x2378"}, {"field": "timestamp", "value": "2017-08-13T15:13:38.000Z"}, {"field": "title", "value": "Legepar lager trafikklys for akutten"}, {"field": "url", "value": "http://www.adressa.no/nyheter/helse/article10716146.ece"}, {"field": "urlhash", "value": "b4e40588833e13e1ede9ba1d42cb641675dc4afa"}], "score": 0.8328024, "siteId": "9222270286501375973", "id": "b4e40588833e13e1ede9ba1d42cb641675dc4afa"}

