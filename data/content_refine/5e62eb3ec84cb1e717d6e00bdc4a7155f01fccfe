{"fields": [{"field": "modifiedtime", "type": "time", "value": "2012-04-16T20:55:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["magnus str\u00f8mmen forskningssykepleier msc.", "st. olavs hospital"]}, {"field": "body", "value": ["Saken oppdateres.", "Alle snakker om det for tiden, dette fettet. Begreper som fedmeepidemi, mettet fett, bukfedme og kolesterol surrer omkring oss der vi selv g\u00e5r sv\u00f8pt i det, embalerte i varierende omfang. Tross at fett n\u00e5 er blitt v\u00e5r tids fremste symbol for sykdom og knuste selvbilder er det fysiologisk sett et fascinerende vev \u2013 som vi etter tiden ogs\u00e5 vet ganske mye om.", "F\u00f8rst av alt, fett i vevsform kan grovt sett todeles. P\u00e5 den ene siden har vi i likhet med andre pattedyr en andel brunt fett. Brunfargen skyldes h\u00f8y tetthet av mitokondrier, sm\u00e5 celleorganer som bidrar til varmeproduksjon. For menneskets del er det brune fettet lokalisert mellom skulderbladene hvor det tempererer kroppskjernen hos spebarn. I motsetning til dyr som g\u00e5r i vinterdvale, forsvinner brunfettet hos oss med alderen. Og derfor skal vi la det ligge.", "Hvitt fettvev (i praksis er det gult) er bygd opp av fettceller, kalt adipocytter. Det viktigste skillet mellom fettcellen og andre celler er at denne er spesialisert for lagring av fettmolekyler. Fett kan riktignok ogs\u00e5 lagres i andre celler: Gastronomer snakker med andektighet om foie gras (fettlever fra tvangsgj\u00f8dde gjess), mens legene mumler oppgitt om innfeite gastronomer. Men tilbake til fettcellen: Cellen er unik i den forstand at den mangler stive vegger og kan \u00f8ke sin st\u00f8rrelse mer enn ti ganger uten \u00e5 sprekke. Definisjonen av fedme er en helseskadelig \u00f8kning i antall fettceller og/eller fettcellest\u00f8rrelse. Og har fettcellene f\u00f8rst kommet, sitter de godt. En negativ energibalanse over tid vil riktignok f\u00f8re til at cellene krymper. Dessverre venter de p\u00e5 en ny anledning til \u00e5 hive innp\u00e5, hvilket gjerne skjer etter et par m\u00e5neder n\u00e5r motivasjon for sunn livsstil svikter.", "For at vi ikke skal bli helt som geleklumper, holdes fettcellene sammen av et finmasket nett av bindevev og et protein kalt kollagen. Kollageninnholdet varierer med alder, kj\u00f8nn og hvor p\u00e5 kroppen fettet sitter, slik at fettvev kan kjennes b\u00e5de mykt og fast ut. Utsatt for h\u00f8y varme vil kollagen krympe og fettcellen sprekker. Det er det vi ser n\u00e5r vi steker bacon: Stekepannen blir full av fett, mens det som f\u00f8rst var mykt flesk blir et spr\u00f8tt nett av kollagen.", "Fettet i pannen er fettdr\u00e5pene som var inne i cellene. Fettmolekylet kalles triglyserid da det best\u00e5r av tre (gjerne ulike) fettsyrer holdt sammen av glyserol. Fettsyrens biokjemiske, og dermed helsemessige, egenskaper er bestemt av molekylets lengde og bindingene mellom atomene. Fettmolekylet best\u00e5r for \u00f8vrig prim\u00e6rt av hydrogen og karbon. Mye av fettsyrene i menneskelig fettvev er palmesyre. Dette er uheldig i dobbel forstand: F\u00f8rst og fremst er det synd for regnskogen som brennes ned for \u00e5 gi rom for palmeplantasjer, stimulert av n\u00e6ringsmiddelindustri som \u00f8nsker olje som ikke harskner. Dernest er det synd for oss som spiser palmeoljen da den er usunn i de mengder mange av oss inntar. P\u00e5 varedeklarasjonen g\u00e5r den gjerne under den upresise betegnelsen vegetabilsk olje.", "Det eksotiske navnet til tross, kroppen har ogs\u00e5 selv evnen til \u00e5 produsere palmesyre: N\u00e5r vi spiser sukker stiger insulinniv\u00e5et som igjen stimulerer lever og muskler til \u00e5 ta opp sukkeret for lagring. Sukkerlagrene har imidlertid begrenset kapasitet siden celler flest har stive vegger og sukkeret emballeres i plasskrevende vann. Kroppen l\u00f8ser dette ved \u00e5 omdanne overskuddssukker til fett, gjerne palmesyre, som sendes til fettcellene som annonserer med n\u00e6rmest ubegrenset lagerplass. Og som et apropos til oppmuntringen man f\u00e5r etter en uke p\u00e5 streng ukebladdiett: Beklager, men fettet er intakt tross kiloene du har g\u00e5tt ned! Vekttapet skyldes v\u00e6sketap som f\u00f8lger parallelt med t\u00f8mming av sukkerlagrene.", "Mens palmesyre er eksempel p\u00e5 en mettet fettsyre, er det ogs\u00e5 mye snakk om umettet fett, b\u00e5de enumettet og flerumettet. Umettede fettsyrer mangler ett eller flere hydrogenatomer, hvilket gir dobbeltbindinger i molekylstrukturen. Bindingene gir molekylet vinkelform og dermed ogs\u00e5 nye fysiologiske egenskaper. Kroppen har selv evnen til \u00e5 produsere fett og kan ogs\u00e5 endre strukturen i fettsyrer vi spiser slik at de passer kroppens behov. Likevel er det spesielle fettsyrer blant de flerumettede vi b\u00f8r sikre at kosten inneholder tilstrekkelig av da de blant annet reduserer faren for hjerte-/karsykdom. Og et knippe fettsyrer er kroppen faktisk ikke i stand til \u00e5 lage selv. Disse m\u00e5 derfor tilf\u00f8res gjennom kosten og kalles essensielle fettsyrer. Omega-3 som du finner i fet fisk er et eksempel. Essensielle fettsyrer inng\u00e5r i produksjon av hormoner som regulerer bl.a. immunforsvar og blodtrykk.", "Fettsyrenes ulike egenskaper gir dermed grunnlag for \u00e5 grovkategorisere fett p\u00e5 en annen m\u00e5te: P\u00e5 den ene siden fett som energireserve lokalisert prim\u00e6rt p\u00e5 mage, rumpe og l\u00e5r (for \u00f8vrig en del av v\u00e5re kj\u00f8nnskarakteristika). Samtidig har fett strukturelle oppgaver: Fettforbindelser danner cellens membraner, fett isolerer de elektriske impulsene i nervesystemet, fett beskytter bukorganer, omgir \u00f8ynene i \u00f8yehulene og danner st\u00f8tabsorberende puter under bena v\u00e5re.", "Den senere tiden har fettcellen blitt gjenstand for \u00f8kt oppmerksomhet ogs\u00e5 fra forskerne. Fra \u00e5 ha v\u00e6rt betraktet som et passivt energilager, vet vi n\u00e5 at fettvev sender ut en lang rekke hormoner og signalstoffer. Ett av disse er leptin og jo mer fett du har p\u00e5 kroppen, jo h\u00f8yere er ogs\u00e5 leptinkonsentrasjonen i blodet. Leptinets hensikt er \u00e5 fortelle hjernen at du har imponerende energilagre og i grunnen b\u00f8r f\u00f8le deg god og mett. Dessverre utvikler mange av oss leptinresistens, et fenomen hvor appetittsenteret i hjernen etter hvert overser at det sv\u00f8mmer i metthetsmolekyler. Og vi blir fetere.", "Tross de mange negative assosiasjoner vi har til fett, er fettforbindelser ogs\u00e5 fundamentale for v\u00e5r eksistens. Og i et evolusjonsperspektiv har evnen til \u00e5 magasinere energi p\u00e5 kroppen v\u00e6rt viktig for artens overlevelse. Det er imidlertid vanskelig \u00e5 yte fettet rettferdighet i en kort kronikk, men vi h\u00e5per \u00e5 ha f\u00e5tt frem noe av dets kompleksitet. Og f\u00f8r du g\u00e5r p\u00e5 kj\u00f8kkenet og bytter ut sm\u00f8r i matlagingen med oljer rike p\u00e5 umettet fett, minner vi om hva fett har felles: Fett er energirikt og det er i praksis like mange kalorier i usunt fett som i sunt fett. Skal du ned i vekt er energiinntaket avgj\u00f8rende. Velbekomme!", "magnus.strommen@stolav.no"]}, {"field": "category0", "value": "meninger"}, {"field": "contenthash", "value": "9e71b8063126b54ba2dab8640e98d46cfe03039a1bbcf4698e06e764d7a8c554"}, {"field": "createtime", "value": "2015-10-21T16:08:49.000Z"}, {"field": "description", "value": "Fett er energirikt og det er i praksis like mange kalorier i usunt fett som i sunt fett. Skal du ned i vekt er energiinntaket avgj\u00f8rende."}, {"field": "dominantimage", "value": "http://www.adressa.no/incoming/article1335087.ece5/ALTERNATES/w980-default/Kronikk%202811"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e62eb3ec84cb1e717d6e00bdc4a7155f01fccfe.jpg?59687819"}, {"field": "dominantthumbnaildimensions", "value": "300x169"}, {"field": "heading", "value": "Fett! -adressa.no"}, {"field": "id", "value": "5e62eb3ec84cb1e717d6e00bdc4a7155f01fccfe"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-company", "value": "omega"}, {"field": "kw-concept", "value": ["fett", "sunt fett"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1335087.ece5/ALTERNATES/w980-default/Kronikk%202811"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fett!"}, {"field": "og-type", "value": "article"}, {"field": "og-url", "value": "http://www.adressa.no/meninger/article1415240.ece"}, {"field": "pageclass", "value": ["article"]}, {"field": "publishtime", "value": "2009-11-25T12:40:04.000Z"}, {"field": "recs-articleid", "value": "1281587"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-25T12:40:04.000Z"}, {"field": "recs-rawtitle", "value": "Fett! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Fett er energirikt og det er i praksis like mange kalorier i usunt fett som i sunt fett. Skal du ned i vekt er energiinntaket avgj\u00f8rende."}, {"field": "thumbnail", "value": "http://content-thumbnail.cxpublic.com/content/thumbnail200x150/5e62eb3ec84cb1e717d6e00bdc4a7155f01fccfe.jpg?59687819"}, {"field": "thumbnailfullheightdimensions", "value": "200x1972"}, {"field": "timestamp", "value": "2017-07-14T07:51:53.000Z"}, {"field": "title", "value": "Fett!"}, {"field": "url", "value": "http://www.adressa.no/meninger/article1415240.ece"}, {"field": "urlhash", "value": "5e62eb3ec84cb1e717d6e00bdc4a7155f01fccfe"}], "score": 0.82149386, "siteId": "9222270286501375973", "id": "5e62eb3ec84cb1e717d6e00bdc4a7155f01fccfe"}

