{"fields": [{"field": "modifiedtime", "type": "time", "value": "2016-12-24T09:22:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "Navn og alder: Anikken Henning, 26 \u00e5r, fra Trondheim", "Hvor skal du feire jul? I Brisbane, Australia", "Hvem skal du feire jul sammen med? Min australske forlovede og hans familie", "Hvordan skal du feire jul? I \u00e5r skal vi feire b\u00e5de norsk og australsk jul, noe som har blitt en tradisjon siden jeg flyttet til Australia. Siden de feirer jula den 25. desember her, s\u00e5 lager vi dobbel glede, med dobbel julefeiring!", "Den norske jula, den 24. desember, skal feires hjemme hos meg og min forlovede Jake, med hans familie. Jeg har allerede bakt colakjeks og ingef\u00e6rn\u00f8tter som er basert p\u00e5 oppskrifter min mormor har gitt meg, og som minner meg om norsk jul. Jeg har ogs\u00e5 v\u00e6rt p\u00e5 IKEA og kj\u00f8pt pepperkakehus som skal hamres ned etter julemiddagen v\u00e5r. Det eneste som mangler er seigmennene p\u00e5 taket p\u00e5 pepperkakehuset, he he. Gl\u00f8gg skal ogs\u00e5 serveres.", "Jeg pr\u00f8ver alltid \u00e5 blande inn mine norske tradisjoner n\u00e5r det kommer til feiringer her i Australia. S\u00e5 til jul er det viktig for meg \u00e5 vise fram hvor flott den norske jula er. For \u00e5 starte julefeiringa lager vi norske pannekaker og \u00e5pner en flaske champagne. Jeg dekker bordet med julegran og falsk sn\u00f8, i tillegg til at jeg spiller norske julesanger. Til lunsj lager jeg s\u00e5 klart risengrynsgr\u00f8t med mandel. Marsipangriser finnes ikke her, s\u00e5 de som finner mandelen f\u00e5r en boks med sjokolade. Til julemiddag er det vanligvis r\u00f8kt laks, noen salater og en stor mugge gl\u00f8gg. Siden temperaturen stiger opp i 30/40 her i jula, s\u00e5 er det vanskelig \u00e5 lage en tradisjonell varm, norsk julemiddag. Mellom m\u00e5ltider bruker vi vanligvis \u00e5 sitte p\u00e5 verandaen i hengek\u00f8ya v\u00e5r, sv\u00f8mme i bassenget eller dra p\u00e5 stranda.", "Hvordan feirer folk jul der du er? I Brisbane er jula veldig avslappet. P\u00e5 grunn av de h\u00f8ye temperaturene s\u00e5 er maten ofte basert p\u00e5 kaldretter som for eksempel scampi og annen sj\u00f8mat, fruktige salater, som for eksempel gresk salat, mozarellasalater, og fruktsalater og \u00abfruktkaker\u00bb. Det eneste jeg kan sammenligne den australske jula med er en norsk sommerfest. Familier m\u00f8tes som regel hjemme hos dem som eier et basseng. Om det er s\u00f8sken, nabo eller andre bekjente. Alle er velkomne. Etter frokosten er det vanlig \u00e5 bare sitte ved bassenget med en champagne i h\u00e5nda fram til det er tid for \u00e5 spise middag og \u00e5pne gaver.", "Se bildene: Her jakter de juletre", "I byen er det dekorert med julepynt fra og med tidlig november. Som en nordmann er det ikke mye julef\u00f8lelse assosiert med julepynten de har i byen, siden alle g\u00e5r rundt i shorts og T-skjorter.", "Hva er det beste med \u00e5 feire jul der du er? Det beste med \u00e5 feire jul i Brisbane er den avslappede energien. Folk flest er jo glade i jula, men i Norge f\u00f8ler jeg folk stresser over jula, mens australske folk er ekstra \u00ablaid back\u00bb n\u00e5r jula n\u00e6rmer seg. Det er jo ogs\u00e5 flott \u00e5 feire jul to dager p\u00e5 rad!", "Hva kommer du til \u00e5 savne mest i jula? De gangene jeg feirer jula i Australia s\u00e5 savner jeg s\u00e5 klart familien min. Vi har alltid v\u00e6rt veldig n\u00e6re hverandre, og det er alltid stas \u00e5 v\u00e6re med dem n\u00e5r vi alle er samlet og koser oss med kakao, julemat, julelukter og gaver. Jeg savner ogs\u00e5 \u00e5 kjenne kulda i ansiktet n\u00e5r jeg g\u00e5r ut, og s\u00e5 klart julef\u00f8lelsen som jeg f\u00e5r n\u00e5r det begynner \u00e5 sn\u00f8.", "LES OGS\u00c5: Julegrisen levde lykkelig til slakteren kom med kniven", "Navn og alder: Siv Hegli Nord\u00f8, 39 \u00e5r, fra Trondheim", "Hvor feirer du jul? Vi skal feire jul i Muscat i Oman, hvor vi bor p\u00e5 sjuende \u00e5ret.", "Hvem skal du feire jul sammen med? Jeg skal feire julen sammen med mann og barn, Ola (58), \u00c6gir (11), Brage (9) og Njord (6), samt hushjelpa fra India med familie som bor med oss. Det blir ogs\u00e5 mye sammenkomster med venner som bor her.", "Hvordan skal du feire jul? Vi feirer med folk fra mange forskjellige nasjoner, slik at det er b\u00e5de forskjellige dager og forskjellige m\u00e5ter julen blir feiret p\u00e5. Vi blir invitert p\u00e5 julefester som f\u00f8lger tradisjonene til de som inviterer. Julaften kommer vi til \u00e5 feire hjemme p\u00e5 tradisjonell norsk m\u00e5te, med noen f\u00e5 venner. Det blir julestek og gave\u00e5pning. F\u00f8rste juledag blir beh\u00f8rig feiret p\u00e5 britisk vis, da det er mange fra England her, samt at Oman har tette b\u00e5nd med England og dermed er det vanlig med Engelske juletradisjoner. Da drar man gjerne til et hotell som har klassisk britisk julelunsj med underholdning, god mat og champagne.", "LES OGS\u00c5: Vi har k\u00e5ret \u00e5rets beste jule\u00f8l", "Hvordan feirer folk jul der du er? Lokalbefolkningen er muslimer og feirer ikke julen slik vi gj\u00f8r. Men veldig mange pynter med klassisk julepynt og respekterer hva julen st\u00e5r for. Det er julepynt i alle butikker, og hoteller og restauranter tilbyr julelunsjer, julemiddager og annen julemat. Man f\u00e5r kj\u00f8pt julekaker i bakeriene. Det er mange utlendinger som bor her, og de feirer jul p\u00e5 mange forskjellige m\u00e5ter. Det er vanlig \u00e5 komme sammen med venner, da de fleste er her uten storfamilien.", "Hva er det beste med \u00e5 feire jul der du er? Det er deilig klima og vi er p\u00e5 stranda eller i bassenget hver dag. Det er ca. 25 grader her hele vinteren. Det er ogs\u00e5 veldig fredelig og rolig, mindre \u201cjulestress\u201d enn hjemme. Mange reiser hjem til landet sitt i jula og lokalbefolkningen har vanlige arbeidsdager, s\u00e5 hverdagene er veldig stille. Vi f\u00e5r kvalitetstid med barna, noe som vi setter pris p\u00e5 da hverdagene ellers er veldig hektisk med skole og aktiviteter.", "Hva kommer du til \u00e5 savne mest i jula? Aller mest savner vi besteforeldre og resten av familien. Vi savner ogs\u00e5 sn\u00f8, ski og aking. Og s\u00e5 skulle vi gjerne hatt norsk julemat og julebakst og hele den f\u00f8lelsen som kommer med \u00e5relange juletradisjoner. Fyr p\u00e5 peisen, kalde barnekropper med teppe og kakao, levende lys og m\u00f8rkt ute er ogs\u00e5 noe vi merker at blir noe vi savner, slikt som man ofte ikke tenker p\u00e5 til hverdags n\u00e5r det er en vane.", "Kredittkortene g\u00e5r varme. Se hvor mye en tr\u00f8nder kommer til \u00e5 bruke p\u00e5 \u00e5rets julegaver og julefeiring.", "Navn og alder: Monica Selnes-Hampton, 42 \u00e5r, fra Trondheim", "Hvor feirer du jul? Hjemme i Woodbridge, Virginia (Forstad til Washington DC)", "Hvem skal du feire jul sammen med? Ektemannen Jason og gutta v\u00e5re; Magnus (7) og Henrik (6)", "Hvordan skal du feire jul? I \u00e5r faller heldigvis julaften og f\u00f8rste juledag p\u00e5 mannen min sine fridager, s\u00e5 da skal vi kose oss sammen hjemme. Vi feirer b\u00e5de p\u00e5 den tradisjonelle norske og amerikanske m\u00e5ten. Vi spiser en stor middag p\u00e5 selve julaften, men venter med pakke\u00e5pningen til morgenen etter.", "Hvordan feirer folk jul der du er? Washington DC er jo en smeltegryte av mange nasjonaliteter, men v\u00e5re n\u00e6rmeste venner feirer gjerne som oss. Selv om mange ikke har veldig lang juleferie koser de fleste seg sammen med familiene sine p\u00e5 julaften og f\u00f8rste juledag.", "Hva er det beste med \u00e5 feire jul der du er? Det er veldig mange underholdningstilbud i n\u00e6romr\u00e5det. B\u00e5de norske og internasjonale: julemarked, konserter, show etc.", "Hva kommer du til \u00e5 savne mest i jula? Familien i Norge og ekte norsk julemat, og ikke eminst mammas riskrem. Hvit jul hadde ogs\u00e5 v\u00e6rt kjekt, for det er det mange \u00e5r siden jeg har opplevd.", "LES OGS\u00c5: Juletyver stjeler for nesten 400 millioner kroner", "Navn og alder: Ida Suttie, 25 \u00e5r, fra Trondheim", "Hvor feirer du jul? Litt utenfor Blackpool i Great Eccleston i England.", "Hvem feirer du sammen med? I \u00e5r skal jeg feire sammen med kj\u00e6resten min og hans foreldre som er fra Great Eccleston. I tillegg s\u00e5 skal mamma komme hit fra Trondheim \u00e5 feire engelsk jul sammen med oss hun og.", "Hvordan feirer du jul? P\u00e5 julaften skal vi ut \u00e5 spise middag p\u00e5 pub og ta en fest, jeg h\u00e5per \u00e5 kanskje f\u00e5 til en liten norsk julefeiring den kvelden, men vi skal feire jul ordentlig p\u00e5 f\u00f8rste juledag. Da skal vi slappe av p\u00e5 morgenen og kose oss med god frokost, \u00e5pne julestr\u00f8mper med litt sm\u00e5ting i og s\u00e5 kanskje g\u00e5 oss en tur. S\u00e5 blir det lunsj og gaver f\u00f8r julemiddag p\u00e5 kvelden med kalkun og Christmas Pudding til dessert. Regner ogs\u00e5 med at vi skal spille brettspill og se en julefilm.", "Anmeldelse: Her er \u00e5rets beste julehefter", "Hvordan feirer folk jul der du er? Veldig mange g\u00e5r ut for \u00e5 spise p\u00e5 julaften og tar en ordentlig fest/feiring da med venner og familie. Mens p\u00e5 f\u00f8rste juledag s\u00e5 er det oftest den n\u00e6rmeste familien som ferier sammen. Gaver blir oftest \u00e5pnet med en gang p\u00e5 morgenen, eller rett etter de kommer hjem fra kirka hvis de drar dit og s\u00e5 er det julemiddag p\u00e5 kvelden. En av de st\u00f8rste forskjellene jeg merker er at vi i Norge pynter oss opp veldig til julemiddag, mens ofte er det mye mer avslappet her. De g\u00e5r ogs\u00e5 mye oftere ut \u00e5 spiser her i jula b\u00e5de p\u00e5 julaften og andre juledag.", "Hva er best med \u00e5 feire jul der du er? Folkene jeg skal feire med", "Hva kommer du til \u00e5 savne mest i jula? Det jeg kommer til \u00e5 savne mest er familien min hjemme i Norge, sn\u00f8 ute og pinnekj\u00f8tt til middag! Jeg h\u00e5per og \u00e5 f\u00e5 sett Tre N\u00f8tter til Askepott p\u00e5 nett-tv, hvis ikke blir det ikke ordentlig jul!", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "669d3f8d3335cdacbbb4c28e5ca8f063ac555df9204f96276b83b00d6b4a9308"}, {"field": "createtime", "value": "2016-12-24T09:25:33.000Z"}, {"field": "description", "value": "Adresseavisen har snakket med folk i nord og s\u00f8r, \u00f8st og vest \u2013 nesten."}, {"field": "dominantimage", "value": "http://www.adressa.no/nyheter/sortrondelag/article13972768.ece/hwgwdr/ALTERNATES/w980-default/anikken"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02a17d483718db7e0ae46aff5eb8c025c34bdd1b.jpg?598a3434"}, {"field": "dominantthumbnaildimensions", "value": "300x169"}, {"field": "heading", "value": ["Slik feirer tr\u00f8ndere jul i det store utlandet -adressa.no", "Australia", "Oman", "USA", "England"]}, {"field": "id", "value": "02a17d483718db7e0ae46aff5eb8c025c34bdd1b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "arts-and-entertainment"}, {"field": "kw-company", "value": "jason"}, {"field": "kw-concept", "value": ["jul", "feirer tr\u00f8ndere jul", "feire jul"]}, {"field": "kw-entity", "value": ["\u00e6gir", "jake", "t-skjorter", "engelske", "tre n\u00f8tter", "henning", "forstad", "washington dc", "askepott", "brage", "henrik", "hegli nord\u00f8", "njord", "christmas pudding", "magnus"]}, {"field": "kw-location", "value": ["england", "great eccleston", "ola", "woodbridge", "australia", "trondheim", "india", "muscat", "norge", "blackpool", "brisbane", "virginia", "oman"]}, {"field": "kw-pageclass", "value": "article"}, {"field": "kw-person", "value": "ida suttie"}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/nyheter/sortrondelag/article13972768.ece/hwgwdr/ALTERNATES/w980-default/anikken"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik feirer tr\u00f8ndere jul i det store utlandet"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/2016/12/24/Slik-feirer-tr%C3%B8ndere-jul-i-det-store-utlandet-13972748.ece"}, {"field": "pageclass", "value": ["article"]}, {"field": "publishtime", "value": "2016-12-24T09:22:18.000Z"}, {"field": "recs-articleid", "value": "13972748"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2016-12-24T09:22:18.000Z"}, {"field": "recs-rawtitle", "value": "Slik feirer tr\u00f8ndere jul i det store utlandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Adresseavisen har snakket med folk i nord og s\u00f8r, \u00f8st og vest \u2013 nesten."}, {"field": "thumbnail", "value": "http://content-thumbnail.cxpublic.com/content/thumbnail200x150/02a17d483718db7e0ae46aff5eb8c025c34bdd1b.jpg?598a3434"}, {"field": "thumbnailfullheightdimensions", "value": "200x2540"}, {"field": "timestamp", "value": "2017-08-08T21:59:16.000Z"}, {"field": "title", "value": "Slik feirer tr\u00f8ndere jul i det store utlandet"}, {"field": "url", "value": "http://www.adressa.no/nyheter/sortrondelag/2016/12/24/Slik-feirer-tr%c3%b8ndere-jul-i-det-store-utlandet-13972748.ece"}, {"field": "urlhash", "value": "02a17d483718db7e0ae46aff5eb8c025c34bdd1b"}], "score": 0.844453, "siteId": "9222270286501375973", "id": "02a17d483718db7e0ae46aff5eb8c025c34bdd1b"}

