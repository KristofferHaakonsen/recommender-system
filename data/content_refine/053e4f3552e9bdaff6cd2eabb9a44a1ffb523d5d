{"fields": [{"field": "modifiedtime", "type": "time", "value": "2017-01-01T18:55:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Siden har nordmenn s\u00f8kt ut i verden. Til fjelltopper, nordpolen og s\u00f8rpolen. Vi har fanget hval og solgt fisk. Vi var verdens tredje st\u00f8rste skipsfartsnasjon da handelen blomstret i seilskutetiden.", "I dag selger vi det meste av v\u00e5r olje og gass til utlandet. Det meste av torsken fra havet og laksen fra merdene. Det samme gjelder aluminium og kunstgj\u00f8dsel. V\u00e5r kontakt med verden rundt oss sikrer arbeidsplasser, gode l\u00f8nninger og finansierer velferdsordningene v\u00e5re. Derfor er jeg glad for at Norge igjen har etablert normalt samarbeid med Kina.", "Historien har ogs\u00e5 l\u00e6rt oss hvordan det er \u00e5 v\u00e6re en liten brikke i stormaktenes spill. Og at vi st\u00e5r tryggest n\u00e5r vi st\u00e5r sammen med andre land som deler v\u00e5re demokratiske verdier. Historien om Norge viser at b\u00e5de v\u00e5r velstand og v\u00e5r trygghet skaper vi best sammen med andre.", "Krefter som er skeptiske til handelssamarbeid og felles sikkerhet er n\u00e5 p\u00e5 fremmarsj. Krefter som utfordrer det som har v\u00e6rt grunnlaget for Norges suksess gjennom \u00e5rhundrer. Jeg forst\u00e5r at det skaper usikkerhet.", "Samtidig er det i denne verden vi skal hindre at arbeidsledigheten biter seg fast etter oljeprisfallet. Hvor vi skal mestre omstillingen av v\u00e5r \u00f8konomi etter at oljeaktiviteten har passert toppen.", "Vi skal gi god omsorg til en aldrende befolkning, integrere nyankomne flyktninger gjennom arbeid og utdanning, og omstille oss til lavutslippssamfunnet. Vi st\u00e5r foran store utfordringer. Men selv om vi lever i en tid med usikkerhet, s\u00e5 f\u00f8ler jeg optimisme. Jeg har tro p\u00e5 Norge. Og jeg har tro p\u00e5 nordmenn.", "Vi er stolte av det vi f\u00e5r til sammen. Med god grunn. Vi samarbeider godt. Vi stiller opp for hverandre. Og vi har tillit til hverandre. Vi er gode sammen. Men vi trenger ogs\u00e5 de mange enkeltpersoner som flytter v\u00e5rt samfunn fremover.", "Politikere kan legge til rette for nye, private jobber, men det er dristige kvinner og menn som m\u00e5 skape dem.", "Vi kan bevilge penger til forskning, men det er de kreative hodene som m\u00e5 skape de viktige gjennombruddene.", "Vi kan forby diskriminering, men det er modige enkeltmennesker som m\u00e5 bryte tabuer og barrierer. Fremover m\u00e5 vi skape et st\u00f8rre rom for de personlige initiativene.Vi m\u00e5 heie dem fram. Slik vi heier fram idrettsheltene som inspirerer oss.", "La meg l\u00f8fte fram noen som har inspirert meg. En av dem traff jeg p\u00e5 vakre Ballstad i Lofoten. I arbeidet p\u00e5 fastlegekontoret s\u00e5 Christian Mide behov for en enkel og sikker m\u00e5te \u00e5 koble fra brukte spr\u00f8ytespisser p\u00e5. Og s\u00e5 laget han en slik spr\u00f8yte. Den skal n\u00e5 selges i en rekke land verden rundt.", "Potensialet er stort. \u00c5rlig brukes milliarder av spr\u00f8yter. Bedriften har hovedkontor p\u00e5 Ballstad og distriktskontor i Oslo.", "Flere av oss m\u00e5 i \u00e5rene som kommer gj\u00f8re som Christian Mide.", "Andre som inspirerer er bedriften BerGenBio og James Lorens. Han ledet en forskergruppe ved Universitetet i Bergen. De forsket fram teknologien som bedriften n\u00e5 jobber videre med. De har nylig testet sin nye kreftmedisin. Resultatene p\u00e5 blodkreft var enda bedre enn forventet. Et viktig gjennombrudd. N\u00e5 skal medisinen testes p\u00e5 andre kreftformer.", "Stadig flere av oss rammes av kreft. Det er vondt \u00e5 se hvordan kreft kan bryte ned friske mennesker. N\u00e5r de som st\u00e5r oss n\u00e6r rives bort altfor tidlig. Nye og bedre medisiner gir h\u00e5p. De gir kreftrammede flere verdifulle \u00e5r sammen med sine kj\u00e6re. Vi \u00f8nsker flere slike forskningsgjennombrudd. Derfor har regjeringen \u00f8kt forskningsinnsatsen betydelig. Og derfor vil vi gj\u00f8re Norge til et bra land \u00e5 drive verdiskaping i. For \u00e5 skape arbeidsplasser. Og for \u00e5 l\u00f8se viktige utfordringer for mennesker og for samfunnet.", "Velferdssamfunnet v\u00e5rt er avhengig av finansiering. Men det er ogs\u00e5 mye velferd i det \u00e5 ha en jobb. Det vet de mange tusen som i dag st\u00e5r uten jobb, og som vi tenker s\u00e6rlig p\u00e5 ved starten av det nye \u00e5ret. Vi m\u00e5 ha arbeidsplasser nok, og flest mulig i arbeid. Det har Aisha Ali Mohammed tatt p\u00e5 alvor. Hun er trebarnsmor og Oslos f\u00f8rste kvinnelige somaliske bussj\u00e5f\u00f8r.", "Hun har utfordret holdninger i sitt milj\u00f8 om at kvinner skal v\u00e6re hjemmearbeidende.", "Hun har f\u00e5tt kritikk for at hun gj\u00f8r en manns arbeid. Og for at hun bruker bukser.", "Men hun har ogs\u00e5 f\u00e5tt kritikk av etniske nordmenn fordi hun kj\u00f8rer buss med hijab.", "\u2013 Jeg representerer bedriften og m\u00e5 v\u00e6re h\u00f8flig. Derfor smiler jeg tilbake, sa hun til Dagbladet.", "\u2013 Barrierer som kan virke sm\u00e5, kan i virkeligheten v\u00e6re store.", "Er du s\u00e5 heldig \u00e5 havne p\u00e5 hennes buss, h\u00e5per jeg du gir henne et varmt smil. Da bidrar du til hverdagsintegreringen.", "Aisha Ali Mohammed er en representant for det Norge som kong Harald satte ord p\u00e5 i Slottsparken i september. Han sa at hans st\u00f8rste h\u00e5p er at vi skal klare \u00e5 ta vare p\u00e5 hverandre. At vi skal bygge dette landet videre, p\u00e5 tillit, fellesskap og raushet. At vi skal kjenne at vi, p\u00e5 tross av all v\u00e5r ulikhet, er ett folk. At Norge er ett.", "Talen gjorde et sterkt inntrykk. Den viser oss veien fremover. N\u00e5 er det opp til oss \u00e5 f\u00f8lge den.", "Jeg vil takke kongen og dronningen for \u00e5 v\u00e6re samlingspunkt og forbilder i den innsats de gj\u00f8r for landet v\u00e5rt.", "Ikke alle blir gr\u00fcndere. Like viktig er de initiativene som engasjerte ansatte tar p\u00e5 jobben sin. Et slikt initiativ tok sykepleier Mohsen Jamei. Han traff jeg nylig p\u00e5 Bj\u00f8rkelia bokollektiv p\u00e5 Gj\u00f8vik. Han s\u00e5 at de eldre spiste for lite. Flere var underern\u00e6rt. F\u00f8r halv to var b\u00e5de frokost, lunsj og middag servert.", "Mohsen Jamei flyttet middagen til halv fire. Og han s\u00f8rget for bedre tid til hvert m\u00e5ltid. Resultatene er fantastiske.", "De eldre har g\u00e5tt opp i vekt. Sover bedre om natten. Er mer aktive. Hans engasjement har gitt andre mennesker et bedre og mer verdig liv.", "Opptil 60 prosent av eldre i institusjon er underern\u00e6rt. N\u00e5 arbeider regjeringen for at alle eldre skal f\u00e5 middag senere p\u00e5 dagen. Enkle grep i velferdstjenestene kan gi store forbedringer.", "For \u00e5 l\u00f8fte kvaliteten i v\u00e5r eldreomsorg, m\u00e5 vi jobbe smartere. Da trenger vi flere slike ideer.", "Likemannsarbeid er en annen form for personlig initiativ. Det kan v\u00e6re tidligere d\u00f8mte som hjelper l\u00f8slatte tilbake til samfunnet.", "Eller mennesker med alvorlig sykdom som hjelper andre fordi de forst\u00e5r de f\u00f8lelsesmessige sidene av \u00e5 ha en alvorlig eller kronisk sykdom.", "I Troms\u00f8 m\u00f8tte jeg nylig Jimmy Pedersen, en av ildsjelene bak Kaf\u00e9 X. De tilbyr rusfrie aktiviteter for mennesker som har rusutfordringer. De som bes\u00f8ker kafeen fortalte om tryggheten i \u00e5 kunne snakke med andre som forsto deres erfaring, utfordringer og kunne gi en hjelpende h\u00e5nd videre.", "Det finnes mange slike organisasjoner som er viktige. Retretten, Wayback og mange av pasientorganisasjonene i Norge er andre eksempler.", "Den kunnskap egen erfaring gir, er viktig. Regjeringen arbeider med reform av barnevernet. Mange familier med problemer klarer \u00e5 gi barna sine en god oppvekst med litt hjelp.", "Men n\u00e5r barn blir alvorlig sviktet, m\u00e5 samfunnet gripe inn og barnet flyttes. Vi m\u00e5 gi disse barna en bedre start p\u00e5 livet, og den kj\u00e6rlighet og omsorg som de ikke fikk i hjemmet.", "Derfor samarbeider vi blant annet med stiftelsen Forandringsfabrikken. Der m\u00f8ter vi barn og unge som selv har f\u00e5tt oppleve barnevern og psykisk helsevern, og som gir oss verdifulle r\u00e5d.", "Disse barnas erfaringer skal v\u00e6re med n\u00e5r vi utformer fremtidens barnevern.", "En stor innsats for andre gj\u00f8res ogs\u00e5 av nordmenn i utlandet. Jeg vil s\u00e6rlig hilse til norske soldater, bistandsarbeidere og frivillige utenfor landets grenser. Mange av dere tilbringer h\u00f8ytiden borte fra familien. Vi tenker p\u00e5 dere, og er stolte over innsatsen dere gj\u00f8r.", "Eksemplene jeg har trukket fram, viser hva enkeltmennesker kan oppn\u00e5 gjennom engasjement, initiativ og mot. De inspirerer og gir oss grunn til \u00e5 tro p\u00e5 Norge. Norge er et lite land, med en \u00e5pen \u00f8konomi. Vi er vant til \u00e5 konkurrere og til \u00e5 omstille oss. S\u00e5 langt har vi mestret dette godt. De som mister jobben, f\u00e5r hjelp til \u00e5 finne nytt arbeid. I mellomtiden sikres de inntekt og vi har tilbud om styrking av kompetanse.", "Vi ser at nye bedrifter skapes. Vi ser at norske bedrifter forsker mer. For f\u00f8rste gang presterer norske elever bedre enn gjennomsnittet i b\u00e5de lesing, matematikk og naturfag.", "Vi er p\u00e5 rett kurs, selv om mye gjenst\u00e5r. I fremtiden kommer vi til \u00e5 trenge enda flere nye, private bedrifter. La oss bruke det nye \u00e5ret til \u00e5 heie fram de som skaper de nye jobbene. I Norge skal det b\u00e5de v\u00e6re lov \u00e5 feile og lov \u00e5 lykkes.", "Og la oss tenke over om vi selv kan ta et initiativ. Innen frivillighet, p\u00e5 arbeidsplassen eller som gr\u00fcnder. I fremtiden kan vi ikke lene oss like mye p\u00e5 oljeaktiviteten.", "Da m\u00e5 vi alle lene oss litt mer fremover.", "Godt nytt \u00e5r.", "(\u00a9NTB)"]}, {"field": "category0", "value": "tema"}, {"field": "contenthash", "value": "35fc623cdf758afe4517a3226f080dc8132f6ffa0977691fb5094694f240fa25"}, {"field": "createtime", "value": "2017-01-01T18:55:30.000Z"}, {"field": "description", "value": "De eldste skriftlige spor av navnet Norge er fra slutten av 800-tallet. Vel, faktisk ikke fra Norge, men fra England. Dit kom en nordnorsk vikingh\u00f8vding som drev handel i inn- og utland og forklarte hvor han kom fra."}, {"field": "dominantimage", "value": "http://www.adressa.no/incoming/article14002958.ece/c7u4cg/ALTERNATES/w980-default/tb9800bc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/053e4f3552e9bdaff6cd2eabb9a44a1ffb523d5d.jpg?58b6e4e8"}, {"field": "dominantthumbnaildimensions", "value": "300x169"}, {"field": "heading", "value": "Statsministerens nytt\u00e5rstale i sin helhet -adressa.no"}, {"field": "id", "value": "053e4f3552e9bdaff6cd2eabb9a44a1ffb523d5d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "tema"}, {"field": "kw-concept", "value": ["verden", "dag", "samfunn", "hjelp", "utfordret", "tro", "initiativ", "eldre", "mennesker", "jobb", "barn", "arbeid", "bedriften", "skape", "land", "personlig initiativ"]}, {"field": "kw-entity", "value": ["ballstad", "slottsparken", "mohsen jamei", "wayback", "harald", "forandringsfabrikken", "universitetet", "kaf\u00e9 x. de", "bergenbio og james lorens", "bj\u00f8rkelia", "dagbladet"]}, {"field": "kw-location", "value": ["england", "kina", "oslo", "gj\u00f8vik", "norge", "troms\u00f8", "lofoten", "bergen"]}, {"field": "kw-pageclass", "value": "article"}, {"field": "kw-person", "value": ["james lorens", "jimmy pedersen", "aisha ali mohammed", "christian mide"]}, {"field": "kw-taxonomy", "value": "tema"}, {"field": "og-image", "value": "http://www.adressa.no/incoming/article14002958.ece/c7u4cg/ALTERNATES/w980-default/tb9800bc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Statsministerens nytt\u00e5rstale i sin helhet"}, {"field": "og-type", "value": "article"}, {"field": "og-url", "value": "http://www.adressa.no/tema/2017/01/01/Statsministerens-nytt%C3%A5rstale-i-sin-helhet-14002961.ece"}, {"field": "pageclass", "value": null}, {"field": "publishtime", "value": "2017-01-01T18:53:48.000Z"}, {"field": "recs-articleid", "value": "14002961"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-publishtime", "value": "2017-01-01T18:53:48.000Z"}, {"field": "recs-rawtitle", "value": "Statsministerens nytt\u00e5rstale i sin helhet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "tema"}, {"field": "teaser", "value": "De eldste skriftlige spor av navnet Norge er fra slutten av 800-tallet. Vel, faktisk ikke fra Norge, men fra England. Dit kom en nordnorsk vikingh\u00f8vding som drev handel i inn- og utland og forklarte hvor han kom fra."}, {"field": "thumbnail", "value": "http://content-thumbnail.cxpublic.com/content/thumbnail200x150/053e4f3552e9bdaff6cd2eabb9a44a1ffb523d5d.jpg?58b6e4e8"}, {"field": "thumbnailfullheightdimensions", "value": "200x2268"}, {"field": "timestamp", "value": "2017-03-01T15:12:40.000Z"}, {"field": "title", "value": "Statsministerens nytt\u00e5rstale i sin helhet"}, {"field": "url", "value": "http://www.adressa.no/tema/2017/01/01/Statsministerens-nytt%c3%a5rstale-i-sin-helhet-14002961.ece"}, {"field": "urlhash", "value": "053e4f3552e9bdaff6cd2eabb9a44a1ffb523d5d"}], "score": 0.45533505, "siteId": "9222270286501375973", "id": "053e4f3552e9bdaff6cd2eabb9a44a1ffb523d5d"}

