{"fields": [{"field": "modifiedtime", "type": "time", "value": "2015-08-15T07:19:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "morten samdal"}, {"field": "body", "value": ["Saken oppdateres.", "Han rister med militant takt p\u00e5 hodet og krummer nakken, s\u00e5 langt ned at neseh\u00e5rene stryker langs kanten p\u00e5 det fulle \u00f8lglasset, som tolv og et halvt minutt senere kommer til \u00e5 v\u00e6re tomt.", "Uten ironisk distanse \u2013 bare oppriktig forbanna. Han tar seg for \u00f8rene.", "\u2013 Faen, alts\u00e5! Musikk skal v\u00e6re noe man opps\u00f8ker frivillig, ikke blir p\u00e5tvunget. Det forringer hele opplevelsen. Hvem i helvete vil h\u00f8re p\u00e5 musikk i heisen, p\u00e5 butikker \u2013 overalt?", "Glosene faller etter at en gatemusikant med underutviklede evner p\u00e5 trekkspill, men likevel med insisterende skrikende toner, har forvillet seg inn bak gjerdet som omkranser uteserveringen p\u00e5 den erkebrune puben Teddy's, som har ligget p\u00e5 Gr\u00f8nland i Oslo siden 1958. Stedet p\u00e5 \u00f8stkanten han bedyrer ikke kan kalles \u00abstamsted\u00bb, men hvor han likevel er p\u00e5 hils med alt fra bartendere til gjester.", "S\u00e5nn sett virker han \u00e5 v\u00e6re langt fra den mannen vi har blitt advart mot. \u00abArrogant j\u00e6vel\u00bb, \u00abh\u00e6stkuk\u00bb og et tr\u00f8stende \u00ablykke til med det ...\u00bb, har v\u00e6rt instinktive reaksjoner n\u00e5r vi har fortalt at vi skal gj\u00f8re et sjeldent intervju med Steinar Vikan.", "DumDum Boys' fryktede bakmann og manager er kjent som ordknapp overfor pressen \u2013 ja, direkte fiendtlig innstilt. Ja, selv resepsjonsdama i gamle Arbeideravisa skalv da gjengen dro i sinne fra et intervju \u00abgone bad\u00bb. N\u00e5r det i tillegg ryktes at han p\u00e5 80- og 90-tallet alltid lusket rundt med balltre, er det med en viss nerv\u00f8sitet \u00f8l nummer to bringes til bordet.", "Forh\u00e5pentligvis en vandrehistorie?", "\u2013 Nei, det stemmer det der, vi hadde et balltre i bandbussen. Jeg tror jeg fikk det av Sola (trommis, red.anm.). Det ble aldri brukt, men det har nok v\u00e6rt greit \u00e5 ha i bakh\u00e5nd. Det hendte at vi m\u00e5tte true folk. P\u00e5 den tida var det mange idiotiske arrang\u00f8rer. Frp-ere som skulle tjene penger p\u00e5 oss. Jeg er ingen alfahann eller sl\u00e5sskjempe, alts\u00e5, men da m\u00e5tte jeg v\u00e6re knallhard. Balltreet har jeg lagt igjen hjemme i dag ...", "Mannen med \u00abkillerblikket\u00bb var med p\u00e5 \u00e5 definere selve rockemanager-rollen her til lands. Et yrke med et rykte p\u00e5 linje med en bruktbilselger. Men bare sp\u00f8r hvem som helst i bransjen \u2013 punker'n fra Trondheim var med p\u00e5 \u00e5 bringe litt \u00e6re, anstendighet og integritet p\u00e5 banen. En skarp kontrast til griske dansebandmanagere, som b\u00f8ffa b\u00e5de arrang\u00f8rer og bandene for gryn.", "Ok, s\u00e5 var han litt cowboy han ogs\u00e5, men i dag nyter han stort sett bare respekt, og er kjent som \u00aben hard, men real fyr \u00e5 forhandle med\u00bb. Som da han fikk vite at Turboneger hadde f\u00e5tt 450 000 kroner for \u00e5 spille p\u00e5 en festival. If\u00f8lge manager Vikan var DumDum Boys st\u00f8rre, s\u00e5 da fikk han fremforhandlet summen til 450 001 kroner. Deal!", "\u2013 Om jeg har definert den rollen s\u00e5 bra, vet jeg ikke, men det viktigste jeg har gjort er \u00e5 v\u00e6re p\u00e5 bandets side. En manager skal v\u00e6re med p\u00e5 \u00e5 l\u00f8fte frem bandet. Det var ingen selvf\u00f8lge p\u00e5 den tida. Jeg gikk vel opp en l\u00f8ype. Sikkert \u00e5ndssvak \u00abcocky\u00bb til tider. Det hadde nok ikke v\u00e6rt forn\u00f8yelig \u00e5 se en film av meg selv fra den tida.", "Jobben fikk han da kompisen Kjartan Kristiansen ringte i 1986 og fortalte at punkbandet hans Wannskr\u00e6kk hadde bytta navn til DumDum Boys og at de trengte en manager. Drosjesj\u00e5f\u00f8ren Steinar Vikan var ikke i tvil. Han hadde v\u00e6rt manager for gutta tidligere, og sa sporenstreks ja. Faen, det var jo favorittbandet hans!", "Han hadde ingen formell utdannelse, hadde hoppa av videreg\u00e5ende etter to \u00e5r, men n\u00e5r sant skal sies \u2013 han hadde en sekser i matte. \u00c5 kunne telle penger m\u00e5tte da v\u00e6re et godt utgangspunkt for \u00e5 bli manager! Samtidig hadde han gitt opp h\u00e5pet om verdensherred\u00f8mme med sitt eget band, Helter Skelter, p\u00e5 den tida. Bandet som i etterkant er omtalt som det beste norske bandet det aldri ble noe av.", "For d\u00e9t satte blant annet krangling med en liten hissig tr\u00f8nderkineser en stopper for. I tillegg til at studiotida i Sverige ble avbrutt da statsminister Olof Palme ble skutt og drept. Innspillingene ble aldri utgitt, og bandet gikk til grunne.", "Noen startet i band for \u00e5 forandre verden, andre ville spille i band for \u00e5 f\u00e5 seg damer. Hvem av dem er Steinar Vikan? En kombo, kanskje. For han likte jo \u00e5 posere med gitaren p\u00e5 scenen. Han likte \u00e5 bli sett \u2013 hvem gj\u00f8r ikke det? Han var ingen vokalist, men fikk likevel synge et par myke vers om bunnl\u00f8s kj\u00e6rlighetssorg som 20-\u00e5ring.", "\u2013 Selv om det kanskje virker latterlig i dag, s\u00e5 var det en plausibel tanke at man kunne forandre verden. Det f\u00f8ltes i alle fall s\u00e5nn da. Musikk betyr jo mye for folk. Jeg mener fremdeles at man har lyktes som musiker bare man beveger ett menneske. Det er m\u00e5let p\u00e5 god kunst, og man skal ikke kimse av den kraften. Men s\u00e5 klart, beveger man 100 000 folk, s\u00e5 blir man rik, sier han og fyrer opp en sigg.", "Og rike ble de. Ja, for han sier konsekvent \u00abvi\u00bb n\u00e5r han snakker om DumDum Boys. Han er en av gutta. Limet, sier noen. Han kan til og med legge seg opp i miksing og hvordan et gitarriff skal spilles. Manageren flyttet sammen med bandet til Oslo i 1988, etter at det store gjennombruddet kom med skiva Blodig Alvor i 1988. Tre spellemannpriser for \u00e5rets rockeband tre \u00e5r p\u00e5 rad fulgte, og den tidligere drosjesj\u00e5f\u00f8ren som p\u00e5 den tiden bodde p\u00e5 14 kvadratmeter med kj\u00e6resten p\u00e5 Oslos \u00f8stkant, satt nesten over natta p\u00e5 en millionbedrift.", "\u2013 Det gikk s\u00e5 fort alt det der. Jeg tenkte bare \u00abhva faen skjedde n\u00e5\u00bb.", "Plutselig satt de p\u00e5 hotellrom rundt omkring i landet, med en tett sky av tjall oppunder taket, og kastet resepsjonister som klagde over br\u00e5k, p\u00e5 d\u00f8r. Han hyra ei egen ferge til bandet fra spillejobb i Vanvikan, og betalte med tusenlapper rett fra stresskofferten. Han var jo tross alt allerede p\u00e5 80-tallet den f\u00f8rste til \u00e5 bytte ut sliten dongeri og skinnjakke med dress og stresskoffert \u2013 maktsymbolet som hadde lite med oppviglersk punkrock \u00e5 gj\u00f8re.", "\u2013 En gang gikk jeg rundt med 350 000 kroner i cash i kofferten etter at bandet hadde h\u00e5vet inn p\u00e5 konserter hele helga. Jeg fikk med meg en kompis da jeg gikk gjennom gatene i Bergen sent den kvelden, som beskyttelse. Folk visste jo at vi drassa p\u00e5 mye gryn. Vi stinka fyll og faenskap da vi dagen etter gikk i banken og skulle sette inn pengene. Det var like f\u00f8r hun i skranken trykka p\u00e5 den r\u00f8de knappen.", "\u00abHva faen er det du driver med?\u00bb. Man skal ikke skille seg mye ut f\u00f8r de politisk korrekte begynner \u00e5 murre. Dresspunker'n fikk h\u00f8re det av naglepunkerne, som hengte p\u00e5 Hard Rock Caf\u00e9 og UFFA.", "\u2013 Dogmatiske punkere fortjener \u00e5 bli provosert. Det var et lite \u00abfuck you\u00bb til dem. Jeg kan v\u00e6re mye mer punk i dress og slips enn alle de som ser ut som punkere. Det skulle ikke mye til for \u00e5 v\u00e6re den mest organiserte i gjengen. Det er lett \u00e5 legge store planer p\u00e5 nachspiel om natta, men man m\u00e5 ogs\u00e5 st\u00e5 opp for \u00e5 sette dem ut i livet, sier han og fyrer opp en ny sigg.", "Plutselig h\u00f8rer vi en stemme. Ved vinduet p\u00e5 Teddy's sitter det en fyr og gliser.", "\u2013 Heeei duuuu! \u00c6 s\u00e5 konsert med bandet ditt p\u00e5 R\u00f8ros i 1981! J\u00e6\u00e6\u00e6veeelig bra!", "Den sm\u00e5fulle mannen med enormt skjegg og avslepen nordlandsdialekt henviser til nyveiv/postpunk-bandet Vikan startet p\u00e5 f\u00f8rste halvdel av 80-tallet \u2013 Liliedugg.", "\u2013 Jeg fikk tak i lua til vokalisten. Han var helt vill. Jeg ga den tilbake. Det er noe av det jeg har angret mest p\u00e5 i livet mitt etterp\u00e5. Tenk om jeg hadde hatt den lua i dag ... Liliedugg var knallbra!", "Bandet som i romanen \u00abDe beste blant dere\u00bbav Idar Linder beskrevet som \u00abei gruppe der vokalisten kunne finne p\u00e5 \u00e5 skjera seg sj\u00f8l til blods under konserten, eller kaste seg ut fr\u00e5 scenekanten i den trua at publikum kom til \u00e5 ta imot, mens dei faktisk gjekk til sides, slik at vokalisten tryna mot golvet\u00bb.", "\u2013 Dere var det t\u00f8ffeste bandet, sier skjeggemannen.", "\u2013 Jo, takk, det er godt \u00e5 h\u00f8re for en \u00abgammel kaill\u00bb.", "\u2013 Jeg husker Lars, vokalisten, knuste \u00f8lflasker mot hodet. Folk tok noen steg tilbake og syntes vi var skumle. Og de hadde rett. Vi var jo helt rabiate, bekrefter Vikan og fyrer opp en ny sigg.", "\u2013 Det foregikk da, sier skjeggemannen.", "\u2013 Ja, det foregikk da, svarer manageren.", "Oppvokst p\u00e5 By\u00e5sen. Fatter'n jobba i Trondheim trafikkselskap, mutter'n var fra Orkdalen og medlem av Nidaros Bondeungdomslag. Steinar begynte \u00e5 herme etter storebr\u00f8drene til kompisene, og h\u00f8re p\u00e5 hardrock. Konfirmasjonspengene gikk til stereoanlegg.", "\u2013 Foreldrene mine skj\u00f8nte jo ikke greia i det hele tatt. Foreldregenerasjonen var veldig konforme p\u00e5 den tida. Grunnen til at vi likte Deep Purple var jo at de hadde langt h\u00e5r, plat\u00e5sko og privatjet. De var s\u00e5 langt unna fatter'n som det gikk an \u00e5 komme.", "Men likevel, foreldrene til DumDum Boys-gutta kom p\u00e5 konserter og st\u00f8ttet opp om det de gjorde, selv om det ikke var helt stuereint. Suksessen kom, men for manageren var det likevel noe ufullendt.", "\u2013 Pappa d\u00f8de i 1986, og fikk aldri sett at det gikk s\u00e5 bra for meg etter hvert. Akkurat det er jo litt s\u00e5rt. I dag forst\u00e5r jeg dem bedre. Jeg var jo en slask som ikke orket \u00e5 g\u00e5 p\u00e5 skole, en rettighet de selv hadde v\u00e6rt med p\u00e5 \u00e5 kjempe frem. Det eneste de fikk tilbake var en s\u00f8nn som fortalte dem hvor h\u00e5pl\u00f8se de var.", "Han skapte sin egen jobb. Han vil bety mest mulig, men vises minst mulig. Et moralsk menneske som vil fremme kvalitet. Han tenker langsiktig. Er kunnskapsrik.", "\u00abHan veit hvem han jobber for\u00bb. Skrytet sitter l\u00f8st n\u00e5r man prater med en, etter eget \u00f8nske, anonymisert kjent gitarist i DumDum Boys.", "\u2013 Det er kameraten min. Jeg skal beskytte ham mot s\u00e5nne som deg. Det er vanskelig \u00e5 ikke fremst\u00e5 som en tufs i avisa. Ting blir kokt ned til en essens med kraftig bismak.", "Skepsisen til presse og media har DumDum Boys, om ikke direkte arvet, i h\u00f8y grad til felles med sin manager. Vikan bekrefter at det var i et svakt \u00f8yeblikk at han i det hele tatt sa ja til dette intervjuet. Sitatsjekk blir avtalt.", "\u2013 Jeg er nok litt kontrollfreak. Vi danser ikke etter pipa til noen. Vi er et lite land, og vi har bevisst valgt \u00e5 v\u00e6re litt mystisk, selv om for eksempel Prepple jo bare er en helt vanlig fyr. P\u00e5 kort sikt er det sikkert d\u00e5rlig butikk \u00e5 ikke stille opp og grine p\u00e5 \u00abHver gang vi m\u00f8tes\u00bb. Men faen da, hvordan skal man for eksempel kunne stole p\u00e5 en forsvarsminister som l\u00f8per sekkel\u00f8p p\u00e5 tv? Kredden sin kan man selge bare \u00e9n gang. I en verden der integritet er mangelvare er det spesielt viktig. Jeg tror folk setter pris p\u00e5 det.", "Etter 32 \u00e5r i bransjen, tror han det hjelper \u00ab\u00e5 v\u00e6re punker\u00bb.", "\u2013 Jeg har nok tatt med meg mye av den attityden. Det er v\u00e5r greie. \u00abJa, l\u00e6rer, jeg vet hvem som har gjort det\u00bb-typene, ble aldri min type folk.", "Men hva skjedde i 2004 da?", "\u2013 Jeg var blakk ...", "Man f\u00e5r kalle det et hendelig uhell, det at den kredible manageren sa ja til \u00e5 v\u00e6re turn\u00e9leder for Idol det \u00e5ret.", "\u2013 Det er den eneste gangen jeg har pr\u00f8vd \u00e5 jobbe med noe jeg ikke likte. Jeg fikk bra betalt! Og selv om det kunstneriske uttrykket stinker, s\u00e5 var det l\u00e6rerikt. Jeg var innstilt p\u00e5 \u00e5 gj\u00f8re en ordentlig jobb uansett. Jeg fikk perfeksjonert produksjonskunnskapene. Det var ingen slinger i valsen. Jeg har tatt med meg erfaringen inn i jobben som manager. DumDum Boys-maskina er mer velsmurt enn noensinne n\u00e5.", "Vi f\u00e5r kanskje velge \u00e5 unnskylde ham for karakterbristen for 11 \u00e5r siden. Tross alt, han er jo ogs\u00e5 manager for visesanger Stein Torleif Bjella i dag. Kreddometer restituert!", "\u2013 Du f\u00f8lger med i tiden, Vikan?", "\u2013 Jeg er tilhenger av forandring, ja. Jeg har v\u00e6rt i m\u00f8ter der bransjen ville forby streaming. Jeg er selv av den skolen som synes det er godt \u00e5 ta p\u00e5 en vinylplate og lukte p\u00e5 coveret, men det er ingen grunn til \u00e5 motarbeide utviklingen. Dessuten er vi jo egentlig tilbake til 50- og 60-tallet n\u00e5, p\u00e5 en m\u00e5te, der det viktigste er \u00e5 gi ut bra singler. Den tilgangen ungdommen har p\u00e5 musikk i dag kan jo umulig v\u00e6re noe annet enn positiv. Jeg nekter \u00e5 v\u00e6re en \u00absur gammel kaill\u00bb p\u00e5 dette, alts\u00e5.", "Vi setter \u00f8l nummer tre p\u00e5 bordet, snakker en time om \u00e5 bli hekta p\u00e5 Netflix, om hvor proffe norske festivaler er blitt, at han stort sett ikke aner hvilke artister Pstereo-festivalen booker selv om han er medeier , om den gangen han kasta ut gitaristen i Nazareth fra et hotellrom i Fauske etter at han lanserte seg selv som produsent for den nye DumDum Boys-skiva, om illusjoner av gamle helter som brast, om n\u00f8dvendigheten av band-ridere, om at det er lite smart \u00e5 v\u00e6re bombastisk i fremtidssp\u00e5dommer, om at de mest interessante folka er de som er genuint opptatt av noe \u2013 uansett hva. Bokstavene p\u00e5 blokka blir stadig vanskeligere \u00e5 tyde, konklusjonene stadig mer klisj\u00e9fylte.", "\u2013 Men, du, Steinar ... Ulf Risnes. Jeg har h\u00f8rt at du slo ham ned?", "\u2013 Jeg har sl\u00e5ss mye med Ulf jeg. Han er et lite lemen. Som regel var det han som angrep, da. N\u00e5 h\u00f8rer det med til historien at vi er gode venner i dag. Men vi var jo veldig forskjellige musikalsk. Han var mer Beatles-typen, han ..."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "168cbbbdad2ea3fcce1d0ce4025d7c94e7f97c94532b7718b5ed3e4a04891821"}, {"field": "createtime", "value": "2015-08-15T06:31:43.000Z"}, {"field": "description", "value": "Bransjeskada punker med balltre. Du f\u00f8kker ikke med bandet til rockemanager Steinar Vikan (54)."}, {"field": "dominantimage", "value": "http://www.adressa.no/pluss/magasin/article11421534.ece/mqkh6b/ALTERNATES/w980-default/Vikan6shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/05470bc3b1919346cd5cf6a039fb93d02ba7597e.jpg?599403db"}, {"field": "dominantthumbnaildimensions", "value": "300x169"}, {"field": "heading", "value": ["DumDum Boss -adressa.no", "Gikk opp l\u00f8ypa", "Fra drosje til rock", "350 000 i cash", "M\u00f8te med en fan", "Vil vises minst mulig", "Solgte sjela", "Kvelden er over"]}, {"field": "id", "value": "05470bc3b1919346cd5cf6a039fb93d02ba7597e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "netflix"}, {"field": "kw-concept", "value": ["bandet", "tida", "manager", "jobb", "forandre verden", "punk", "vises minst", "gammel kaill", "\u00f8l nummer", "dag"]}, {"field": "kw-entity", "value": ["turboneger", "pstereo", "boss", "by\u00e5sen", "lars", "helter skelter", "idol", "hard rock caf\u00e9", "beatles", "dumdum boys", "wannskr\u00e6kk", "vanvikan", "nidaros bondeungdomslag", "deep purple", "olof palme", "blodig alvor", "prepple", "teddy", "arbeideravisa", "orkdalen"]}, {"field": "kw-location", "value": ["oslo", "sola", "nazareth", "r\u00f8ros", "sverige", "trondheim", "gr\u00f8nland", "bergen", "fauske"]}, {"field": "kw-pageclass", "value": "article"}, {"field": "kw-person", "value": ["stein torleif bjella", "idar linder", "ulf risnes", "kjartan kristiansen", "steinar vikan"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11421534.ece/mqkh6b/ALTERNATES/w980-default/Vikan6shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "DumDum Boss"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11421536.ece"}, {"field": "pageclass", "value": ["article"]}, {"field": "publishtime", "value": "2015-08-15T07:19:30.000Z"}, {"field": "recs-articleid", "value": "11421536"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-15T07:19:30.000Z"}, {"field": "recs-rawtitle", "value": "DumDum Boss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Bransjeskada punker med balltre. Du f\u00f8kker ikke med bandet til rockemanager Steinar Vikan (54)."}, {"field": "thumbnail", "value": "http://content-thumbnail.cxpublic.com/content/thumbnail200x150/05470bc3b1919346cd5cf6a039fb93d02ba7597e.jpg?599403db"}, {"field": "thumbnailfullheightdimensions", "value": "200x3103"}, {"field": "timestamp", "value": "2017-08-16T08:35:39.000Z"}, {"field": "title", "value": "DumDum Boys' manager har lagt vekk balltreet"}, {"field": "url", "value": "http://www.adressa.no/pluss/magasin/article11421536.ece"}, {"field": "urlhash", "value": "05470bc3b1919346cd5cf6a039fb93d02ba7597e"}], "score": 0.666731, "siteId": "9222270286501375973", "id": "05470bc3b1919346cd5cf6a039fb93d02ba7597e"}

