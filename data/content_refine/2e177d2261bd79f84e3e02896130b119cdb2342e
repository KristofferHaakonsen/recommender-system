{"fields": [{"field": "modifiedtime", "type": "time", "value": "2012-04-17T01:49:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00c5pent brev til alle i Trondheim og en b\u00f8nn til moskeen i Kj\u00f8pmannsgata.", "Aller f\u00f8rst vil jeg si at dette ikke er et partsinnlegg verken for det gamle eller det nye styret i Muslim Society Trondheim. Hvis det er et partsinnlegg, er det fra en imponert bes\u00f8kende som er stolt av byens muslimer.", "Den siste uken har jeg med stigende uro kunnet lese om konflikten i Muslim Society Trondheim mellom det gamle og det nye styret. Som \u00abbes\u00f8ks-bruker\u00bb av moskeen blir jeg bekymret \u2013 ikke for store konflikter, men for tap av fellesskap. Som innflytter i Trondheim (riktignok bare fra \u00d8stlandet), har jeg under flere bes\u00f8k i moskeen de siste \u00e5rene (sammen med l\u00e6rerstudenter) utviklet en Trondheimspatriotisk stolthet over byens muslimer! Se hva \u00abv\u00e5re\u00bb muslimer f\u00e5r til her i Trondheim, skryter jeg til familie, venner og kolleger. Og muslimene i Trondheim har virkelig mye \u00e5 v\u00e6re stolte av, bare se her:", "H\u00f8sten 2007 ble det i Trondheim tatt initiativ til en fatwa mot omskj\u00e6ring. Imam Sheikh Abdinur Mahamoud inviterte andre somaliske imamer til byen, fra inn og utland, til en konferanse kalt \u00abHvordan stoppe kvinnelig omskj\u00e6ring?\u00bb. Imamene pekte p\u00e5 at omskj\u00e6ring ikke er religi\u00f8st begrunnet, men forklarte at en fatwa fra muslimske l\u00e6rde knyttet til de omr\u00e5dene der praksisen er utbredt, kan bidra til endring.", "Sommeren 2008 var moskeen i dialogm\u00f8te med Adresseavisen og tegneren Jan O. Bakgrunnen var at avisen hadde publisert en Mohammadkarikatur av Jan O. Istedenfor \u00e5 sette i gang en ny karikaturstid, s\u00f8kte muslimene i Trondheim en l\u00f8sning gjennom dialog. Dialogen munnet ut i planer om et seminar der karikaturer og ironiens historie sto p\u00e5 programmet.", "Ogs\u00e5 under karikaturstriden etter publiseringer av Mohammadkarikaturer i Jyllandsposten og Magazinet bidro Trondheims muslimer til \u00e5 l\u00f8se konflikten gjennom samtaler og fors\u00f8kte \u00e5 skape gjensidig forst\u00e5else. Medlemmer av moskeen var med i en gruppe fra Norge som bes\u00f8kte ledere i muslimske land. Budskapet var at selv om de opplevde tegningene som s\u00e5rende og st\u00f8tende, valgte de \u00e5 opprettholde tilliten til sine kristne dialogpartnere, og s\u00f8ke l\u00f8sninger gjennom dialog. At muslimene i Trondheim lyktes med \u00e5 h\u00e5ndtere karikaturstriden p\u00e5 dette diplomatiske vis, skyldtes alts\u00e5 bl.a. at de gjennom lang tid hadde bygget tillit gjennom dialogsamarbeid med medlemmer av Den norske kirke.", "I tillegg til disse imponerende enkeltst\u00e5ende bedriftene, driver moskeen et omfattende informasjonsarbeid overfor skoler; l\u00e6rerstudenter, elever og foreldre. Det handler b\u00e5de om \u00e5 informere ikke-muslimer om islam, men ogs\u00e5 om \u00e5 informere muslimske elever og foreldre om norsk skole og hva ulike fag og studieretninger inneb\u00e6rer av aktiviteter og praksiser.", "Ogs\u00e5 i forhold til Trondheim kommune og andre offentlige instanser har moskeen over tid bidratt med informasjon, formidling og samarbeid.", "Og gjennom dette arbeidet, som en n\u00f8dvendig del av det, har muslimene i Trondheim \u2013 i alle fall de som sogner til moskeen i Kj\u00f8pmannsgata \u2013 blitt konfrontert med sine ulike tradisjoner, sine ulike utforminger av islam. I Oslo, der moskeene stort sett har medlemmer fra ett land, kan medlemmene benytte sine nasjonalspr\u00e5k og fortsette \u00e5 praktisere \u00absin\u00bb islam, i alle fall s\u00e5 godt det lar seg gj\u00f8re i Norge.", "I moskeen i Kj\u00f8pmannsgata benyttes norsk, engelsk og arabisk som fellesspr\u00e5k, fordi menigheten omfatter s\u00e5 mange ulike spr\u00e5k og nasjonaliteter. Det h\u00f8res kanskje ikke s\u00e5 dramatisk ut, men har antagelig stor betydning.", "Muligheten for \u00e5 bli en velintegrert norsk muslim tror jeg er langt st\u00f8rre dersom man er knyttet til en mosk\u00e9 som benytter norsk som et av fellesspr\u00e5kene. Hvorfor tror jeg det? Jo, bruken av norsk viser en vilje til \u00e5 ta inn over seg at man bor i Trondheim, selv om man har vokst opp som muslim i Somalia, Irak, Marokko eller Indonesia. Istedenfor \u00e5 praktisere sine kulturelt ulike utforminger av islam, blir muslimene i Trondheim utfordret til \u00e5 finne ut av hva som faktisk er en del av religionen islam, og hva som er kulturelle praksiser.", "Ogs\u00e5 muslimer som er knyttet til for eksempel en pakistansk mosk\u00e9 i Norge, vil bli utfordret i forhold til hva som er kultur og hva som er religion. Men n\u00e5r medlemmene av moskeen bare kjenner \u00e9n versjon av islam, vil det v\u00e6re vanskeligere \u00e5 skille mellom religion og kultur enn i et multinasjonalt muslimsk fellesskap, som det i Muslim Society Trondheim.", "Jeg tror det mangfoldige muslimske fellesskapet er best rustet til \u00e5 finne ut hvordan islam best kan praktiseres i Norge; hva er norsk islam? Og i tilfelle noen skulle v\u00e6re i tvil; dette har ikke noe med snikislamisering \u00e5 gj\u00f8re! Det handler om retten til religionsfrihet.", "Og \u00e9n ting er det \u00e5 finne ut av hvordan man skal praktisere islam i Norge. Like viktig tror jeg det mangfoldige muslimske fellesskapet er, n\u00e5r det dreier seg om \u00e5 finne ut hvordan man skal m\u00f8te utfordringer i det norske samfunnet: De fleste kjenner i dag begrepet halal-kj\u00f8tt. Men halal, som betyr \u00abtillatt, godt, bra, \u00e6refult, prisverdig\u00bb, brukes ogs\u00e5 for \u00e5 beskrive den religi\u00f8se statusen til andre ting enn kj\u00f8tt. Halal-kj\u00f8tt er tillatt for muslimer. Men er det halal \u2013 alts\u00e5 tillatt \u2013 for en muslim \u00e5 servere noe som er forbudt for muslimer til ikke-muslimer? Grunnlaget for \u00e5 dr\u00f8fte hvilke norske \u00abpraksiser\u00bb som er halal og hva som m\u00e5 betraktes som haram (forbudt), vil v\u00e6re bedre i et mangfoldig fellesskap som det i Trondheim.", "S\u00e5 vidt jeg kan forst\u00e5 har moskeen i Trondheim gjennom sitt arbeid med dialog og informasjon i mange fora, sitt samarbeid med offentlige instanser og sitt arbeid med fatwa mot omskj\u00e6ring, gitt s\u00e6rdeles verdifulle bidrag b\u00e5de til forst\u00e5elsen av islam blant ikke-muslimer og til forst\u00e5elsen av hvordan man kan v\u00e6re muslim i Norge blant muslimer \u2013 og kanskje ogs\u00e5 til utviklingen av en norsk versjon av islam. Min b\u00f8nn til dere, kj\u00e6re muslimer i Trondheim, er at dere fortsetter dette arbeidet \u2013 sammen!", "camilla.jorgensen@hist.no"]}, {"field": "category0", "value": "meninger"}, {"field": "contenthash", "value": "fdf1e255e1de52a686bd10bd62849ef19a7605e1198077cf4ce5501a6282574d"}, {"field": "createtime", "value": "2014-12-10T08:49:35.694Z"}, {"field": "description", "value": "Muslimene i Trondheim har virkelig mye \u00e5 v\u00e6re stolte av."}, {"field": "dominantimage", "value": "http://www.adressa.no/incoming/article1304411.ece5/ALTERNATES/w980-default/Kronikk%2026.3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2e177d2261bd79f84e3e02896130b119cdb2342e.jpg?597b06a1"}, {"field": "dominantthumbnaildimensions", "value": "300x169"}, {"field": "heading", "value": "Moskeen i Kj\u00f8pmannsgata -adressa.no"}, {"field": "id", "value": "2e177d2261bd79f84e3e02896130b119cdb2342e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["muslim", "benyttes norsk", "muslimske fellesskapet", "byens muslimer", "mangfoldige muslimske fellesskapet", "mangfoldige muslimske", "mosk\u00e9", "offentlige instanser"]}, {"field": "kw-entity", "value": ["trondheimspatriotisk", "jyllandsposten og magazinet", "kj\u00f8pmannsgata", "muslim society trondheim", "mohammadkarikatur", "\u00f8stlandet", "adresseavisen", "mohammadkarikaturer"]}, {"field": "kw-location", "value": ["somalia", "marokko", "irak", "oslo", "norge", "indonesia"]}, {"field": "kw-pageclass", "value": "article"}, {"field": "kw-person", "value": ["sheikh abdinur mahamoud", "jan o. bakgrunnen", "jan o. istedenfor"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1304411.ece5/ALTERNATES/w980-default/Kronikk%2026.3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moskeen i Kj\u00f8pmannsgata"}, {"field": "og-type", "value": "article"}, {"field": "og-url", "value": "http://www.adressa.no/meninger/article1299647.ece"}, {"field": "pageclass", "value": ["article"]}, {"field": "publishtime", "value": "2009-03-26T08:47:52.000Z"}, {"field": "recs-articleid", "value": "1414136"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-26T08:47:52.000Z"}, {"field": "recs-rawtitle", "value": "Moskeen i Kj\u00f8pmannsgata -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Muslimene i Trondheim har virkelig mye \u00e5 v\u00e6re stolte av."}, {"field": "thumbnail", "value": "http://content-thumbnail.cxpublic.com/content/thumbnail200x150/2e177d2261bd79f84e3e02896130b119cdb2342e.jpg?597b06a1"}, {"field": "thumbnailfullheightdimensions", "value": "200x1858"}, {"field": "timestamp", "value": "2017-07-28T09:40:49.000Z"}, {"field": "title", "value": "Moskeen i Kj\u00f8pmannsgata"}, {"field": "url", "value": "http://www.adressa.no/meninger/article1299647.ece"}, {"field": "urlhash", "value": "2e177d2261bd79f84e3e02896130b119cdb2342e"}], "score": 0.83714926, "siteId": "9222270286501375973", "id": "2e177d2261bd79f84e3e02896130b119cdb2342e"}

