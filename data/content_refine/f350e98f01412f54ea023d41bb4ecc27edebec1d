{"fields": [{"field": "modifiedtime", "type": "time", "value": "2012-04-18T19:18:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["einar j. aas", "professor ved ntnu"]}, {"field": "body", "value": ["Saken oppdateres.", "Digre byggekraner i mitt n\u00e6rmilj\u00f8 l\u00f8fter tunge laster og beveger dem langt ut p\u00e5 bommen. Det er imidlertid kort vei bakover, til motvekten som s\u00f8rger for at krana ikke bikker over n\u00e5r den flytter lasten. \u00abKraft ganger arm,\u00bb mumlet jeg automatisk. Jeg mumler for meg selv av og til. Utsagnet \u00abDet er kraft ganger arm\u00bb har jeg brukt til min kone og mine barn som forklaring p\u00e5 det meste. Det er blitt et fast uttrykk i familien. N\u00e5r vi st\u00e5r overfor et vanskelig problem eller dilemma, kan en av oss si: \u00abVi l\u00f8ser dette med kraft ganger arm!\u00bb Det gj\u00f8r vi selvsagt ikke alltid, men veien til en l\u00f8sning blir triveligere.", "Arkimedes gjorde mer enn \u00e5 formulere loven om oppdrift av et legeme i vann. Han beskrev ogs\u00e5 vektstangprinsippet. Arkimedes formulerte dette prinsippet omtrent slik: \u00abSt\u00f8rrelser er i likevekt ved avstander omvendt proporsjonale med deres vekter.\u00bb Prinsippet var godt kjent et par tusen \u00e5r f\u00f8r Arkimedes kom med sitt bevis et par hundre \u00e5r f\u00f8r Kristi f\u00f8dsel. Det Arkimedes sier er omtrent slik: N\u00e5r far og Oda skal bruke vippehusken sammen, m\u00e5 far p\u00e5 80 kg sitte fire ganger n\u00e6rmere vippepunktet enn Oda p\u00e5 20 kg. Han underslo at Oda f\u00e5r minst fire ganger mer moro ved \u00e5 heves h\u00f8yt opp, mens far blir sittende og disse like over bakken.", "Arkimedes ble s\u00e5 begeistret over denne oppdagelsen at han utbr\u00f8t: \u00abGi meg et fast punkt i universet, og jeg skal flytte jorden\u00bb. Det finnes et vakkert stikk av denne situasjonen fra et blad om mekanikk i 1824: Arkimedes befinner seg i universet med skyer og fjell, i selskap med jordkloden som svever. Han bruker en vektstang av tre, og det faste punktet er en fjelltopp i dette universet. Bildet er velkomponert og illustrerer vektstangprinsippet p\u00e5 en sl\u00e5ende m\u00e5te. Ingeni\u00f8ren i meg vil likevel innvende at vektstangen er for d\u00e5rlig dimensjonert. Den vil knekke lenge f\u00f8r jorden flytter seg.", "Kunnskapene til Arkimedes ble brukt i krigens tjeneste. Han konstruerte noen effektive kastemaskiner - katapulter - som var i stand til \u00e5 kaste digre steiner langt av g\u00e5rde.", "Innen byggekunsten er vektstangprinsippet brukt i sv\u00e6rt mange sammenhenger. Det har v\u00e6rt utnyttet for \u00e5 reise digre statuer p\u00e5 P\u00e5ske\u00f8ya, for \u00e5 bygge pyramidene i Giza, for \u00e5 etablere dristige bruspenn, og for \u00e5 reise monolitter i Paris og Vigelandsparken.", "Vektstangprinsippet gir meg muligheten til en liten refleksjon over vitenskap og teknologi. Mer presist forskjellen mellom fysiske lover og tekniske innretninger. Det er slik at en fysisk lov kan danne grunnlaget for virkem\u00e5ten til n\u00e6rmest utallige innretninger og patenter. Vektstangprinsippet er \u00e9n fysisk lov, mens det finnes hundrevis, kanskje tusenvis av teknologiske oppfinnelser som utnytter denne loven. Jeg nevner i fleng: Bismervekta, biljekken, tannhjulet, korketrekkeren, korkapparatet, vippebrua, vippefyret, skrujernet, skiften\u00f8kkelen, r\u00f8rtanga, spettet og brekkjernet. Ikke alle har tenkt over virkem\u00e5ten. Da min kone for mange \u00e5r siden skulle ha sitt eget brekkjern, gikk hun til jernvarehandelen og ba om et lite \u00abdamebrekkjern\u00bb. Hun fikk et lite jern. Men selgeren burde selvsagt ha sagt \u00abkraft ganger arm - du trenger et ekstra langt jern\u00bb.", "Jeg l\u00e6rte i fysikken at kraft ganger arm kalles kraftmoment. Vektstangprinsippet ble uttrykt slik: Et legeme roterer ikke om en akse n\u00e5r summen av kraftmomentene om aksen er lik null. Det kreves for eksempel et visst kraftmoment for \u00e5 l\u00f8sne en mutter. Hvis den har rustet fast, trengs en skiftn\u00f8kkel med lang nok arm til at min maksimale kraft kan l\u00f8sne den. For oss kontorister er det bra at det finnes koppn\u00f8kler med lange armer. - Og selvf\u00f8lgelig, tenkte jeg, syklende p\u00e5 laveste gir opp Lilleg\u00e5rdsbakken p\u00e5 vei hjem etter en runde i Midtbyen, utvekslingen mellom stor og liten krans p\u00e5 sykkelen er en sv\u00e6rt praktisk utnyttelse av vektstangprinsippet i en kupert by som Trondheim.", "Ogs\u00e5 innen opphavsrettslovgivningen dukker vektstangprinsippet opp som begrep. Det benyttes for \u00e5 beskrive en avveining mellom opphavsmannens eneretter og allmennhetens rettigheter til tilgang og l\u00e5n av vernet materiell. Denne avveining er aktuell i disse dager. I flere EU-direktiv er v\u00e5r norske praksis i ferd med \u00e5 endre seg i rettighetshaverens fav\u00f8r. En rekke ytringer av litter\u00e6r, vitenskapelig og kunstnerisk art er opphavsrettslig vernet. Men heldigvis kan id\u00e9messige innhold i enhver ytring bringes videre - det er kun opphavsmannens egen utforming som er vernet. Dermed skulle denne ytring ligge p\u00e5 den rette siden av \u00e5ndsverkloven.", "einar.j.aas@iet.ntnu.no"]}, {"field": "category0", "value": "import"}, {"field": "contenthash", "value": "2d3ec90b437f6fce6f90412f33f0a478ef9f6a16a5cad50187a973e713a006b1"}, {"field": "createtime", "value": "2017-04-30T18:22:43.000Z"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f350e98f01412f54ea023d41bb4ecc27edebec1d.jpg?598e0e90"}, {"field": "dominantthumbnaildimensions", "value": "256x256"}, {"field": "heading", "value": "Kraft ganger arm! -adressa.no"}, {"field": "id", "value": "f350e98f01412f54ea023d41bb4ecc27edebec1d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "import"}, {"field": "kw-concept", "value": ["kraft", "ganger arm", "lov", "kraft ganger", "vektstangprinsippet", "kraft ganger arm", "ganger", "arm"]}, {"field": "kw-entity", "value": ["arkimedes", "p\u00e5ske\u00f8ya", "paris og vigelandsparken", "kristi", "midtbyen", "oda", "lilleg\u00e5rdsbakken"]}, {"field": "kw-location", "value": ["giza", "trondheim"]}, {"field": "kw-pageclass", "value": "article"}, {"field": "kw-taxonomy", "value": "import"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kraft ganger arm!"}, {"field": "og-type", "value": "article"}, {"field": "og-url", "value": "http://www.adressa.no/import/article528985.ece"}, {"field": "pageclass", "value": ["article"]}, {"field": "publishtime", "value": "2005-08-01T22:23:04.000Z"}, {"field": "recs-articleid", "value": "2129000"}, {"field": "recs-category-type", "value": "taxonomy"}, {"field": "recs-category0", "value": "taxonomy|import"}, {"field": "recs-publishtime", "value": "2005-08-01T22:23:04.000Z"}, {"field": "recs-rawtitle", "value": "Kraft ganger arm! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "import"}, {"field": "teaser", "value": "Saken oppdateres. Digre byggekraner i mitt n\u00e6rmilj\u00f8 l\u00f8fter tunge laster og beveger dem langt ut p\u00e5 bommen. Det er imidlertid kort vei bakover, til motvekten som"}, {"field": "thumbnail", "value": "http://content-thumbnail.cxpublic.com/content/thumbnail200x150/f350e98f01412f54ea023d41bb4ecc27edebec1d.jpg?598e0e90"}, {"field": "thumbnailfullheightdimensions", "value": "200x1003"}, {"field": "timestamp", "value": "2017-08-11T20:07:44.000Z"}, {"field": "title", "value": "Kraft ganger arm!"}, {"field": "url", "value": "http://www.adressa.no/import/article528985.ece"}, {"field": "urlhash", "value": "f350e98f01412f54ea023d41bb4ecc27edebec1d"}], "score": 0.8679164, "siteId": "9222270286501375973", "id": "f350e98f01412f54ea023d41bb4ecc27edebec1d"}

