{"fields": [{"field": "modifiedtime", "type": "time", "value": "2014-05-30T08:46:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Linus August Hoffman var en dr\u00f8mmebaby \u2013 sov hele natten, var blid og forn\u00f8yd, og spiste alt han fikk tilbud om. Han ble fullammet i seks m\u00e5neder, og introduksjon til fast f\u00f8de gikk greit. Helt til han plutselig en natt begynte \u00e5 hylskrike.", "- Han sov bare korte etapper mellom skrikerundene. Men p\u00e5 morgenen var han helt fin. Samtidig som skrikingen begynte, dukket ogs\u00e5 spisevegringen opp. Han begynte \u00e5 sortere ut matvarer han ikke ville spise, og i l\u00f8pet av kort tid ville han bare spise polarbr\u00f8d uten noe p\u00e5, sier mamma Monique Hoffman.", "Linus kunne skrike s\u00e5 mye at han begynte \u00e5 bl\u00f8 fra halsen, og fastlegen henviste ham til sykehuset for observasjon. De m\u00e5tte vente mange m\u00e5neder f\u00f8r de fikk komme inn, og akkurat de fire d\u00f8gnene Linus var innlagt, sov han godt. At han ikke spiste noe som helst under oppholdet, kunne de ikke gj\u00f8re noe med. Det var et annet problem, og krevde annen henvisning.", "- Vi har v\u00e6rt innom mange muligheter. Jeg s\u00f8kte p\u00e5 nettet og lurte p\u00e5 om han kunne ha spiser\u00f8rsbetennele, men det eneste de fant, var mild refluks . Vi fikk medisin, men det hjalp ikke. Vi fikk ogs\u00e5 allergimedisin som skulle hjelpe, men virkningen gikk fort over. Alt skulle hjelpe p\u00e5 sovingen, men han spiste fortsatt ikke, sier Hoffman til Babyverden.", "Da Linus var ett \u00e5r, var han 83 centimeter h\u00f8y. I sommer fyller han tre, og n\u00e5 er han cirka 85 centimeter h\u00f8y og veier rundt 12 kilo. P\u00e5 to \u00e5r har han vokst bare et par centimeter i h\u00f8yden. If\u00f8lge WHOs percentilskjema, skal en tre \u00e5r gammel gutt v\u00e6re 96 centimeter h\u00f8y, og veie 14,5 kilo. Normalomr\u00e5det g\u00e5r fra 92,5-100 centimeter og 12,5-16,5 kilo.", "- Han hadde en fin kurve, men da han fylte ett, flatet den helt ut. Vekt i forhold til h\u00f8yde er ikke s\u00e5 ille, men han er jo for liten, sier Hoffman.", "LES OGS\u00c5:", "Millas usynlige sykdom", "Dennis har nok reddet Kaspers liv", "Hvordan ser en god mamma ut?", "V\u00e5ren 2012 kj\u00f8pte hun masse nye kl\u00e6r til s\u00f8nnen i st\u00f8rrelse 74 og 80. De passer fortsatt to \u00e5r senere . B\u00e5de lege og helsestasjon har vist bekymring for kurvene, men if\u00f8lge Hoffman skjer det lite.", "- Vi har v\u00e6rt henvist til BUP (barne- og ungdomspsykiatrisk poliklinikk, red. anm.) to ganger, men de har ikke kommet til noen konklusjon annet enn at han har spisevegring. De vet ikke om det er fysisk eller psykisk, men har forsikret oss om at vi ikke har gjort noe feil, og at Linus ikke kan noe for det, sier hun.", "Hoffman sier at hun hele tiden har fors\u00f8kt \u00e5 f\u00e5 hjelp. Hun beskriver seg selv som den mammaen som alltid ringer og maser, som pr\u00f8ver alle snarveier i h\u00e5p om \u00e5 bli h\u00f8rt. Hun er bekymret for s\u00f8nnen, men synes alle bare regner med at noen andre tar tak i problemstillingen og hjelper Linus.", "- Det f\u00f8les som \u00e5 st\u00e5 p\u00e5 en \u00e5pen plass og skrike, og s\u00e5 oppleve at ingen rundt h\u00f8rer etter, sier hun.", "Fordi Linus ikke ser ut til \u00e5 preges s\u00e5 mye av sitt ensidige kosthold, mener Hoffman at det er vanskeligere \u00e5 f\u00e5 hjelp. Han er jo ikke frisk, selv om han ser s\u00e5nn ut!", "Etter lang tid med bare polarbr\u00f8d, spiser Linus n\u00e5 noen typer t\u00f8rt br\u00f8d i tillegg. Han spiser noe frukt, kjekt, Knerten-chips og riskaker. S\u00e5 lenge det er t\u00f8rt nok og kan smule, smaker han p\u00e5 det. Men han spiser lite, og er veldig ensidig i kosten. For seks uker siden oppdaget Linus\u2019 mormor ved en tilfeldighet at det fantes n\u00e6ringsdrikker for barn p\u00e5 apoteket. N\u00e5 drikker han slike hver dag.", "- Vi har pr\u00f8vd alt for \u00e5 f\u00e5 ham til \u00e5 spise. For ham handler mat om tillit. Pr\u00f8ver de \u00e5 lure i ham litt leverpostei i barnehagen en dag, nekter han \u00e5 spise noe som helst der i flere dager , sier Hoffman.", "Linus nekter \u00e5 spise alt som er varmt eller lunket, og tar heller ikke i mat han ikke skal spise. Han er interessert i hva andre spiser, men \u00f8nsker ikke selv \u00e5 smake.", "- Hvis vi legger feil type mat p\u00e5 tallerkenen, kan det hende at han stopper helt \u00e5 spise. Som om maten forurenser alt p\u00e5 tallerkenen. Og i det skundet han skj\u00f8nner at han har spist noe \u00abfeil\u00bb, kaster han opp umiddelbart, eller nekter \u00e5 spise p\u00e5 et par dager. Det er s\u00e5rbart \u00e5 fors\u00f8ke \u00e5 f\u00e5 i ham noe nytt, for vi risikerer jo at han slutter helt \u00e5 spise, sier Hoffman.", "LES OGS\u00c5:", "Adelina (5) \u2013 ei helt unik jente", "Jeg fikk Jonas... I g\u00e5r kjente jeg at det var helt greit", "Hoffman er bekymret for at s\u00f8nnen skal lide av feilern\u00e6ring p\u00e5 grunn av sitt ensidige kosthold. Men heldigvis ser alt fint ut.", "- Han er en duracellkanin. En blid liten aktiv fyr som heldigvis utvikler seg som han skal, selv om han sliter litt motorisk. Jeg skj\u00f8nner ikke hvor han f\u00e5r energien sin fra, han som spiser s\u00e5 lite, sier hun.", "Hoffman beskriver s\u00f8nnen som en liten gutt i en babykropp. Mens andre barn p\u00e5 samme alder strekker seg, og f\u00e5r sm\u00e5barnskropper med med mer muskler, ser Linus fortsatt ut som en baby, med tilsvarende kropp. Det gj\u00f8r det vanskelig for ham \u00e5 henge med. Linus \u00f8nsker seg \u00abstor gutt sykkel\u00bb, men er rett og slett fort kort.", "- Alle er enige i at noe m\u00e5 gj\u00f8res, men ingen gj\u00f8r noe, sier Hoffman.", "Linus har en tre \u00e5r eldre s\u00f8ster. Hun m\u00e5 fortsatt spise opp brokkolien sin og f\u00e5r ikke sjokolademelk i uken. Hoffman forst\u00e5r godt at hun synes det er urettferdig at de samme reglene ikke gjelder for lillebroren.", "- Vi vet ikke hva Linus mener er en normal matsituasjon. Han ser jo oss spise hjemme, og i barnehagen ser han andre barn. Men jeg vet ikke om han ser forskjellen. Han trenger \u00e5 ha kontroll, og vet godt hva han liker og ikke liker, sier hun.", "I en kort periode spiste Linus skive med nugatti. Det er det eneste p\u00e5legget han har spist siden vegringen begynte. P\u00e5 helsestasjonen sa de at det faktisk var bra \u2013 at det var litt n\u00e6ring i det.", "I l\u00f8pet av en dag spiser Linus et par skiver, drikker et par n\u00e6ringsdrikker og spiser et par riskaker. Han spiser ogs\u00e5 noe frukt. Men i tillegg til sitt snevre matutvalg, spiser han ogs\u00e5 lite om gangen.", "- N\u00e5 i det siste har han bare spist skorpene. Jeg er redd for at det skal v\u00e6re begynnelsen p\u00e5 slutten p\u00e5 br\u00f8d. Hva skal vi gj\u00f8re om han nekter \u00e5 spise det ogs\u00e5? Jeg tror ikke han kjenner sult p\u00e5 samme m\u00e5te som oss, fortviler Hoffman.", "Hun er bekymret for at all ventetiden har gjort vondt verre for s\u00f8nnen, og er redd han ikke skal ta igjen lengdeveksten noen gang. Kanskje kan vegringen gj\u00f8re ham kortvokst?", "- Mange sier \u00abmitt barn spiser heller ingenting\u00bb, og mener da at de er kresne og bare liker f\u00e5 typer mat \u2013 for eksempel bare jordb\u00e6ryoghurt og ikke andre smaker. Men jeg har ikke h\u00f8rt om andre barn som er s\u00e5 ekstreme som Linus.", "Hoffman h\u00e5per at andre kan kjenne igjen historien til Linus, og komme med forslag til hva som kan fungere. I mellomtiden venter de p\u00e5 time hos barnelege. Der vil Hoffman kreve utvidet blodpr\u00f8ve for \u00e5 v\u00e6re sikker p\u00e5 at alt fungerer, og at s\u00f8nnen ikke lider av mangelsykdommer.", "- Man skulle tro at det gikk kjappere \u00e5 utrede barn enn voksne, men det har ikke skjedd i v\u00e5rt tilfelle. Vi har ventet i to \u00e5r, sier Hoffman.", "De fleste barn har perioder hvor de spiser mindre, kanskje over noen dager, og s\u00e5 henter de seg inn igjen og spiser litt mer i noen dager etterp\u00e5. Det er ogs\u00e5 vanlig at barn er kresne. Men n\u00e5r barnet vegrer seg mot \u00e5 spise, er det et problem.", "- Spisevegring er n\u00e5r barnet forbinder det \u00e5 spise med engstelse og ubehag, og dermed nekter \u00e5 spise. Ofte er det spesielle typer mat de vegrer seg mot, eller s\u00e5 finner de mat de opplever som trygg, og holder seg til den. Spisevegring handler om \u00e5 ikke ville spise mat frivillig, sier Ann Therese Midbr\u00f8d, klinisk ern\u00e6ringsfysiolog ved \u00d8sterlide barnehabilitering i Stavanger.", "Ved \u00d8sterlide ser de kun barn med andre diagnoser i tillegg til spisevegringen.", "- Spisevegringen kan ogs\u00e5 oppst\u00e5 som en konsekvens av at barnet har hatt sondeern\u00e6ring gjennom nesen over en lengre periode tidlig i livet, eller at barnet har forsinket munnmotorisk utvikling slik at de ikke behersker ulike konsistenser. Ofte er det vanskelig \u00e5 vite om \u00e5rsaken er fysisk eller psykisk, og mange ganger henger disse sammen. For eksempel om barnet har opplevd \u00e5 kaste opp eller sette mat i halsen fordi de ikke behersket konsistensen, og ogs\u00e5 knytter den vonde opplevelsen opp mot den matvaren, forklarer Midbr\u00f8d.", "N\u00e5r et barn ikke lenger f\u00f8lger vekstkurven sin, og flater av, er det grunn til bekymring. Krysser man flere percentiler nedover, mener Midbr\u00f8d det b\u00f8r g\u00e5 en alarm.", "- Ofte vil helsestasjon eller fastlege henvise til barneavdeling p\u00e5 sykehuset, og om n\u00f8dvendig, kobles ogs\u00e5 en ern\u00e6ringsfysiolog inn i bildet. Det er ulike ting vi kan gj\u00f8re, avhengig av \u00e5rsaken til spisevegringen. Noen ganger kommer vi i m\u00e5l og barnet f\u00e5r et normalt kosthold, mens andre ganger m\u00e5 vi bare gj\u00f8re det beste ut av det, sier hun.", "I noen tilfeller vil det v\u00e6re aktuelt \u00e5 berike maten barnet spiser med sm\u00f8r, olje eller andre kaloritette matvarer som fl\u00f8te, r\u00f8mme, creme fraiche eller majones. Andre ganger er n\u00e6ringsdrikker l\u00f8sningen. I kritiske tilfeller kan det v\u00e6re n\u00f8dvendig med sondeern\u00e6ring via knapp p\u00e5 magen (gastrostomi) over flere \u00e5r. Dette gjelder spesielt barn som ogs\u00e5 har en annen diagnose i tillegg til spisevanskene.", "- Ensidig kosthold kan f\u00f8re til mangeltilstander, og da m\u00e5 man i hvert fall gi kosttilskudd for \u00e5 forhindre feilern\u00e6ring, sier Midbr\u00f8d.", "Og selv om man kan overleve ganske lenge p\u00e5 nok v\u00e6ske og litt mat, er det langt fra gunstig for et barn i vekst og utvikling.", "- Barnet kognitive utvikling kan bremses, og det kan ogs\u00e5 oppst\u00e5 avvik i barnets f\u00f8lelsesmessige utvikling, sier hun.", "I noen tilfeller kan spisevanskene ogs\u00e5 v\u00e6re tegn p\u00e5 at noe annet er galt.", "I tillegg til mangeltilstander, kan ubehandlet spisevegring f\u00f8re til tap av lengdeutvikling. Midbr\u00f8d sier at mange barn i behandling opplever innhentingsvekst \u2013 at de tar igjen jevnaldrende. Uten behandling kan barnet miste noe av sitt potensiale. Det er derfor viktig at barnet henvises til rette instans kjapt, for \u00e5 komme i gang med riktig behandling s\u00e5 fort som mulig.", "Spisevansker oppst\u00e5r tidlig, gjerne i 0-3-\u00e5rsalderen, og kan i mange tilfeller knyttes til et utviklingsavvik eller et medisinsk problem. Spiseforstyrrelser som anorexia og bulimi oppst\u00e5r senere, og er oftere relatert til psykologiske forhold.", "De kjennetegnes ved vansker med \u00e5 spise eller drikke det som er n\u00f8dvendig for \u00e5 dekke barnets n\u00e6ringsbehov. Vedvarende spisevansker vil g\u00e5 ut over barnets trivsel og utvikling. Vi snakker om barn som ikke kan, ikke vil, eller ikke t\u00f8r spise.", "Spisevansker kan omfatte spisevegring eller et selektivt kosthold. Noen har motoriske vansker som p\u00e5virker forutsetningene for \u00e5 spise, og andre opplever smerter og ubehag n\u00e5r de spiser.", "Spisevansker vil alltid medf\u00f8re en utfordring for samspillet mellom barnet og foreldrene. Slike vansker forekommer derfor ofte sammen med tilpasnings- og atferdsvansker. Det vanligste er problem med grensesetting og samspillvansker i tilknytning til m\u00e5ltider.", "Det er uvisst hvor mange barn som har spisevansker. I noen unders\u00f8kelser har opp mot halvparten av alle foreldre rapportert om slike vansker i perioder, men i de fleste tilfellene g\u00e5r vanskene over av seg selv. I Nord-Amerika regner man at dr\u00f8yt en fjerdedel av alle henvendelser til barneleger skyldes spisevansker, og 5 prosent av alle innleggelsene p\u00e5 barneavdeling. I en norsk rapport fra 2007 mente 24 prosent av alle foreldre at barna hadde problemer i forhold til spising og mat.", "Spisevansker kan ha medisinske og/eller psykologiske \u00e5rsaker.", "Kilde: Rikshospitalet", "Artikkelen er skrevet av Babyverden.no"]}, {"field": "category0", "value": "familieogoppvekst"}, {"field": "contenthash", "value": "a888c20e44f71db1bf6c7f31a3af7b1b9e85bf7906b4a08c96e8571daa77e09e"}, {"field": "createtime", "value": "2017-04-30T19:11:59.000Z"}, {"field": "description", "value": "Linus var en lubben og matglad baby helt til han n\u00e6rmet seg ett\u00e5rsdagen. S\u00e5 stoppet alt helt opp. I to \u00e5r har han levd p\u00e5 t\u00f8rre br\u00f8dskiver, vann og litt frukt. Like lenge har familien fors\u00f8kt \u00e5 f\u00e5 hjelp \u2013 uten \u00e5 lykkes."}, {"field": "dominantimage", "value": "http://www.adressa.no/incoming/article9750543.ece/ALTERNATES/w980-default/nekter%20%C3%A5%20spise.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/86b33c7c72320c854c081cf52c7b84ac78ab0480.jpg?597e48cd"}, {"field": "dominantthumbnaildimensions", "value": "300x169"}, {"field": "heading", "value": ["Linus (2) har nektet \u00e5 spise siden han var ett \u00e5r -adressa.no", "Vekstkurven flatet ut", "- Linus er en kasteball i et system som ikke fungerer!", "Problemfylt matsituasjon", "Liten gutt fanget i babykropp", "Vanskelig rundt matbordet", "H\u00e5per p\u00e5 en forklaring \u2013 og l\u00f8sning", "Forskjell p\u00e5 kresen og \u00e5 ha spisevegring", "Problem om veksten flater av"]}, {"field": "id", "value": "86b33c7c72320c854c081cf52c7b84ac78ab0480"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["centimeter h\u00f8y", "type mat", "ensidig kosthold", "barn", "spise"]}, {"field": "kw-entity", "value": ["babyverden", "adelina", "jonas", "knerten", "kaspers", "hoffman", "\u00f8sterlide"]}, {"field": "kw-location", "value": ["dennis", "nord-amerika", "stavanger"]}, {"field": "kw-pageclass", "value": "article"}, {"field": "kw-person", "value": ["ann therese midbr\u00f8d", "linus august hoffman", "monique hoffman"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9750543.ece/ALTERNATES/w980-default/nekter%20%C3%A5%20spise.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Linus (2) har nektet \u00e5 spise siden han var ett \u00e5r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9750548.ece"}, {"field": "pageclass", "value": ["article"]}, {"field": "publishtime", "value": "2014-05-30T08:46:23.000Z"}, {"field": "recs-articleid", "value": "9750548"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-05-30T08:46:23.000Z"}, {"field": "recs-rawtitle", "value": "Linus (2) har nektet \u00e5 spise siden han var ett \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Linus var en lubben og matglad baby helt til han n\u00e6rmet seg ett\u00e5rsdagen. S\u00e5 stoppet alt helt opp. I to \u00e5r har han levd p\u00e5 t\u00f8rre br\u00f8dskiver, vann og litt frukt. Like lenge har familien fors\u00f8kt \u00e5 f\u00e5 hjelp \u2013 uten \u00e5 lykkes."}, {"field": "thumbnail", "value": "http://content-thumbnail.cxpublic.com/content/thumbnail200x150/86b33c7c72320c854c081cf52c7b84ac78ab0480.jpg?597e48cd"}, {"field": "thumbnailfullheightdimensions", "value": "200x2323"}, {"field": "timestamp", "value": "2017-07-30T20:59:57.000Z"}, {"field": "title", "value": "Linus (2) har nektet \u00e5 spise siden han var ett \u00e5r"}, {"field": "url", "value": "http://www.adressa.no/familieogoppvekst/article9750548.ece"}, {"field": "urlhash", "value": "86b33c7c72320c854c081cf52c7b84ac78ab0480"}], "score": 0.8445133, "siteId": "9222270286501375973", "id": "86b33c7c72320c854c081cf52c7b84ac78ab0480"}

