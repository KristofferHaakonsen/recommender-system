{"fields": [{"field": "modifiedtime", "type": "time", "value": "2016-03-25T09:20:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "Ole Jacob Hoel", "Ukeadressa", "Musikk"]}, {"field": "author", "value": "ole jacob hoel"}, {"field": "body", "value": ["Jesus died for somebody's sins.", "But not mine.", "Aldri har vel en artist presentert seg selv s\u00e5 kjepph\u00f8yt, s\u00e5 definerende, som Patti Smith i innledningen p\u00e5 sin gjennombruddssingle, en coverversjon av Van Morrisons og Thems' \u00abGloria\u00bb.", "Van Morrison trengte ikke hjelp fra Jesus i Thems originalversjon fra 1965. Han spiller den garantert som ekstranummer p\u00e5 Sverresborg n\u00e5 i august, 51 \u00e5r etter. Det gj\u00f8r han alltid. \u00abGloria\u00bb har ogs\u00e5 v\u00e6rt med Patti i de dr\u00f8yt 40 \u00e5rene som er g\u00e5tt siden utgivelsen av hennes versjon.", "Litt u\u00e6rb\u00f8dig kan en si at Jesu d\u00f8d p\u00e5 korset ogs\u00e5 var gjennombruddet for kristendommen. En kan argumentere for b\u00e5de jul og pinse som de viktigste \u00e5rlige h\u00f8ytider. Men p\u00e5sken rager vel tross alt h\u00f8yest?", "I popmusikken er det imidlertid jul alt dreier seg om. Enhver artist med respekt for seg selv har sl\u00e5tt til med et julealbum n\u00e5r karrieren har g\u00e5tt litt tr\u00e5dt. Ikke like mange har v\u00e6rt opptatt av p\u00e5sken.", "Bortsett fra Patti. Tre \u00e5r etter \u00abGloria\u00bb kom hennes kommersielt st\u00f8rste album \u00abEaster\u00bb. Sentral i suksessen er hennes versjon av Bruce Springsteens \u00abBecause The Night\u00bb og hennes egne \u00abRock'n'roll Nigger\u00bb, men mest sentralt for Patti er tittelkuttet:", "I am the spring, the holy ground,", "the endless seed of mystery,", "the thorn, the veil, the face of grace,", "the brazen image, the thief of sleep", "\u00abEaster\u00bb innehar den samme dobbeltheten som Patti Smiths debutalbum \u00abHorses\u00bb, den utagerende rockeren og den reflekterende, spirituelle poeten. Kvaliteten er bare ikke fullt s\u00e5 h\u00f8y, og fokuset og den kommersielle suksessen til rockel\u00e5tene forkludret hennes artistiske prosjekt i \u00e5rene som fulgte. Men \u00abBecause The Night\u00bb er jo en flott l\u00e5t, og betagende er ogs\u00e5 mer hemmelige rommene i \u00abEaster\u00bb.", "I tittell\u00e5ten snakker poeten Patti om p\u00e5ske som i gjenf\u00f8delse. Vinteren er over. V\u00e5ren er her. Jesus har st\u00e5tt opp fra de d\u00f8de. Det er ikke mange andre rockere som g\u00e5r til p\u00e5skeevangeliet for inspirasjon. Men det er noen.", "Skal jeg rangere Roxy Musics album, vil deres fjerde komme et stykke ned p\u00e5 listen. Det \u00abCountry Life\u00bb m\u00e5tte ha av ikonisk status ligger i coveret - blant annet etter at en amerikansk senatsfrue fikk det sensurert og i noen stater bannlyst etter at hun hadde tatt sin s\u00f8nn i \u00e5 onanere til det.", "Cover-ideen fikk Roxy-sjef Bryan Ferry p\u00e5 ferietur i Portugal, der han m\u00f8tte musikerkollega Michael Karoli fra Can, i selskap med kj\u00e6reste og s\u00f8skenbarn. Bryan syntes de to venninnene Constanze Karoli og Eveline Grunwald \u00abhadde noe\u00bb \u2013 og fikk overtalt dem til \u00e5 posere for coveret. S\u00e5nn var n\u00e5 det, og s\u00e5nn ble n\u00e5 det.", "Men \u00abCountry Life\u00bb hadde ogs\u00e5 musikalske \u00f8yeblikk. Den mest overraskende l\u00e5ten er \u00abTriptych\u00bb, der dandyen Bryan Ferry viser overraskende sider:", "Nailed upon a wooden frame", "Twisted yet unbroken", "Open mounted a silent choir", "Through the sun's eclipse seems final", "Surely he will rise again", "Den tredelte teksten som ligger implisitt i tittelen \u00abTriptych\u00bb er en av ytterst f\u00e5 rockel\u00e5ter som er konkret knyttet til Jesu lidelse p\u00e5 korset.", "Tenker vi popmusikk og Jesus p\u00e5 korset, f\u00e5r mange av oss automatisk bilder av Eric Idles tr\u00f8stesang til Graham \u00abBrian\u00bb Chapman fra avslutningsscenen i Monty Python-filmen \u00abProfeten Brians Liv og Historie\u00bb. Idles l\u00e5t \u00ab(Always Look On The) Bright Side Of Life\u00bb er en type (nesten bokstavelig talt) galgenhumor som etter hvert som \u00e5rene er g\u00e5tt (og filmen ble lovlig \u00e5 vise til og med i Norge) ble etablert som en klassiker, og brukes i de mest overraskende sammenhenger. Hjemme i England har \u00abBright Side Of Life\u00bb i flere ti\u00e5r v\u00e6rt blant de mest popul\u00e6re sanger i begravelser.", "P\u00e5 film trenger en ikke ty til komikk for \u00e5 f\u00e5 frem p\u00e5skebudskapet. Filmhistorien har sine p\u00e5ske-epos. Mest relevant her er musikalen \u00abJesus Christ Superstar\u00bb, som jo selvsagt ogs\u00e5 har bidratt til popens lille p\u00e5skekatalog.", "Personlig kan jeg styre meg for musikaler, men er du ute etter noe skj\u00e6rtorsdagsrelevant, s\u00e5 har l\u00e5ten \u00abGethsemane\u00bb noe for seg. Jesu er i kamp med seg selv kvelden og natten f\u00f8r han virkelig skal i ilden:", "God thy will is hard", "But you hold every card", "I will drink your cup of poison", "Nail me to your cross and break me", "Bleed me, beat me", "Kill me, take me now", "Before I change my mind", "Mens vi er i dette hj\u00f8rnet kan vi ogs\u00e5 spille Morrisseys \u00abI Have Forgiven Jesus\u00bb, eller U2 sin \u00abSunday Bloody Sunday\u00bb.", "Men s\u00e5 pomp\u00f8st som dette kan vi ikke la oppkj\u00f8ringen til p\u00e5sken 2016 tone ut.", "Da heller The Hollies' \u00abJesus was A Crossmaker\u00bb eller Hold Steadys \u00abHow A Resurrection Really Feels\u00bb.", "Eller hvorfor ikke ta den helt ned?", "Velvet Underground var en av rockens store fornyere med sitt f\u00f8rste og andre album. Etter at John Cale sluttet ble Velvet et streitere rockeband \u2013 men absolutt ikke noe d\u00e5rlig rockeband.", "P\u00e5 deres tredje selvtitulerte album st\u00e5r Lou Reed alene tydelig frem som en l\u00e5tskriver som ikke bare bedre enn noen skildrer livet i sin egen by New York \u2013 men livet generelt.", "Hans lavm\u00e6lte perle \u00abJesus\u00bb er direkte henvendt til Guds s\u00f8nn, og b\u00e5de skrevet og formidlet i hjerteskj\u00e6rende hudl\u00f8shet. Kanskje dette er det n\u00e6rmeste vi kommer et moderne p\u00e5skeevangelium, en moderne", "h\u00e5ndbok i ydmykhet:", "Help me in my weakness", "I'm falling out of grace", "Jesus, Jesus", "Les flere musikkessays av Ole Jacob Hoel her."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3146d3e643d333ffffcda7b915f704668e87357b08fa4946e45de7a4de746c97"}, {"field": "createtime", "value": "2016-03-25T09:20:42.000Z"}, {"field": "description", "value": "Jesus d\u00f8de for noens synder, og noen f\u00e5 har skrevet popl\u00e5ter om det."}, {"field": "dominantimage", "value": "http://www.adressa.no/pluss/magasin/article12464660.ece/kcx3fl/ALTERNATES/w980-default/LifeOfBrian.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/67df757514cade3b02d24be5fd37eaf4b6dd0755.jpg?58ba6215"}, {"field": "dominantthumbnaildimensions", "value": "300x169"}, {"field": "heading", "value": "Sp\u00f8k og lidelse ved korset -adressa.no"}, {"field": "id", "value": "67df757514cade3b02d24be5fd37eaf4b6dd0755"}, {"field": "keyword", "value": ["Fra tid til annen", "Ole Jacob Hoel", "Ukeadressa", "Musikk"]}, {"field": "keywords", "value": "Fra tid til annen,Ole Jacob Hoel,Ukeadressa,Musikk"}, {"field": "kw-category", "value": ["pluss", "magasin"]}, {"field": "kw-concept", "value": ["skrevet popl\u00e5ter", "noens synder", "the", "side of", "of grace"]}, {"field": "kw-entity", "value": ["constanze karoli og eveline grunwald", "thems", "profeten brians liv", "graham", "easter", "morrisseys", "guds", "rock", "can", "van morrisons", "constanze karoli", "triptych", "country life", "bright side of life", "profeten brians liv og historie", "brian", "van morrisons og thems", "nigger", "sverresborg", "jesu", "roxy musics", "always look on the", "gethsemane", "because the night", "underground", "velvet", "sunday bloody sunday", "horses"]}, {"field": "kw-location", "value": ["england", "portugal", "gloria", "chapman", "norge", "new york", "morrison"]}, {"field": "kw-pageclass", "value": "article"}, {"field": "kw-person", "value": ["bryan ferry", "lou reed", "eveline grunwald", "have forgiven jesus", "patti smith", "monty python", "john cale", "jesus christ superstar", "bruce springsteens", "ole jacob hoel", "michael karoli", "eric idles"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12464660.ece/kcx3fl/ALTERNATES/w980-default/LifeOfBrian.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sp\u00f8k og lidelse ved korset"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/25/Sp%C3%B8k-og-lidelse-ved-korset-12464665.ece"}, {"field": "pageclass", "value": null}, {"field": "publishtime", "value": "2016-03-25T09:20:10.000Z"}, {"field": "recs-articleid", "value": "12464665"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-25T09:20:10.000Z"}, {"field": "recs-rawtitle", "value": "Sp\u00f8k og lidelse ved korset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Jesus d\u00f8de for noens synder, og noen f\u00e5 har skrevet popl\u00e5ter om det."}, {"field": "thumbnail", "value": "http://content-thumbnail.cxpublic.com/content/thumbnail200x150/67df757514cade3b02d24be5fd37eaf4b6dd0755.jpg?58ba6215"}, {"field": "thumbnailfullheightdimensions", "value": "200x2774"}, {"field": "timestamp", "value": "2017-03-04T06:43:33.000Z"}, {"field": "title", "value": "Jesus d\u00f8de for noens synder, og noen f\u00e5 har skrevet popl\u00e5ter om det"}, {"field": "url", "value": "http://www.adressa.no/pluss/magasin/2016/03/25/Sp%c3%b8k-og-lidelse-ved-korset-12464665.ece"}, {"field": "urlhash", "value": "67df757514cade3b02d24be5fd37eaf4b6dd0755"}], "score": 0.83153397, "siteId": "9222270286501375973", "id": "67df757514cade3b02d24be5fd37eaf4b6dd0755"}

