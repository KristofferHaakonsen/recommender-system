{"fields": [{"field": "modifiedtime", "type": "time", "value": "2012-04-11T16:16:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein arne s\u00e6ther", "samfunnsredakt\u00f8r"]}, {"field": "body", "value": ["Saken oppdateres.", "En av de mest oppsiktsvekkende nyhetene s\u00e5 langt i mai 2010 er mer enn femti tusen \u00e5r gammel. Den svenske forskeren Svante P\u00e4\u00e4bo har funnet bevis for at mennesker og neandertalere ikke bare har hatt seksuelt samkvem, men fikk fruktbart avkom som vi i dag finner spor av i genene v\u00e5re.", "Mange har kommentert nyheten med vittigheter. Den tabloide overskriften \u00abSex med neandertalerne\u00bb har f\u00e5tt kvinnelige bloggere til \u00e5 fastsl\u00e5 at dette slett ikke er noen nyhet: \u00abHvilken kvinne har ikke hatt sex med en neandertaler?\u00bb Men DNA-avsl\u00f8ringen kan ogs\u00e5 innby til andre refleksjoner. Er det s\u00e5 sikkert at neandertalerne var s\u00e5 mye mer primitive enn datidens Homo sapiens? Hvorfor d\u00f8de de ut, mens vi erobret jorden? Hva er det egentlig som definerer mennesket og som har gjort oss til det vi er?", "Svante P\u00e4\u00e4bos oppdagelse inspirerer utvilsomt til en lang rekke interessante sp\u00f8rsm\u00e5l. Ett av dem er litt mer snikende og ubehagelig enn de andre: Hadde det v\u00e6rt like greit for kloden om det ikke var vi, men v\u00e5r n\u00e6re slektning Homo neanderthalensis som overlevde?", "Et dykk tilbake i v\u00e5r felles forhistorie forteller at det ikke n\u00f8dvendigvis var v\u00e5r egen fortjeneste at det gikk som det gikk. Kanskje var vi bare tilfeldigvis p\u00e5 rett sted til rett tid. Noen forskere p\u00e5viser at ogs\u00e5 v\u00e5r art har v\u00e6rt p\u00e5 randen av utryddelse. Er vi sikker p\u00e5 at det ikke skjer igjen?", "Dette har skjedd: Svante P\u00e4\u00e4bo og hans forskerkolleger ved Max Plank-instituttet i Leipzig har studert DNA i neandertaler-skjeletter funnet i Spania, Kroatia og Russland. Alderen p\u00e5 benrestene er gjennomsnittlig 40 000 \u00e5r. I motsetning til hva forskerne til n\u00e5 har trodd, viser det seg at mennesker og neandertalere har f\u00e5tt felles avkom og at alle dagens mennesker av ikke-afrikansk opprinnelse har \u00e9n til fire prosent neandertaler i sine gener.", "Fra f\u00f8r vet vi at menneskenes og neandertalernes forfedre skilte lag genetisk for minst 400 000 \u00e5r siden. Flere tidlige versjoner av v\u00e5r felles slekt befolket Afrika og Asia, og en av grenene utviklet seg til neandertalerne som levde i Europa, Midt\u00f8sten og de vestlige deler av Asia. Her holdt de til i mange tusen \u00e5r f\u00f8r de m\u00f8tte oss. Det moderne mennesket utviklet seg i Afrika for cirka 200 000 \u00e5r siden.", "Neandertaleren er beskrevet som grovere bygd enn det moderne mennesket, muskul\u00f8s med bredt ansikt og lys hud. Hodefasongen var flatere, men hjernevolumet var noe st\u00f8rre enn menneskets. Svante P\u00e4\u00e4bos funn viser overraskende nok at forekomsten av gener fra neandertalerne er like stor hos n\u00e5levende mennesker i Kina, der neandertalerne aldri levde, som hos europeere. Dessuten at det ikke er genetiske spor av neandertalere hos folk med afrikansk opprinnelse.", "Den mest plausible forklaringen p\u00e5 dette er at da det moderne mennesket fant det for godt \u00e5 bevege seg ut av Afrika, m\u00f8tte de neandertalere i Midt\u00f8sten. De ikke bare m\u00f8ttes, det oppstod seksuelle forbindelser, barn ble f\u00f8dt og mange nok av dem overlevde til \u00e5 kunne bringe sine gener videre n\u00e5r Homo sapiens befolket resten av verden. Menneskene som \u00abble igjen\u00bb i Afrika fikk dermed ikke del i denne genetiske gjenforeningen.", "Ingen vet hvor utbredt sex mellom de to menneskeartene var, om de stiftet familier eller om avkommet var resultat av voldtekter. Forskerne mener det ikke trenger \u00e5 ha skjedd ofte. De finner bare genetiske spor av neandertalere hos oss mennesker, ikke omvendt. Forel\u00f8pig vet vi ikke om neandertalernes gener har p\u00e5virket oss p\u00e5 en m\u00e5te som har funksjonell betydning. Vi vet heller ikke hvorfor de to n\u00e6rt beslektede artene tilsynelatende bare hadde sex med hverandre i Midt\u00f8sten for omtrent 60 000 \u00e5r siden og ikke i Europa, der de kan ha levd side om side i mange \u00e5rtusener fram til neandertalerne d\u00f8de ut for omtrent 28 000 \u00e5r siden.", "Forklaringen p\u00e5 det kan v\u00e6re enkel: De kan ha blandet seg med hverandre uten at det har satt varige genetiske spor. Etterkommerne etter den f\u00f8rste, mulige innvandringen av Homo sapiens i Europa kan ha bukket under sammen med neandertalerne og deres mulige felles avkom. If\u00f8lge forskeren og forfatteren Clive Finlayson, som blant annet har gjort grundige studier av de siste neandertalere, kan det ha v\u00e6rt tilfellet.", "Han peker p\u00e5 at stadige klimaendringer i perioden fra 50 til 30 000 \u00e5r siden gjorde at det ble vanskelig \u00e5 overleve for s\u00e5rbare grupper som aldri rakk \u00e5 tilpasse seg nye \u00f8kologiske betingelser. Neandertalerne hadde v\u00e6rt vant til \u00e5 jakte i skogen ved \u00e5 ligge i bakhold med tunge spyd. Klimaendringer fjernet skogen i store omr\u00e5der av Europa og favoriserte andre dyrearter. Dette krevde en annen form for jakt med lettere v\u00e5pen. Noen mener at neandertaleren med sin tunge kroppsbygning kom til kort i forhold til en lettere, l\u00f8pende mennesketype med god utholdenhet og bedre tilpassede v\u00e5pen.", "Da Homo sapiens for ca 30 000 \u00e5r siden for alvor dukket opp i Europa, kom innvandringen fra Sentral-Asia, der menneskene i tusenvis av \u00e5r hadde tilpasset seg et stabilt \u00e5pent landskap. Finlayson mener at kontakten mellom \u00aboss og dem\u00bb ikke n\u00f8dvendigvis var s\u00e5 stor og at vi trolig ikke har skylden for at neandertalerne ble utryddet. P\u00e5 slutten klamret de seg fast i \u00f8kologiske lommer, i flere tusen \u00e5r levde klodens aller siste befolkning av neandertalere i huler i S\u00f8r-Spania.", "Ekspertene er uenige om hvorfor de forsvant, og det kan ikke utelukkes at de ble fordrevet og drept av fysisk svakere, men tallmessig og sosialt overlegne mennesker. Kanskje fikk en allerede svekket populasjon p\u00e5 denne m\u00e5ten d\u00f8dsst\u00f8tet?", "Uansett kan det v\u00e6re grunn til \u00e5 nyansere bildet av at disse v\u00e5re n\u00e6re slektninger var primitive og brutale idioter. De var definitivt annerledes, men de behersket ilden, de hadde redskaper, de uttrykte seg kunstnerisk og de begravde sine d\u00f8de.", "De ferske oppdagelsene til P\u00e4\u00e4bo og de andre forskerne i Leipzig vil n\u00e5 f\u00f8re til en intensivert leting etter genene som skiller oss fra neandertalerne og gj\u00f8r oss spesielle. Hvilke kognitive egenskaper har vi som de ikke hadde? Med sin store hjerne kan de ha v\u00e6rt like intelligente som oss, men det hevdes at de ikke hadde samme evne til abstrakt tenkning og til \u00e5 forst\u00e5 symboler. Spr\u00e5ket deres skal ha v\u00e6rt en slags nynning uten mulighet til samme nyansering som menneskenes ordforr\u00e5d. Dette har vi lite sikker kunnskap om.", "En religi\u00f8s tiln\u00e6rming kan v\u00e6re at den udefinerte forskjellen er Guds verk. Homo sapiens er Bibelens Adam og Eva og har en gudegitt \u00e5nd som neandertalerne manglet. Ikke rart det ble oss som seiret. Denne forklaringen kan kanskje ha f\u00e5tt et skudd for baugen av Svante P\u00e4\u00e4bo.", "Finlayson og hans meningsfeller mener vi ikke skal overdrive troen p\u00e5 v\u00e5r egen overlegenhet. Homo sapiens har v\u00e6rt heldigere med omstendighetene og har lyktes ved \u00e5 v\u00e6re der de gunstigste klimatiske og \u00f8kologiske forholdene oppstod. Han minner ogs\u00e5 om at vi har hatt flere tidligere arter av \u00abprotomennesker\u00bb, for eksempel Homo erectus, som holdt det g\u00e5ende mye lenger enn vi til n\u00e5 har gjort, og som ogs\u00e5 levde samtidig med oss.", "F\u00f8r v\u00e5r egen art overtok Europa, hadde vi befolket s\u00e5 \u00e5 si hele Asia og n\u00e5dd Australia. P\u00e5 veien dit skjedde noe som viser hvor s\u00e5rbare vi var \u2013 og er. For ca 70 000 \u00e5r siden fikk vulkanen Toba i dagens Indonesia et gigantutbrudd, det verste verden har sett p\u00e5 mange millioner \u00e5r. Store omr\u00e5der ble dekket av tykke askelag, og klimaet ble mye kaldere i flere \u00e5r. Store deler av menneskeheten bukket under, noen mener at bare to-tre tusen individer overlevde. Vi er alle deres etterkommere. Flaks.", "B\u00e5de menneskene og neandertalerne levde som jegere og samlere. Ti tusen \u00e5r fulgte ti tusen \u00e5r. Etter hvert ble vi den eneste menneskearten p\u00e5 kloden. Ganske nylig, for litt over ti tusen \u00e5r siden, skjedde det noe dramatisk. Menneskene utviklet jordbruk og husdyrhold. Denne revolusjonen la grunnlaget for alt det vi i dag kaller sivilisasjon og for det neste dramatiske hoppet, den industrielle revolusjon. For \u00e5 holde oss til Bibelens bildespr\u00e5k, mennesket hadde spist av kunnskapens tre, der eplet var \u00abforbuden frukt\u00bb, symbolet p\u00e5 noe attraktivt, men farlig.", "Amerikaneren Jared Diamond har skrevet en banebrytende bok, \u00abGuns, Germs and Steel\u00bb, der han forklarer hvorfor det ble oss i Vesten og ikke indianerne i S\u00f8r-Amerika, innbyggerne p\u00e5 Papua eller afrikanerne som kom til \u00e5 dominere den moderne verden.", "Det var ikke fordi noen av oss var overlegne. Diamond viser hvordan floraen av ville vekster i Midt\u00f8sten hadde en helt unik sammensetning av planter som lot seg foredle og hvordan faunaen bestod av langt flere dyrearter som lot seg temme til kj\u00f8ttfe og trekkdyr, enn i andre verdensdeler. Hesten, men ikke sebraen, kan temmes.", "Den andre viktige forutsetningen var geografi. Europa og Asia best\u00e5r av enorme landomr\u00e5der p\u00e5 samme breddegrad. Kulturelle og teknologiske innovasjoner kunne spres langs klimatisk like soner. I Afrika og Amerika er geografien nord-s\u00f8r-orientert og utbredelse ble stoppet av klimatiske og topografiske barrierer.", "Deler av menneskeheten, med i all hovedsak den samme genetiske utrustning som oss, har levd p\u00e5 jeger- og samlerstadiet helt fram til v\u00e5r tid. Jordbruk ble utviklet omtrent samtidig flere steder p\u00e5 jorda der forholdene l\u00e5 til rette, men bare i v\u00e5r del av verden var de naturgitte brikkene lagt slik at vi kunne ta i bruk v\u00e5re evner p\u00e5 helt nye m\u00e5ter.", "I lys av menneskets mange hundre tusen\u00e5rige historie, er utviklingen de siste hundre\u00e5rene en svimlende eksplosjon vi ikke kjenner utgangen av. Vi har overlevd alle de andre menneskelignende artene, men vi har ikke overlevd lenger enn dem, og vi har seierherrens blodige hender. Over alt hvor vi kom, gikk vi i gang med \u00e5 utrydde. Der dyrene ikke hadde sett mennesker f\u00f8r, som i Australia og Amerika, forsvant nesten alle de store pattedyrene f\u00f8r vi rakk \u00e5 gj\u00f8re oss nytte av dem. Det er un\u00f8dvendig \u00e5 minne om hvordan vi senere har tatt oss til rette, b\u00e5de overfor naturen og v\u00e5r egen art.", "De andre artene p\u00e5 jorda hadde definitivt klart seg bedre uten Homo sapiens. \u00c5 hevde at det i virkeligheten var vi, og ikke neandertalerne, som kan ha hatt en mental svakhet, er kanskje \u00e5 dra det langt. Men hvor intelligent er det egentlig \u00e5 stelle seg slik at vi undergraver livsgrunnlaget for oss selv og fremtidens generasjoner?", "stein.arne.sether@adresseavisen.no", "Les Stein Arne S\u00e6thers \u00f8vrige l\u00f8rdagskommentarer"]}, {"field": "category0", "value": "meninger"}, {"field": "contenthash", "value": "094e17d0c9ad6da7c57130246d16484a424a43d335aefed16cbdd1ebced6b8ee"}, {"field": "createtime", "value": "2017-01-23T08:31:07.000Z"}, {"field": "description", "value": "Neandertalerne er n\u00e5 blitt en del av slektstreet v\u00e5rt. Kanskje var ikke genene de gav oss f\u00f8r de d\u00f8de ut s\u00e5 primitive som vi liker \u00e5 tro."}, {"field": "dominantimage", "value": "http://www.adressa.no/incoming/article1354613.ece5/ALTERNATES/w980-default/l%C3%B8rdagskommentar%201505"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bf70887f7ee6abc296eb0bef3f203e48be61561e.jpg?59860749"}, {"field": "dominantthumbnaildimensions", "value": "300x169"}, {"field": "heading", "value": "Neantertaleren, v\u00e5r utd\u00f8dde slektning -adressa.no"}, {"field": "id", "value": "bf70887f7ee6abc296eb0bef3f203e48be61561e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["neandertaler", "moderne mennesket", "mennesker", "genetiske spor"]}, {"field": "kw-entity", "value": ["guns", "sex", "midt\u00f8sten", "guds", "germs and steel", "afrika og asia", "papua", "clive finlayson", "afrika og amerika", "les stein arne s\u00e6thers", "kroatia og russland", "bibelens", "vesten", "australia og amerika", "homo", "sentral-asia", "svante p\u00e4\u00e4bo", "s\u00f8r-spania", "bibelens adam og eva"]}, {"field": "kw-location", "value": ["europa", "kina", "s\u00f8r-amerika", "asia", "spania", "afrika", "australia", "toba", "indonesia", "leipzig"]}, {"field": "kw-pageclass", "value": "article"}, {"field": "kw-person", "value": ["jared diamond", "max plank", "bibelens adam"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1354613.ece5/ALTERNATES/w980-default/l%C3%B8rdagskommentar%201505"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Neantertaleren, v\u00e5r utd\u00f8dde slektning"}, {"field": "og-type", "value": "article"}, {"field": "og-url", "value": "http://www.adressa.no/meninger/article1482249.ece"}, {"field": "pageclass", "value": ["article"]}, {"field": "publishtime", "value": "2010-05-14T11:55:15.000Z"}, {"field": "recs-articleid", "value": "1194203"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-14T11:55:15.000Z"}, {"field": "recs-rawtitle", "value": "Neantertaleren, v\u00e5r utd\u00f8dde slektning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Neandertalerne er n\u00e5 blitt en del av slektstreet v\u00e5rt. Kanskje var ikke genene de gav oss f\u00f8r de d\u00f8de ut s\u00e5 primitive som vi liker \u00e5 tro."}, {"field": "thumbnail", "value": "http://content-thumbnail.cxpublic.com/content/thumbnail200x150/bf70887f7ee6abc296eb0bef3f203e48be61561e.jpg?59860749"}, {"field": "thumbnailfullheightdimensions", "value": "200x2099"}, {"field": "timestamp", "value": "2017-08-05T17:58:33.000Z"}, {"field": "title", "value": "Neantertaleren, v\u00e5r utd\u00f8dde slektning"}, {"field": "url", "value": "http://www.adressa.no/meninger/article1482249.ece"}, {"field": "urlhash", "value": "bf70887f7ee6abc296eb0bef3f203e48be61561e"}], "score": 0.6791925, "siteId": "9222270286501375973", "id": "bf70887f7ee6abc296eb0bef3f203e48be61561e"}

