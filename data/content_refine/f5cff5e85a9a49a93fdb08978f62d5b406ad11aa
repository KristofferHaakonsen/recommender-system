{"fields": [{"field": "modifiedtime", "type": "time", "value": "2017-05-05T09:31:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "jul"}, {"field": "author", "value": "geir flat\u00f8e / stavanger aftenblad"}, {"field": "body", "value": ["Saken oppdateres.", "Juleroser ( Samlaget/Egmont)", "Fjor\u00e5rets suksess f\u00f8lges opp, med to nye litter\u00e6re hefter p\u00e5 slep.", "I fjor ble det sl\u00e5tt fast at det ikke bare er tegneserier som h\u00f8rer julen til. Heftet \"Juleroser\", sist sett i 1944, ble tatt imot med \u00e5pne armer.", "I \u00e5r trykkes det i et opplag p\u00e5 70.000, og man har beholdt det eksklusive preget. Her er bilder du kan ta ut uten \u00e5 \u00f8delegge heftet, hvis du \u00f8nsker \u00e5 ramme dem inn p\u00e5 gamle dagers vis. Eller sette dem opp med tegnestifter p\u00e5 en tavle eller p\u00e5 et kj\u00f8leskap med magneter, p\u00e5 dagens maner.", "Redakt\u00f8r er som sist Herborg Kr\u00e5kevik, og heftet starter med diktet \"H\u00f8g tid\" av Helge Torvund. (Se Torvund selv framf\u00f8re diktet sammen med Herborg Kr\u00e5kevik i denne videoen.) Deretter f\u00f8lger bidrag fra blant andre Anne B. Ragde, Gro Dahle, Einar \u00d8kland, Kolbein Falkeid og Vetle Lid Larssen.", "Skulle du \u00f8nske mer, har heftet i \u00e5r f\u00e5tt f\u00f8lge av \"Hellig jul\" og \"Rivertonklubbens julekrim\". Nok til hele romjula.", "Terningkast 3", "Knoll og Tott (Egmont)", "Det skjer i overkant mye p\u00e5 den lille \u00f8ya.", "Harold Knerr tegnet \"The katzenjammer Kids\" fra 1914 og til han d\u00f8de i 1949. \"Knoll og Tott\" oppstod i 1897 og lages fortsatt, men sidene i \u00e5rets julehefte er fra 1947 og er dermed signert Knerr.", "De er stort sett av det sprelske slaget, med en svart superdverg i hovedrollen p\u00e5 de f\u00f8rste sidene. Siden f\u00e5r vi sel-polo, sirkusbj\u00f8rner, tannverk, podagra, majestetsforn\u00e6rmelser og en rasende struts.", "Legg til en revejakt, en andeinvasjon og en illsint tiger for godt m\u00e5l, og du har et hefte som bobler over av ideer. Ikke s\u00e5 rart at rutene f\u00f8les overbefolket.", "Terningkast 5", "Kapteinens jul (Bladkompaniet)", "En skikkelig kaptein h\u00f8rer hjemme p\u00e5 havet.", "Med to parallelle serier fra en liten sydhavs\u00f8y g\u00e5ende i \u00e5revis, er det ikke fritt for at poengene begynner \u00e5 bli oppbrukt. Det som skal til for \u00e5 bl\u00e5se liv i \"The captain and the kids\" denne gang, er en b\u00e5ttur.", "Serien oppsto etter at Rudolph Dirks ble fratatt \"Knoll & Tott\" i 1913, etter en konflikt med avisen. Kapteinen er en skipbrudden losjerende hos rampungenes mor, alts\u00e5 ikke deres far. N\u00e5 fors\u00f8ker han \u00e5 stikke av fra husleie og forpliktelser, men de andre f\u00f8lger etter.", "Resultatet er morsommere enn det meste fra de kanter.", "Terningkast 5", "S\u00f8lvpilen (Aller Forlag)", "S\u00f8lvpilen h\u00f8rer 70- og 80-tallet til, men har siden 2007 f\u00e5tt nytt liv som julehefte.", "I fjor kunne man markere at det var 50 \u00e5r siden S\u00f8lvpilen ble skapt av belgiske Frank Sels (1942-1986). Ogs\u00e5 i \u00e5r legger kiowa-h\u00f8vding S\u00f8lvpilen, Falk og M\u00e5nestr\u00e5le ut p\u00e5 eventyr.", "Arapahoenes h\u00f8vding d\u00f8r, og en maktkamp oppst\u00e5r mellom s\u00f8nnene Hvite Rev og R\u00f8de Hest. Det blir ikke bedre av at de samtidig er i krig med pawnee-stammen. I den andre historien kidnappes tanten til Falk, som en del av et politisk spill.", "Fortellingene er s\u00e5 som s\u00e5, men det virkelig fine med S\u00f8lvpilen-heftene er at de er rikelig utstyrt med bakgrunnsstoff fra den gang vesten var vill. Visste du at en av grunnene til at indianerne ble kalt r\u00f8dhuder, var at de malte seg med r\u00f8dt for \u00e5 beskytte ansiktet mot sola? S\u00e5 sies det p\u00e5 side 58.", "Terningkast 6", "Carl Barks' jul (Egmont)", "Tolv trommende trommeslagere leder an.", "Carl Barks (1901-2000) ble ansatt hos Walt Disney i 1935, et lykketreff for dem begge. Han sluttet riktignok i 1942, men fikk jobb hos et selskap med lisens til \u00e5 produsere tegneseriehefter med Disney-figurene.", "Barks innf\u00f8rte onkel Skrue, og det er ham vi m\u00f8ter i \"Skrue blir spandabel\". Historien fra 1964 tar utgangspunkt i julesangen \"The twelve days of Christmas\". Hva som ligger i setningen \"det ante meg at jeg ville f\u00e5 tr\u00f8bbel med den bekkasinen\", er Barks p\u00e5 sitt morsomste.", "Donald i klinsj med nev\u00f8ene i \"Nytt\u00e5rsl\u00f8ftet\" fra 1955 er av samme slaget. Ingen sperrer her heller, s\u00e5 se opp for tj\u00e6re p\u00e5 hoppkanten. Og dodobein.", "Terningkast 6", "Falchs jul (Vigmostad & Bj\u00f8rke)", "Falcheblikk p\u00e5 gammel julefeiring.", "I fjor kj\u00f8pte bergensbaserte Arno Vigmostad og Arnstein Bj\u00f8rke opp Schibsted Forlag. Dermed overtok de ogs\u00e5 utgivelsen av juleheftene der.", "Ikke minst gir de ut \"Falchs jul\", med tekst til gamle bilder. Det er signert Sigmund Falch, som jobber som prosjektleder i NRK og blant annet skriver for \"Hallo i uken\".", "Blant \u00e5rets personlige favoritter er \"Eg hugser det godt. Jula d\u00e5 b\u00e5de onkel Willy og svoren vart spr\u00f8\", \"Allereie f\u00f8r treet var kasta ut, hadde to av naboane flytta\" og \"Onkel Sten to sekund f\u00f8r han merka at juletobakken var bytta ut med svartkrutt\".", "Du m\u00e5 se bildene f\u00f8r setningene gir mening, s\u00e5 for all del: Gj\u00f8r det.", "Terningkast 5", "Rutetid og Gjengen (Egmont)", "Norske serietegnere er en hyperaktiv gjeng.", "\"Rutetid\" kommer ut annen hver m\u00e5ned, pakket med stoff fra norske serietegnere. Hver gang et nytt emne. At vi har en gjeng som kontinuerlig klarer \u00e5 komme opp med morsomme striper og enkeltruter om et gitt tema, ja det er imponerende.", "I juleheftene er det selvsagt jula det dreier seg om. Heftesjef Frode \u00d8verli lurer seg som vanlig unna temaet, men til gjengjeld f\u00e5r vi historien om hvor det ble av T\u00f8fflus, signert Aleksander Kirkwood Brown og Tore Strand Olsen.", "Nils Ofstad er som vanlig herlig \u00e5 lese, og det tovete juletreet til \u00d8yvind Langdalen er topp. For ikke \u00e5 snakke om julestresset til Marius Henriksen og hipsteren (ogs\u00e5 kalt julenissen) til Nils Axle Kanten.", "Terningkast 5", "Radio Gaga (Egmont)", "Juleheftesesongen fikk i \u00e5r en tjuvstart med et julebordalbum.", "Vi har savnet julehefter fra Radio Gaga, men her lager stavangerbosatte \u00d8yvind Sag\u00e5sen i det minste sin egen vri: Et julebordalbum. Han har sikkert rett n\u00e5r han kaller det for verdenshistoriens f\u00f8rste.", "Hovedhistorien tar utgangspunkt i at radiostasjonen f\u00e5r en sjekk p\u00e5 ti millioner kroner, siden Prebens s\u00f8kkrike far trenger et fradrag p\u00e5 selvangivelsen. Brita er kjapt ute og sikrer seg pengene til et julebord, der vi snakker om Kygo bak pianoet, jetpack-levert mat fra Jamie Oliver, juletorsk fra Putin og rikelig med russiske atleter.", "Resten av albumet er fylt med stoff fra den kalde \u00e5rstid, med hyttetur ved slal\u00e5mbakken, julefeiring med foreldre og barn og en psykiatrisk pasient p\u00e5 bes\u00f8k i radiostasjonen p\u00e5 julaften. Eller er det selveste julenissen?", "Et gjennomf\u00f8rt julealbum er det i alle fall, blant det bedre Sag\u00e5sen har laget. Det sier ikke s\u00e5 rent lite.", "Terningkast 6", "Tegnehanne  (Egmont)", "Julen er Hannes favorittid p\u00e5 \u00e5ret, men ikke uten komplikasjoner.", "Danskeide Egmont er den st\u00f8rste leverand\u00f8ren av norske julehefter, og i \u00e5r er 15 av de 30 heftene tegnet i Norge. 50 prosent er en rekord for forlaget, noe Tegnehanne er med p\u00e5 \u00e5 sette.", "Tegnehanne er Hanne Sigbj\u00f8rnsen fra Kvernaland. Hun flyttet til Oslo og jobbet som sykepleier, samtidig som hun skrev om livet sitt i en slags tegneblogg. Den er blitt s\u00e5 godt mottatt at 26-\u00e5ringen n\u00e5 skriver og tegner p\u00e5 heltid, og fire av historiene fyller hennes f\u00f8rste julehefte.", "F\u00f8rst m\u00f8ter vi samboer Jostein, knuget av julestresset. S\u00e5 blir vi introdusert for Grinchen, s\u00f8skenbarnets nye kj\u00e6reste. Deretter jobbes det p\u00e5 julaften, f\u00f8r hun runder av med \"Julenissen, Jesus og jeg\".", "Hanne har et hode det r\u00f8rer seg mye rart i, men ikke verre enn at du ofte kjenner deg igjen.", "Terningkast 5", "Nemi  (Egmont)", "Nemi er morsomst i fri dressur.", "Da Nemi fikk kj\u00e6resten Grimm, falt temperaturen noe. I fjor\u00e5rets julehefte ble det antydet at forholdet var slutt, noe som ble utdypet i \u00e5rets vanlige hefter.", "N\u00e5 er Nemi og venninnen Cyan i fri drift p\u00e5 byen igjen, med p\u00e5f\u00f8lgende fylleangst. Og n\u00e5r Nemi n\u00e5r stadiet tror-hun-kan-snakke-feilfri-bergensdialekt, er det p\u00e5 tide \u00e5 f\u00e5 henne hjem. Det dreier seg i all hovedsak om jul her, men med fine unntak som tegningene til Helge Torvunds dikt \"Kvit vin i h\u00f8ge glas\" fra \"Salt\" i 1994.", "Serieskaper Lise Myhre er ogs\u00e5 innom tema som likestilling og nettroll, men mest av alt handler jula om glitter og gull og gale mennesker, for \u00e5 sitere Nemi.", "Terningkast 5", "Kollektivet (Bladkompaniet)", "Borte bra, men hjemme best for Ronny og gjengen.", "De to siste julene har medlemmer fra Kollektivet v\u00e6rt innblandet i stridigheter p\u00e5 Nordpolen. N\u00e5 er de hjemme igjen, men ondskapen i form av nissemor har fulgt etter. Langturen var grei nok, men det f\u00f8les godt \u00e5 ha dem p\u00e5 plass i huset igjen.", "Historien til Torbj\u00f8rn Lien fyller alle heftets 32 sider, noe som er imponerende i seg selv. Den er lagt opp som en klassisk gr\u00f8sserfortelling der intetanende beboere beleires av onde krefter, uten at man trenger \u00e5 la seg skremme av den grunn. Av alle er det Magda, Mounirs innp\u00e5slitne p\u00e5heng, som blir tungen p\u00e5 vektsk\u00e5len.", "Det hele ender med en ny tur, uten at vi skal r\u00f8pe hvor.", "Terningkast 3", "Varg Veum (Egmont)", "Oslo er en farlig by for detektiver fra Bergen.", "Gunnar Staalesen fortsetter \u00e5 sende Varg Veum p\u00e5 juleeventyr. Arild W\u00e6rness er medforfatter, mens Mike Collins tegner.", "Tegneserieutgaven av den bergenske privatdetektiven har til tider v\u00e6rt tungt lesestoff, men n\u00e5 konsentreres handlingen bedre. En vikingskatt er noe Staalsen kjenner fra sin egen trilogi for barn. Veum hyres inn som museumsvakt, og selvsagt er det noen som stjeler skatten. Innbrudd i Permanten er jo dagligdags. Oppklaringen er ikke mer s\u00f8kt enn at vi kj\u00f8per den, selv om mye skal forklares.", "Det ser ogs\u00e5 ut til at Veum f\u00e5r seg en motstander p\u00e5 linje med Knut Gribbs Olga Barcowa og Sherlock Holmes' Irene Adler.", "Terningkast 3", "Blondie (Egmont)", "Sofaen er fortsatt Dagoberts beste venn.", "Blondie s\u00e5 dagens lys i 1930, og starten ble utgitt i albumform for to \u00e5r siden. Morsomt nok, selv om sluttpoengene er s\u00e5 som s\u00e5. I juleheftet hopper vi 76 \u00e5r fram i tid, til 2006 der Dean Young for lengst har overtatt etter sin far Chic (1901-1973).", "Dean, f\u00f8dt i 1938, begynte selv \u00e5 bli en til\u00e5rskommen kar p\u00e5 denne tiden. Det meste i juleheftet er fra 2007, og yngre John Marshall krediteres for tegningene. Han hadde da v\u00e6rt hovedtegner i to \u00e5r.", "Historien er likevel den samme gamle. Dagobert er lat, sjefen er rasende og Blondie st\u00e5r p\u00e5 kj\u00f8kkenet.", "Terningkast 4", "Sm\u00f8rbukk  (Egmont)", "Ingen julefred \u00e5 finne for Sm\u00f8rbukk.", "Sm\u00f8rbukk s\u00e5 dagens lys i Norsk Barneblad i 1938. Gjennom \u00e5rene har ulike tegnere v\u00e6rt involvert, men H\u00e5kon Aasnes er den som har arbeidet lengst med serien. Han overtok som tegner i 1982 og skriver n\u00e5 ogs\u00e5 manus.", "\u00c5rets historie starter med at Sm\u00f8rbukk finner en fugl under juletrehogsten, og s\u00e5 starter styret med \u00e5 f\u00e5 den av g\u00e5rde til Syden.", "Andre halvdel er som vanlig en gammel fortelling, denne gang fra 1966. Kl\u00e6rne til Sm\u00f8rbukk forsvinner under et isbad i elva, noe som igjen f\u00f8rer til en bukk p\u00e5 avveier og en konsert med \"piggtr\u00e5dmusikk\".", "Terningkast 5", "Fl\u00e5klypa (Egmont)", "Sn\u00f8 og stjerner skaper idyll, men det er bare utenp\u00e5.", "Meieribestyrer Ollvar O. Kleppvold er ikke en du ustraffet legger deg ut med, noe investor og bedriftsutvikler Knoph Swane f\u00e5r erfare. Springskallen til tross, Swane ser ut til \u00e5 f\u00e5 gjennomf\u00f8rt planene om slakting av Slidre Dampysteri, med p\u00e5f\u00f8lgende kanalisering av pengene til et selskap i Panama.", "Solan er p\u00e5 sin side p\u00e5 flukt fra bygdas befolkning, etter \u00e5 ha f\u00e5tt skylden for det en gjeng islandske nisser foretar seg.", "Med andre ord; en vanlig jul i Fl\u00e5klypa. Heftet er i ferd med \u00e5 bli en uunnv\u00e6rlig del av jula.", "Terningkast 4", "Fjorden Cowboys (Havfruo)", "Det gjelder \u00e5 springe steike fort n\u00e5r lunta tennes.", "Hver episode av \"Fjorden Cowboys\" p\u00e5 TV2 Zebra f\u00f8lges i snitt av 300.000 seere, og de har 130.000 fans p\u00e5 Facebook. Dermed skulle alt ligge til rette for et julehefte om Joar og Lothepus fra S\u00f8rfjorden i Hardanger og deres uv\u00f8rne omgang med sprengstoff.", "Heftet har f\u00e5tt tittelen \"Sterke smell i fjord og fjell\", med tekst av Arild W\u00e6rness og tegning av grafikeren Bj\u00f8rnar K. Meisler fra Saltdal. Historiene fungerer greit p\u00e5 egen h\u00e5nd, med lettkledde damer og solide smell som trekkplaster.", "Fra k\u00e5ringen av Miss Hardanger g\u00e5r vi via en russisk ub\u00e5t til sprengingen av en r\u00f8rgate i \u00c5lvik og en feilmontert st\u00e5lmast som m\u00e5 ned.", "Det siste kunne opplagt ha g\u00e5tt bedre, men det viktigste er \u00e5 f\u00f8lge med p\u00e5 hva mannen med dynamitten sier: Fyr her og spring for livet!", "Terningkast 5", "Tommy og Tigern (Egmont)", "Bill Watterson skyr offentligheten, men han finnes.", "Tommy holder som vanlig st\u00f8 kurs mot julenissens svarteliste, men \u00e5rets julehefte inneholder en ekstra godbit: Stripene som Bill Watterson tegnet i Stephan Pastis' \"Perler for svin\" i 2014. P\u00e5 h\u00f8yden av sin karriere i 1995, avsluttet Watterson br\u00e5tt \"Tommy og Tigern\" (Calvin and Hobbes).", "Siden har han levd anonymt og tilbaketrukket i Ohio, men svarte uventet da Pastis sendte en stripe. Det endte med en mailveksling der Watterson gjestetegnet tre striper i \"Perler for svin\". Som \u00e5 f\u00e5 et glimt av Bigfoot, kalte Pastis det.", "Ellers er Tommy i toppform. \"F\u00f8rste juledag kommer til \u00e5 bli legendarisk\", sier han og stabler sn\u00f8baller.", "Terningkast 5", "Rocky (Strand Comics/Bestselgerforlaget)", "Rocky f\u00e5r lov \u00e5 v\u00e6re svensk, for en gangs skyld.", "Normalt flytter oversetteren Rocky fra Oslo til Stockholm, noe jeg aldri har skj\u00f8nt vitsen ved. Denne gang f\u00e5r imidlertid Rocky bli v\u00e6rende i hjembyen, siden historien ber\u00f8rer d\u00f8dsfallet til rapperen Onda i Sthlm Inkasso. Han d\u00f8de av kreft i august.", "Martin Kellerman lar sitt alter ego Rocky undres p\u00e5 om det er respektl\u00f8st \u00e5 opps\u00f8ke S\u00f6ders Hj\u00e4rta p\u00e5 julaften, utestedet der Onda hadde en julefest i fjor. Slikt er vanskelig \u00e5 oversette.", "Ellers handler det om tegneserien Iznoggod, mafia, pepperkaker og Al Qaida kontra IS: \"Er du med i Al Qaida er du riksklovn numero uno i Pakistan. Isis er greia n\u00e5\".", "Terningkast 3", "Stomperud p\u00e5 eventyr (Egmont)", "Den norske sardineksporten var god \u00e5 ha.", "I \"Stomperud p\u00e5 eventyr\" fors\u00f8ker Terje Nordberg og tegner Magne Taraldsen seg p\u00e5 en fornyelse av den gamle soldatserien. Det gj\u00f8r de med tekstbobler og h\u00f8ydeformat, men ogs\u00e5 ved \u00e5 utforske slekten til Stomperud og kompisen 87.", "I fjor\u00e5rets hefte var vi tilbake i f\u00f8rste verdenskrig, og \u00e5ret f\u00f8r sl\u00e5ss Stomperuds forfader mot Karl 12. N\u00e5 handler det om det algeriske oppr\u00f8ret i 1871, med Albert Stomperud og 87s tipptippoldefar i Fremmedlegionen. Et norsk lasteskip med sardiner kommer til hjelp.", "F\u00f8rst og fremst er Christiania-skildringen fin, der de i begynnelsen av historien forlater S\u00f8rum for \u00e5 s\u00f8ke lykken i hovedstaden.", "Terningkast 3", "Pusur (Egmont)", "Livet med en lasagne-gumlende pelsdott.", "Elsker du katten din? Jon elsker i hvert fall sin, selv om den ser p\u00e5 ham som sin slave, har null respekt og behandler ham som skitt.", "Slik avrundes \u00e5rets julehefte med Pusur, der vi ogs\u00e5 er innom diverse julemareritt. Som skruen som alltid mangler i gaven som m\u00e5 skrus sammen og kundeservicen til din nye elektroniske gave. For egen regning: Pluss gjerne p\u00e5 Playstation-spillet som trenger nettilkobling, fjor\u00e5rets gave til husets yngste fra en velmenende onkel.", "Men Pusur skal f\u00e5 siste ord: \"Se mat. Spise mat. Livet er faktisk ganske enkelt\".", "Terningkast 4", "H\u00e5rek  (Egmont)", "Tvekamp, tusser og tverr kone er hva en viking m\u00e5 takle.", "Disse s\u00f8ndagssidene er fra 1984, da opphavsmann Dik Browne (1917-1989) enn\u00e5 hadde h\u00e5nd om H\u00e5rek. P\u00e5 engelsk heter serien \"H\u00e4gar the Horrible\", et navn avledet av det Dik ble kalt av sine s\u00f8nner: Hagar the Terrible.", "S\u00f8nnen Chris overtok serien etter farens d\u00f8d og holder den fortsatt g\u00e5ende, men det blir ikke helt det samme. Dette juleheftet er imidlertid fylt med klassisk stoff, fra rundt samme tid som Dik Browne to ganger ble hedret av amerikanske National Cartoonists Society for \u00e5 lage de morsomste avisstripene.", "Terningkast 4", "Sn\u00f8fte Smith (Egmont)", "Livet er en kagge hjembrent ved siden av senga.", "Sn\u00f8fte Smith strekker historien helt tilbake til 1919. I hjemlandet USA heter den fortsatt \"Barney Google and Snuffy Smith\", selv om Google ble skrevet ut av serien i 1954 og bare vendte tilbake i sm\u00e5 innhopp.", "Etter 2012 har han imidlertid begynt \u00e5 opptre hyppigere igjen, men s\u00f8ndagssidene i dette juleheftet er fra 1971. Dermed f\u00e5r Sn\u00f8fte ha scenen alene, noe han utnytter med soving, kortspill, jakt, fiske, hjemmebrenning og ellers hva fjellivet i Appalachene m\u00e5tte ha \u00e5 by p\u00e5.", "Han pr\u00f8ver seg til og med som caddy, uten hell.", "Terningkast 6", "Julekongen din (Strand Comics/Bestselgerforlaget)", "Hvor har kona gjemt julekalenderen i \u00e5r?", "\"Julekongen\" var et lite vellykket julehefte basert p\u00e5 en NRK-serie og m\u00e5 ikke forveksles med \"Julekongen din\". Sistnevnte er skrevet er selveste Harald Rex og handler om hans liv p\u00e5 Slottet.", "Neida, bare tulla. Det er Sindre Goks\u00f8yr og Odd-Magnus Williamson som skjuler seg bak navnet, og skildringene er h\u00f8yst u\u00e6rb\u00f8dige. Tidligere utgitt i bokform, og i h\u00f8st kom det f\u00f8rste albumet fulgt av juleheftet. Det innledes av kongens leting etter julekalenderen, med h\u00e5p om \u00e5 f\u00e5 Matchbox-biler, togbane og trommesett.", "Framstillingen er ikke s\u00e6rlig flatterende, men du kan ikke unng\u00e5 \u00e5 bli glad i figuren og setninger som \"Sonja og jeg reiser mye rundt i v\u00e5rt vakre land og er begge enige om at Lillestr\u00f8m er litt stygt\".", "Avrundes med nytt\u00e5rstale.", "Terningkast 6", "Lunch (Egmont)", "Kjell redder julen. Og verden som vi kjenner den.", "\"Det skjedde i de dager at det kom en befaling fra CEO Bache om at alle ansatte m\u00e5tte m\u00f8te til id\u00e9dugnad. Og alle dro av sted for \u00e5 innovere. Hver til sin krok\".", "Juleevangeliet er inspirasjonen til \u00e5rets hefte fra Stavanger-bosatte B\u00f8rge Lund. Men er det plass p\u00e5 m\u00f8terommet? Blir det f\u00f8dt en id\u00e9 som redder forretningsverdenen? Og finnes det et liv etter oljen? Svarene f\u00e5r du her, sammen med Kjells t\u00f8ying av personalets t\u00e5lmodighet, akevitt-smaking, champagne-risting, julekort-skriving, rapportering og dokumentasjon.", "Det er i det hele tatt et under at gjengen f\u00e5r tid til alt sammen, men s\u00e5 er da julen ogs\u00e5 tiden for den slags. I tillegg skal det handles julegaver i arbeidstiden, av en uvanlig gavmild Kjell. Ekte vennskap kjenner ingen bel\u00f8psgrenser, men hva gir du en Mac-nerd uten \u00e5 forn\u00e6rme ham?", "Terningkast 5", "Donald, norske historier (Egmont)", "En h\u00e6r av gr\u00f8nne gnomer invaderer Andeby.", "Med sju julehefter p\u00e5 rad begynner det for alvor \u00e5 bli en tradisjon at Knut N\u00e6rum og Arild Midthun rotter seg sammen for \u00e5 sende Donald ut p\u00e5 nye eventyr.", "Denne gang har de f\u00e5tt hjelp fra 15 \u00e5r gamle Anne Marie G. Storhaug fra Gjer\u00f8y i Nordland. Hun ble vinneren i konkurransen om beste id\u00e9 til et julehefte, med en historie om Magica fra Tryll og en gjeng gnomer. Fordi ravnen Hugin mister en sukkerstang oppi gryta der gnomeh\u00e6ren trylles fram, g\u00e5r det ikke helt etter planen. En herlig historie, der gnomene stjeler showet.", "I tillegg f\u00e5r vi \"Julens \u00e5nder\", der Donald fors\u00f8ker \u00e5 samle inn penger i et gammelt sp\u00f8kelseshus.", "Terningkast 2", "Frost  (Egmont)", "Filmen \"Frost\" f\u00f8der et kull med korte historier.", "Fjor\u00e5rets Frost-julehefte bygde p\u00e5 kinofilmen og hadde dermed en grei historie \u00e5 utforske. Alessandro Ferrari henger med videre som manusforfatter ogs\u00e5 i \u00e5rets hefte, men n\u00e5 hviler mer p\u00e5 ham.", "Det blir lite magi \u00e5 spore i rutene, selv om det trylles jevnt og trutt og tappert. Morsomst er det n\u00e5r sn\u00f8mannen Olaf mister hodet, og v\u00e6r trygg, det ender bra det ogs\u00e5. Men heldigvis ikke med oppl\u00f8ftende moral, nye venner eller klemming. De korte historiene er overlesset med dette, ledet an av Barbie-aktige figurer med kongelige titler.", "Men greit nok, er du ute etter sirupsnipper med ekstra sukker p\u00e5, faller kanskje Anna, Elsa og Olaf i smak.", "Terningkast 5", "Jens von Bustenskjold (Bladkompaniet)", "Drikking, damejakt og uvettig skyting. Slik er livet i Oladalen.", "Sigurd Lybeck fikk Jens von Bustenskjold-historier p\u00e5 trykk i \"Arbeidermagasinet\" tidlig p\u00e5 1930-tallet, og i 1935 kom tegneserien ved hjelp av Anders Bj\u00f6rgaard. De fortsatte fram til 1962, med Oladalen som en lett forkledning av Lybecks hjembygd Etnedal i Oppland.", "I \u00e5rets hefte svirrer det et helikopter over det isfiskende bygdefolket: \"Den rare kaffekverna mol seg tett ned over hodene p\u00e5 folk og sto stundom helt stille i lufta som en annen augestyng\". Skal vi tippe 50-tallet? Plassbakk-kallen jukser, drikker og pr\u00f8ver seg p\u00e5 damene.", "I den andre historien er det Myreng-gubben som g\u00e5r berserk.", "Terningkast 3", "Nr. 91 Stomperud  (Egmont)", "Stomperud som R\u00f8dhette med ballongbryst.", "Neste \u00e5r kan det markeres at det er 80 \u00e5r siden Nr. 91 Stomperud s\u00e5 dagens lys i Norsk Ukeblad.", "Han startet som en fornorsket versjon av svenske 91:an Karlsson, men fikk raskt sitt eget liv. Juleheftet kom allerede i 1938, og i 2005 overtok H\u00e5kon Aasnes som forfatter og tegner. Han har f\u00f8rt Stomperud inn i moderne tid, denne gang med Segway, terrortrussel og robotklippere. En slektning av obersten skaper tr\u00f8bbel, mens 91 er spion i kvinnekl\u00e6r.", "Og selvsagt kommer han hjem til jul, denne gang ved hjelp av en l\u00f8psk rakett.", "Terningkast 5", "Fiinbeck & Fia (Egmont)", "Heller en dram hos Olsen enn punch hos fru Slankh.", "\"Bringing up father\" gikk i hele 87 \u00e5r, fra 1913 til 2000. P\u00e5 norsk kom den som \"Fiinbeck & Fia\" i 1921, med sitt f\u00f8rste julehefte i 1930.", "\u00c5rets hefte er satt sammen av s\u00f8ndagssider fra 1947, mens opphavsmann Georg McManus (1884-1954) fortsatt tegnet serien. Han har en herlig dreis p\u00e5 det hele, selv om plottet er enkelt: Fiinbecks himmelrike er et pokerlag og sprengt oksebryst med spissk\u00e5l, mens Fia dyrker sosietetsliv og shopping.", "Historiene utspiller seg i kollisjonen mellom de to, med varierende vinnere og bildene p\u00e5 veggen som tilskuere.", "Terningkast 4", "Tuss og Troll (Egmont)", "Er du plagsom, kan du ende opp som en katt.", "H\u00e5kon Aasnes (f\u00f8dt 1943) er en gjenganger i juleheftene. Du finner ham i b\u00e5de Sm\u00f8rbukk og Stomperud og her i Tuss og Troll.", "At tjenestefolk hadde faredager, to faste dager i \u00e5ret da de kunne bytte arbeidsgiver, var nytt for meg. Aasnes bruker disse dagene som bakgrunn for \"D\u00e5 fj\u00f8snissane ordna opp\", et eventyr med nisser og trolldom.", "Andre halvdel er opptrykk fra 1966, med eventyrene \"Dei 7 folane\", \"Kjetta\", \"Kjerringa som sat p\u00e5 Huk\" og \"Rosa\". Sistnevnte er en skj\u00f8nnheten og udyret-variant med en bj\u00f8rn og en rikmannsdatter.", "Terningkast 5", "Pondus  (Egmont)", "Oops, der knakk blokkfl\u00f8yten fra svigermor til jul.", "Pondus har f\u00e5tt Jokke som nabo, og det danner utgangspunktet for \u00e5rets julefortelling. Ikke spesialskrevet for dette heftet riktignok, men rykende fersk likevel. Dermed har vi Frode \u00d8verli der vi vil ha ham, som en leverand\u00f8r av nye julehistorier.", "Denne gang handler det om sn\u00f8mannbygging og diskusjonen om hvem som er best av Kiss og AC/DC. Tito og Baltazar, naboene p\u00e5 den andre siden, har sin egen favoritt. Noen ekstra julestriper om andre tema er heller ikke \u00e5 forrakte, som n\u00e5r Eddie bruker sjekketrikset \"det er 3. s\u00f8ndag i eddvent\" og scorer til bussj\u00e5f\u00f8r Hugos store irritasjon. P\u00e5 p\u00f8bben finner vi ogs\u00e5 for en gangs skyld Harold, kastet ut etter en ustabil golf-chip i stua. Det krones av Pondus julegave til svigermor, en reise til Polsk Polynesia med bare ett anl\u00f8p i \u00e5ret.", "Terningkast 3", "Donald Duck & Co: Middelm\u00e5dige historier, der tre ikke har v\u00e6rt trykt i Norge. Et pluss for Lang\u00f8re-fortellingen fra 1947.", "Terningkast 2", "Walt Disneys julehefte: Noen klassiske ensidere og en gammel Sn\u00f8hvit-fortelling, men de nyere historiene er b-vare fra ulikt hold.", "Terningkast 5", "Donald Duck, god gammel \u00e5rgang: S\u00f8ndagssider fra 1948-1951 signert Al Taliaferro. Han var den som introduserte Ole, Dole og Doffen.", "Terningkast 4", "Jul der ingen skulle tru at nokon kunne bu: Oddgeir Bruaset ser p\u00e5 gammel julefeiring, pluss livet p\u00e5 knatt og knaus. S\u00f8rvestlandet savnes.", "Terningkast 3", "Tom & Jerry: Det er f\u00e5 hefter for de yngste i \u00e5r, men de f\u00e5r sitt n\u00e5r Oscar Martin s\u00f8rger for at jula feires av b\u00e5de katt og mus.", "Terningkast 4", "Nissen: Viktor Rydberg fra J\u00f6nk\u00f6ping skrev diket \"Tomten\" i 1881. Her er Andr\u00e9 Bjerkes gjendikting fra 1961, illustrert av Ingrid Elf.", "Terningkast 2", "Billy: 93 \u00e5r gamle Mort Walker holder fortsatt oppsyn med livet i Sumpleiren. Disse sidene er fra 1995, da forfallet var i gang.", "Terningkast 5", "Asterix & Obelix: Sport er tema for \u00e5rets gallergalskap, satt sammen av utdrag fra gamle historier. Et slags greatest hits-album.", "Terningkast 5", "Firekanta: Nils Axle Kanten er i gang med sitt vikingalbum \"Veikingene\", og forsmaken lover bra. Mye morsomt ellers ogs\u00e5.", "Terningkast 5", "Hellig jul: Inspirert av de klassiske litter\u00e6re juleheftene, med vekt p\u00e5 det kristne budskapet. Mye nytt stoff, men Selma Lagerl\u00f6f h\u00f8rer med."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "68e33486717ea32dc870a0de78446ea0fd881e2ba09ae60d5eec24b16c81a5f8"}, {"field": "createtime", "value": "2016-12-07T21:45:15.000Z"}, {"field": "description", "value": "Full pott til juleheftet som skiller seg ut fra mengden: Terningkast 6 til Herbj\u00f8rg Kr\u00e5keviks vakre \u00abJuleroser\u00bb."}, {"field": "dominantimage", "value": "http://www.adressa.no/incoming/article13897268.ece/l396l9/ALTERNATES/w980-default/JULEHEFTER76.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f5cff5e85a9a49a93fdb08978f62d5b406ad11aa.jpg?5991f181"}, {"field": "dominantthumbnaildimensions", "value": "300x169"}, {"field": "heading", "value": ["Vi har anmeldt \u00e5rets julehefter -adressa.no", "Vannpolo p\u00e5 selryggen", "Frisk tur p\u00e5 b\u00f8ljan bl\u00e5", "Kiowaenes h\u00f8vding ordner opp", "Helt uten hemninger", "Spr\u00f8 onkel og svor", "En hipster i pipa", "Full fart under julebordet", "Julenissen, Jesus, Jostein og Hanne", "Jule\u00f8l og fylleangst", "Nissemor tar hevn", "Vikingskatt stjeles", "Ny tegner i Blondie", "Frossen fugl og ilsk bukk", "Nissegjeng fra Island", "Ka-blammmm og braka-boom", "Et lite glimt av Bigfoot", "Ut p\u00e5 byen julaften", "En slekt av soldater", "Julens mange mareritt", "Vikinglivet er t\u00f8ffe greier", "En vaskekte hillbilly", "Kongen er helt konge", "Tid for mirakler og festtaler", "Gnomer gode som gull", "Sukkers\u00f8t sn\u00f8verden", "Isfiske med v\u00e5t niste", "Her er h\u00e6ren i 2016", "Livet som rik er ikke lett", "Fj\u00f8snissene fikser det", "De gode naboene bygger sn\u00f8menn", "Ti hefter til"]}, {"field": "id", "value": "f5cff5e85a9a49a93fdb08978f62d5b406ad11aa"}, {"field": "keyword", "value": "jul"}, {"field": "keywords", "value": "jul"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": ["walt disney", "ferrari", "google", "facebook"]}, {"field": "kw-concept", "value": ["\u00e5rets hefte", "jul", "dagens lys", "hefte", "julehefte", "\u00e5ret", "liv", "\u00e5rets julehefte", "historie"]}, {"field": "kw-entity", "value": ["billy", "bigfoot", "andeby", "aller forlag", "bladkompaniet", "pusur", "blondie", "barbie", "tott", "cyan", "rocky", "chic", "sm\u00f8rbukk", "bache", "s\u00f8lvpilen", "al qaida", "dik browne", "cowboys", "barney google and snuffy smith", "c. tito og baltazar", "bj\u00f8rke", "christiania", "dagoberts", "arno vigmostad", "tommy", "dole og doffen", "oladalen", "christmas", "egmont", "chris", "kjell", "calvin and hobbes", "appalachene", "arno vigmostad og arnstein bj\u00f8rke", "strand comics", "aleksander kirkwood brown og tore strand olsen", "knoph swane", "herborg kr\u00e5kevik", "eddie", "fia"]}, {"field": "kw-location", "value": ["stockholm", "nemi", "s\u00f8rum", "saltdal", "smith", "j\u00f6nk\u00f6ping", "island", "s\u00f8rfjorden", "onda", "pakistan", "ohio", "etnedal", "norge", "lillestr\u00f8m", "nordland", "panama", "oslo", "oppland", "stavanger", "bergen"]}, {"field": "kw-pageclass", "value": "article"}, {"field": "kw-person", "value": ["dean young", "h\u00e5kon aasnes", "harald rex", "bill watterson", "arnstein bj\u00f8rke", "knut gribbs olga barcowa", "\u00f8yvind sag\u00e5sen", "ingrid elf", "andr\u00e9 bjerkes", "albert stomperud", "arild midthun", "frode \u00f8verli", "einar \u00f8kland", "nils axle kanten", "carl barks", "jamie oliver", "miss hardanger", "helge torvund", "harold knerr", "gro dahle", "bj\u00f8rnar k. meisler", "anne marie", "anne b. ragde", "varg veum", "jens von bustenskjold", "anne marie g. storhaug", "frank sels", "al taliaferro", "barney google", "stephan pastis", "arild w\u00e6rness", "anders bj\u00f6rgaard", "irene adler", "gunnar staalesen", "hanne sigbj\u00f8rnsen", "john marshall", "georg mcmanus", "b\u00f8rge lund", "donald duck", "aleksander kirkwood brown"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article13897268.ece/l396l9/ALTERNATES/w980-default/JULEHEFTER76.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi har anmeldt \u00e5rets julehefter"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/07/Vi-har-anmeldt-%C3%A5rets-julehefter-13897091.ece"}, {"field": "pageclass", "value": ["article"]}, {"field": "publishtime", "value": "2016-12-07T21:42:31.000Z"}, {"field": "recs-articleid", "value": "13897091"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-07T21:42:31.000Z"}, {"field": "recs-rawtitle", "value": "Vi har anmeldt \u00e5rets julehefter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Full pott til juleheftet som skiller seg ut fra mengden: Terningkast 6 til Herbj\u00f8rg Kr\u00e5keviks vakre \u00abJuleroser\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/f5cff5e85a9a49a93fdb08978f62d5b406ad11aa.jpg?5991f181"}, {"field": "thumbnailfullheightdimensions", "value": "200x5440"}, {"field": "timestamp", "value": "2017-08-14T18:52:49.000Z"}, {"field": "title", "value": "Her er \u00e5rets beste julehefter"}, {"field": "url", "value": "http://www.adressa.no/pluss/kultur/2016/12/07/Vi-har-anmeldt-%c3%a5rets-julehefter-13897091.ece"}, {"field": "urlhash", "value": "f5cff5e85a9a49a93fdb08978f62d5b406ad11aa"}], "score": 0.66499937, "siteId": "9222270286501375973", "id": "f5cff5e85a9a49a93fdb08978f62d5b406ad11aa"}

