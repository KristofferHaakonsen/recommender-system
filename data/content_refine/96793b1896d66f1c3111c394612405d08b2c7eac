{"fields": [{"field": "modifiedtime", "type": "time", "value": "2017-02-24T13:53:48.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["H\u00e5ndball", "Skyting", "Troms", "Skiskyting", "Langrenn", "Basketball", "Troms\u00f8"]}, {"field": "author", "value": ["lars eidissen", "\u00f8yvind sivertsen"]}, {"field": "body", "value": ["Saken oppdateres.", "Denne uken har iTroms\u00f8 presentert 20 idrettstalenter fra Troms\u00f8 som konkurrerer p\u00e5 h\u00f8yt niv\u00e5 og har store ambisjoner.", "Med mange \u00e5rs mellomrom har v\u00e5r avis hatt en lignende oversikt, sist i 2010 og f\u00f8r det i 1998.", "Hva skjedde med ten\u00e5ringstalentene i 2010? Vi har v\u00e6rt i kontakt med dem og f\u00e5tt svar.", "De var supertalentene som lyktes - her er deres r\u00e5d til unge ut\u00f8vere", "2010: I 2010 debuterte Sara Johansen i Toppserien \u00e9n dag etter hun fylte 15 \u00e5r. Hun spilte p\u00e5 J15-landslaget. - M\u00e5let er \u00e5 bli blant de beste og spille p\u00e5 A-landslaget til Norge, sa Sara Johansen til oss den dag.", "Dette har skjedd: Sara Johansen har v\u00e6rt i Fl\u00f8ya i alle \u00e5r siden 2010. Der har hun v\u00e6rt med p\u00e5 nedrykk til 2.-divisjon og opprykk tilbake til 1.-divisjon - og en toppsesong der i fjor.", "Hun fulgte aldersbestemte landslag til og med J19-EM p\u00e5 hjemmebane i 2014, som endte i semifinale.", "I mars 2016 ble hun mamma til lille Lucas, sammen med TUIL-profil Lars-Gunnar Johnsen.", "\u2013 Jeg har kun ett m\u00e5l, og det er \u00e5 se hvor god jeg kan bli her i Troms\u00f8. Jeg skj\u00f8nte tidlig at jeg aldri kom til \u00e5 flytte fra familien, kj\u00e6resten og venner, sier Sara Johansen til iTroms\u00f8 i dag.", "Hennes beste fotballminne var comebacket etter f\u00f8dsel da Fl\u00f8ya vant 5\u20130 hjemme mot Fart med Lucas p\u00e5 tribunen.", "\u2013 Idrett skal v\u00e6re g\u00f8y. Ha det artig, bruk tid p\u00e5 trening og v\u00e6r nysgjerrig. S\u00f8k r\u00e5d og kunnskap. Det er opp til deg selv hvor god du vil bli. L\u00f8sningen er ikke \u00e5 flytte s\u00f8rover, er Johansens r\u00e5d til unge ut\u00f8vere i dag.", "2010: Roman Popov var i landslagstroppen i turn og ofte p\u00e5 pallen p\u00e5 norgescupstevner som 15-\u00e5ring.", "Om sin ambisjon med idretten:", "- \u00c5 bli den beste turneren i verden, sa Popov til iTroms\u00f8 i 2010.", "Dette har skjedd: Roman Popov ble v\u00e6rende p\u00e5 landslag frem til starten av 2014. Han trente 27 til 30 timer i uken, og vant mange konkurranser i Norgescupen. S\u00e5 fikk han kyssesyken.", "\u2013 Jeg ser tilbake p\u00e5 tiden som en aktiv tid hvor jeg satset veldig stort. Jeg hadde fantastiske muligheter til \u00e5 n\u00e5 store m\u00e5l. Det var gode ressurser og en god trener fra Russland. Vi hadde kanskje ikke den beste hallen, men det var opp til oss. Jeg hadde satset videre om jeg ikke ble syk, sier Roman Popov.", "Da han endelig ble skikkelig frisk igjen, oppdaget han at motivasjonen til \u00e5 trene seg opp i en idrett som krever enormt mye trening, ikke var som f\u00f8r. Da handlet det om \u00e5 komme i form til \u00e5 gj\u00f8re karriere i Forsvaret.", "I dag er Popov vaktkommand\u00f8r i f\u00f8rstegangstjenesten p\u00e5 NATO-basen p\u00e5 J\u00e5tt\u00e5 utenfor Stavanger. Han har f\u00e5tt tilbud om et oppdrag i Sj\u00f8forsvaret etter dette, og vil satse p\u00e5 karriere i Forsvaret.", "\u2013 Jeg trives kjempegodt og milj\u00f8et her er fantastisk. Jeg har kjempelyst til \u00e5 fortsette \u00e5 gj\u00f8re noe stort ut av det. Jeg har lyst til \u00e5 v\u00e6re mer aktiv i tjenesten, i spesialstyrke, sier Popov.", "Her er stortalentene som flyttet fra Troms\u00f8 for \u00e5 satse", "\u2013 R\u00e5det til dagens unge idrettsut\u00f8vere?", "\u2013 All slags sport holder p\u00e5 \u00e5 utvikle seg utrolig mye. Det blir stadig hardere. R\u00e5det mitt er bare \u00e5 trene, \u00e5 h\u00f8re p\u00e5 treneren og holde hum\u00f8ret oppe. Vente med alt av festing og kj\u00e6rester. Det kan man f\u00e5 seg etterhvert.", "2010: En talentfull sv\u00f8mmer som hadde markert seg med gull i junior-NM p\u00e5 50 meter bryst.", "\u2013 Jeg vil bli s\u00e5 god som mulig og hevde meg internasjonalt. Deltakelse i EM, VM og OL er jo dr\u00f8mmer man har, sa Lekhmus om ambisjonene i 2010.", "Dette har skjedd: Tok steget opp til seniorsv\u00f8mming og markerte seg sterkt der som Norgesmester b\u00e5de p\u00e5 50 og 100 mester bryst i 2013.", "\u00c5ret etter flyttet Lekhmus til Bergen for \u00e5 kombinere det siste \u00e5ret med utdanning sammen med sv\u00f8mmesatsing. Flere av ressurspersonene i milj\u00f8et i Troms\u00f8 hadde flyttet s\u00f8rover.", "Da stopper fremgangen opp.", "\u2013 Det var et nytt milj\u00f8 og en ny treningsmetode. Det m\u00e5 synke litt inn. Det g\u00e5r kanskje ikke med det samme. Man m\u00e5 ta seg god tid. Man skulle kanskje ventet litt til og pr\u00f8vd mer. Den gang tenkte jeg \u00abPokker, du har hatt en bra karriere uansett\u00bb. Da var valget om man skulle satse videre eller begynne p\u00e5 det \u00abvoksne liv\u00bb, sier Lekhmus.", "I dag jobber han som skipper p\u00e5 fiskeb\u00e5t, og bekrefter at det er gode tider i bransjen. Uten at han vil avsl\u00f8re hvor gode inntekter det bli.", "Han er fortsatt glad i \u00e5 trene, og driver p\u00e5 med styrketrening.", "Han er glad for livet i idretten, som blant annet har gitt mange n\u00e6re relasjoner.", "\u2013 Jeg har knapt sovet flere netter med dama enn jeg gjorde med kompisene jeg var p\u00e5 stevner med. Det ble nesten som en familie, sier Lekhmus.", "Dette r\u00e5det har han til unge idrettsut\u00f8vere:", "\u2013 Det er bare \u00e5 st\u00e5 p\u00e5 og trene hardt. Det er det eneste som gjelder. \u00c5 v\u00e6re 24-timersut\u00f8ver. At man ikke leker bajas. Man m\u00e5 trene bra, sove godt og hvile.", "2010: Var en av de fremste talentene i Troms\u00f8 Sv\u00f8mmeklubb og tok s\u00f8lv med stafettlaget i junior-NM.", "\u2013 M\u00e5 et er \u00e5 bli s\u00e5 god som jeg kan bli og s\u00e5 f\u00e5 deltatt i OL eller EM, sa Lockertsen i 2010 om idrettsambisjonene.", "Dette har skjedd: Like etter iTroms\u00f8s talentserie i 2010 ble Lockertsen skadet.", "\u2013 I 2010 trente jeg mer enn jeg jeg hadde gjort f\u00f8r eller siden. Jeg ble skadet og kom meg aldri 100 prosent tilbake i l\u00f8pet av \u00e5rene \u00e5rene p\u00e5 NTG, forteller hun.", "Likevel ser 21-\u00e5ringen positivt tilbake p\u00e5 \u00e5rene med sv\u00f8mmesatsing, og forteller at det har gitt henne fordeler i arbeidslivet.", "\u2013 Jeg har f\u00e5tt meg deltidsjobb som personlig trener i Studentidretten i Oslo. Her jobber jeg med unge, gamle, folk som skal s\u00f8ke Politih\u00f8gskolen eller vil delta i triatlon. Nisjen min er at jeg er Sv\u00f8mme-PT i tillegg. Det er et popul\u00e6rt og unikt tilbud, forteller Lockertsen.", "Hennes r\u00e5d til dagens unge ut\u00f8vere er at uansett utfall, s\u00e5 vil tiden idrettsut\u00f8ver gi mange minner og nyttig erfaring.", "\u2013 Uansett hvor langt du m\u00e5tte komme i idretten du satser p\u00e5 og brenner for, vil du sitte igjen med mange minner og nyttig erfaring fra tiden. Man l\u00e6rer blant annet hvordan samarbeide med andre, bygge et team, og hvordan h\u00e5ndtere medgang og motgang, sier Lockertsen og legger til:", "\u2013 Jeg er sikker p\u00e5 at jeg ikke hadde v\u00e6rt den samme i dag, uten de utallige timene jeg smakte p\u00e5 klorvannet i Stakkevollan sv\u00f8mmehall som barn og ungdom, selv om jeg aldri ble verdensmester.", "2010: Var nybakt norgesmester med TILs juniorlag i 2010 og stod med proffkontrakt i TIL foran 2011-sesongen.", "Dette har skjedd: Kj\u00e6ve spilte 2011-sesongen for TIL og fikk et innhopp i eliteserien under storhetstiden til Per-Mathias H\u00f8gmos lag.", "S\u00e5 gikk turen den korte veien over brua til TUIL, hvor Kj\u00e6ve i \u00e5r g\u00e5r p\u00e5 sin sjette sesong.", "Var sv\u00e6rt sentral i TUILs opprykk til 1.-divisjon i fjor med syv scoringer og 13 m\u00e5lgivende pasninger.", "I 2016 skal han kombinere 1.-divisjonsspill med legestudier.", "\u2013 Hvis jeg skulle gitt r\u00e5d til unge idrettstalenter s\u00e5 ville det v\u00e6rt \u00e5 ha det g\u00f8y og tren med kvalitet, sier H\u00e5kon Kj\u00e6ve.", "2010: iTroms\u00f8 beskrev han som et av de st\u00f8rste talentene p\u00e5 flere \u00e5r i Troms\u00f8 Storm. Debuterte i BLNO som 16-\u00e5ringen.", "\u2013 \u00c5 bli s\u00e5 god som mulig og f\u00e5 mange minutters spilletid p\u00e5 laget jeg spiller p\u00e5, uttalte Solem om sine ambisjoner.", "Dette har skjedd: Solem har blitt v\u00e6rende i Troms\u00f8 Storm, og m\u00e5 sies \u00e5 ha innfridd sine ambisjoner til gangs: I 2016/17 snitter han 33 og et halvt minutt spilletid (av 40 mulige) per kamp for elitelaget i basketball.", "Har scoret 251 poeng s\u00e5 langt i \u00e5rets sesong, et snitt p\u00e5 10.5 poeng per kamp.", "I 2012 var Solem ogs\u00e5 med p\u00e5 U-20 landslaget til Norge hvor spilte en turnering i Nederland pluss nordisk mesterskap i Finland.", "I tillegg til fortsatt spill i Storm, er Solem ingeni\u00f8rstudent (prosess og gass) ved UiT og trener et ungdomslag i Troms\u00f8 Storm.", "\u2013 Et r\u00e5d til unge talenter kan v\u00e6re \u00e5 l\u00e6re seg \u00abtime management\u00bb, noe som er viktig hvis man skal b\u00e5de forbedre seg gjennom treningene og v\u00e6re med p\u00e5 skole og sosiale ting, sier Anders Solem.", "Da: Kom til finale p\u00e5 feltskytingen p\u00e5 Landsskytterstevnet (LS). Slo blant annet skytterkongen Tor-Erik Fossli og vant den s\u00e5kalte \u00absuperfinalen\u00bb i Nye Troms-cupen.", "Dette har skjedd: Fra 2010 til 2012 gikk det stabilt bra og Regine holdt seg i toppen nasjonalt.", "\u2013 Noe av det jeg er mest forn\u00f8yd med er at jeg ble kretsmester i vinterfelt i 2011. Denne tittelen betyr ekstra mye da det var en uke etter treneren min d\u00f8de br\u00e5tt og uventet og jeg vet hun ville v\u00e6rt utrolig stolt, sier Regine.", "Som siste\u00e5rsjunior 2012 gikk det tyngre, men motivasjonen kom tilbake etter en pause med skole i England. Blant annet var hun med p\u00e5 \u00e5 vinne samlagsskytingen i NNM i 2012 og 2013.", "\u2013 I 2014 flyttet jeg til Trondheim for \u00e5 studere og skytingen \u00abble igjen i Troms\u00f8\u00bb, men p\u00e5 Landsskytterstevnet i 2015 ble hun andre beste jente p\u00e5 felthurtig.", "Da: Er i norgestoppen b\u00e5de bane- og feltskyting. Kom til finale p\u00e5 felt p\u00e5 Landsskytterstevnet b\u00e5de i 2009 og 2010.", "Dette har skjedd: Ble nordnorsk mester b\u00e5de individuelt og lag, h\u00e5logalandsmester, samlagsmester og fikk 6.-plass p\u00e5 Landsskytterstevnet (bane).", "Flyttet til Fredrikstad i 2014 der hun utdanner seg til vernepleier. Der har det blitt lite skyting, og Emma har konsentrert seg om studiene og bli kjent med et nytt milj\u00f8.", "\u2013 Jeg har blant annet arrangert skyteskole, for rekruttering er viktig, og skytinga betyr mye for meg uansett hvor aktiv jeg er en periode. Etter planen er jeg ferdigutdannet som vernepleier sommeren, smiler hun.", "Da: Sentral p\u00e5 Bravos lag som v\u00e6r opprykk til 1.-divisjon sist sesong. \u00abB\u00f8ttet\u00bb inn m\u00e5l i 2.-divisjon. Ble tatt ut til samling p\u00e5 juniorlandslaget.", "Dette har skjedd: P\u00e5dro seg en alvorlig kneskade og var ute av spill til h\u00f8sten 2011.", "Var likevel med \u00e5 vinne serien og spille opprykkskvalik med Bravo i 2013 og 2014.", "\u2013 Etter kneskaden valgte jeg \u00e5 trappe litt ned p\u00e5 satsingen og for \u00e5 prioritere studier og jobb, noe som medf\u00f8rte at jeg la h\u00e5ndballen p\u00e5 hylla etter endt sesong i 2014, forteller Moe, som er fysioterapeut p\u00e5 Kurbadet her i Troms\u00f8.", "\u2013 Og ellers er jeg travel med sm\u00e5barnslivet, sier Carina Moe med et smil.", "2010: Er i likhet med flere Troms\u00f8-jenter i landslagsdiskusjonen i rytmisk gymnastikk. Hevder seg godt i norgescupen.", "Hennes m\u00e5l i 2010 var \u00e5 bli blant de beste i Norge og konkurrere i utlandet. Noe hun klarte.", "Dette har skjedd: \u2013 RG gikk veldig bra! Jeg var med p\u00e5 verdenscup i 2012 og ble tatt ut til landslaget, men sluttet etter den sesongen, som var nummer fem p\u00e5 rankinglisten i Norge i sin siste sesong.", "For tiden er hun p\u00e5 utveksling p\u00e5 the University of Sydney. \u2013 Jeg skal v\u00e6re her til juli. Deretter skal jeg tilbake til Bergen og fullf\u00f8re, men skal utveksle p\u00e5 master, forteller hun.", "2010: BUL Troms\u00f8-talentet er Norges raskeste 18-\u00e5ring. Kom p\u00e5 5.-plass i junior-NM.", "Bjerkans m\u00e5l i 2010 var \u00e5 bli norgesmester.", "Dette har skjedd: Tok flere UM-gull, men r\u00f8k korsb\u00e5ndet p\u00e5 en fotballtrening i 2012. Kjempet seg tilbake og ble i 2013 tatt ut til U23-EM. Fikk tiden 10,63 p\u00e5 100 meter og er med det den tredje raskeste i Nord-Norge gjennom tidene.", "Men tilbakevendende skadeproblemer har \u00f8delagt mye for sprinteren.", "2010: Satset b\u00e5de p\u00e5 skiskyting og langrenn, og hadde tatt bronse i junior-VM.", "Dette har skjedd: Befestet en stadig sterkere posisjon som et av Norges fremste skiskyttertalenter de neste \u00e5rene, og var ogs\u00e5 med da Troms tok en minneverdig gullmedalje p\u00e5 stafetten i junior-NM i langrenn - sammen med Silje Theodorsen, Lovise Heimdal og Marit Robertsen.", "\u2013 Idrettskarrieren siden 2010 har p\u00e5 mange m\u00e5ter g\u00e5tt over all forventning. Jeg fikk noen fantastiske \u00e5r p\u00e5 juniorlandslaget (2011\u20132014). I l\u00f8pet av disse \u00e5rene tok store steg b\u00e5de fysisk og skytemessig, mye grunnet at jeg trives sv\u00e6rt godt \u00e5 v\u00e6re del av et ekstremt motivert lag, sier Frida Strand Kristoffersen i dag.", "I 2014 ble Frida Strand Kristoffersen rammet av en sykdom som preget henne i flere \u00e5r.", "\u2013 Etter halvannet \u00e5r uten tegn til bedring bestemte jeg meg for \u00e5 endre fokusomr\u00e5de. Dermed begynte \u00e5 studere sivilingeni\u00f8r i Trondheim h\u00f8sten 2015. Her stortrives jeg og ser absolutt verdien av \u00e5 inneha idrettsmentalitet, ikke bare i forbindelse med studiene, men ogs\u00e5 i hverdagen.", "\u2013 Totalt sett har satsingen har gitt meg mine beste venner samt opplevelser og erfaringer jeg aldri ville v\u00e6rt foruten, sier Kristoffersen.", "\u2013 R\u00e5det til unge idrettstalenter i dag?", "\u2013 Mine r\u00e5d er \u00e5 jobbe hardt, v\u00e6re nysgjerrig, opps\u00f8ke det/de du tror kan gj\u00f8re deg best mulig og for all del; ikke glem \u00e5 dyrke gleden i det du gj\u00f8r!"]}, {"field": "category0", "value": "100sport"}, {"field": "category1", "value": "100sport|andreidretter"}, {"field": "contenthash", "value": "02dda2c1249741d18b3d6f88294beade8ecb02925d24f8e43b0f85f700a9d05e"}, {"field": "createtime", "value": "2017-02-24T16:41:19.000Z"}, {"field": "description", "value": "Hva skjedde med Troms\u00f8s stortalenter i 2010? Det kan du lese om her."}, {"field": "heading", "value": ["De var Troms\u00f8s st\u00f8rste idrettstalenter", "Sara Johansen (21): - Vil aldri flytte fra familien, kj\u00e6resten og venner", "Roman Popov (21): - Hadde satset videre om jeg ikke ble syk", "John Lekhmus (25): Fra sv\u00f8mmebassenget til fiskeb\u00e5t", "Hanne Lockertsen (21): Sv\u00f8mmetalentet ble personlig trener med egne nisje", "H\u00e5kon Kj\u00e6ve (25): TIL-talentet som ble TUIL-helt", "Anders Solem (24): Oppfylte egne ambisjoner og ble sentral Storm-spiller", "Regine Hagfoss (22): - Skytingen ble igjen i Troms\u00f8", "Emma Hagfoss (22): Har konsentrert seg om studiene", "Carina Moe (25): Er blitt fysioterapeut og sm\u00e5barnsmor", "Helga Berg Giverhaug (22): Kom p\u00e5 landslaget", "Nikolai Bjerkan (25): Ble Nord-Norges tredje raskeste", "Frida Strand Kristoffersen (23): - Satsingen har gitt meg mine beste venner samt opplevelser og erfaringer jeg aldri ville v\u00e6rt foruten"]}, {"field": "id", "value": "96793b1896d66f1c3111c394612405d08b2c7eac"}, {"field": "keyword", "value": ["H\u00e5ndball", "Skyting", "Troms", "Skiskyting", "Langrenn", "Basketball", "Troms\u00f8"]}, {"field": "keywords", "value": "H\u00e5ndball,Skyting,Troms,Skiskyting,Langrenn,Basketball,Troms\u00f8"}, {"field": "kw-category", "value": ["andreidretter", "100sport"]}, {"field": "kw-concept", "value": ["r\u00e5d", "skjedd", "unge", "tren", "unge ut\u00f8vere", "sesong", "\u00e5ret", "flytte", "dag", "tiden", "venner samt opplevelser"]}, {"field": "kw-entity", "value": ["regine", "landsskytterstevnet", "studentidretten", "johansens", "troms\u00f8 sv\u00f8mmeklubb", "university of sydney", "norgesmester", "bravo", "sj\u00f8forsvaret", "politih\u00f8gskolen", "fart", "per-mathias h\u00f8gmos", "forsvaret", "kurbadet", "toppserien", "uit", "pokker", "troms\u00f8 storm", "fl\u00f8ya", "norgescupen", "lovise heimdal og marit robertsen", "nye troms", "stakkevollan", "itroms\u00f8", "j\u00e5tt\u00e5", "m. fikk", "a-landslaget"]}, {"field": "kw-location", "value": ["england", "lucas", "nederland", "nord-norge", "trondheim", "russland", "norge", "troms\u00f8", "troms", "oslo", "stavanger", "fredrikstad", "bergen", "finland"]}, {"field": "kw-pageclass", "value": "article"}, {"field": "kw-person", "value": ["nikolai bjerkan", "john lekhmus", "emma hagfoss", "hanne lockertsen", "marit robertsen", "tor-erik fossli", "carina moe", "frida strand kristoffersen", "helga berg giverhaug", "h\u00e5kon kj\u00e6ve", "sara johansen", "lovise heimdal", "silje theodorsen", "lars-gunnar johnsen", "anders solem", "roman popov"]}, {"field": "kw-taxonomy", "value": ["100sport/andreidretter", "100sport"]}, {"field": "og-image", "value": "https://vertical.snd.no/images/f6e3ec13-ca80-4eac-b4b4-857fcd42d35f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De var Troms\u00f8s st\u00f8rste idrettstalenter - dette gj\u00f8r de i dag"}, {"field": "og-type", "value": "article"}, {"field": "og-url", "value": "http://www.adressa.no/100Sport/andreidretter/De-var-Tromsos-storste-idrettstalenter---dette-gjor-de-i-dag-231043b.html"}, {"field": "pageclass", "value": null}, {"field": "publishtime", "value": "2017-02-24T12:13:27.000Z"}, {"field": "recs-articleid", "value": "231043"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|andreidretter"}, {"field": "recs-publishtime", "value": "2017-02-24T12:13:27.000Z"}, {"field": "recs-rawtitle", "value": "De var Troms\u00f8s st\u00f8rste idrettstalenter - dette gj\u00f8r de i dag -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/andreidretter", "100sport"]}, {"field": "teaser", "value": "Hva skjedde med Troms\u00f8s stortalenter i 2010? Det kan du lese om her."}, {"field": "thumbnail", "value": "http://content-thumbnail.cxpublic.com/content/thumbnail200x150/96793b1896d66f1c3111c394612405d08b2c7eac.jpg?58b0622f"}, {"field": "thumbnailfullheightdimensions", "value": "200x3314"}, {"field": "timestamp", "value": "2017-02-24T16:41:19.000Z"}, {"field": "title", "value": "De var Troms\u00f8s st\u00f8rste idrettstalenter - dette gj\u00f8r de i dag"}, {"field": "url", "value": "http://www.adressa.no/100Sport/andreidretter/De-var-Tromsos-storste-idrettstalenter---dette-gjor-de-i-dag-231043b.html"}, {"field": "urlhash", "value": "96793b1896d66f1c3111c394612405d08b2c7eac"}], "score": 0.54503375, "siteId": "9222270286501375973", "id": "96793b1896d66f1c3111c394612405d08b2c7eac"}

