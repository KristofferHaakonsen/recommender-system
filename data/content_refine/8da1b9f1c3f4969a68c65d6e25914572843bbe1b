{"fields": [{"field": "modifiedtime", "type": "time", "value": "2012-06-20T10:12:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elin fosshaug ols\u00f8"}, {"field": "body", "value": ["Saken oppdateres.", "Musikkprodusent Atle Bredal hoster chilir\u00f8yk og gisper etter luft. Alt er akkurat som det skal v\u00e6re n\u00e5r grillkompisene gjennom ti \u00e5r griller kjempereker p\u00e5 en liten kullgrill.", "Det eneste du f\u00e5r n\u00e5r du griller p\u00e5 gassgrill, er smaken av propp, mener programleder i P3 Are Sende Osen. Han og kompis Atle Bredal griller ikke p\u00e5 annet enn kull. Alt annet er bare tull, mener de erfarne grillerne.", "- Kull gir uten tvil best smak. Du m\u00e5 planlegge litt og ta deg god tid. Smaken m\u00e5 f\u00e5 tid til utvikle seg, sier musikkprodusent i P1 Atle Bredal. De to vet hva de snakker om. For mens veldig mange av oss starter grillsesongen denne helga, griller disse gutta \u00e5ret rundt.", "- I januar var det s\u00e5 kaldt da jeg grilla, at kj\u00f8ttet fr\u00f8s p\u00e5 oversida, forteller Atle, som ogs\u00e5 grilla til 35 konfirmasjonsgjester mens det regnet vannrett og vinden ulte tidlig i mai et \u00e5r.", "- Det er ekstra eksotisk \u00e5 grille om vinteren. Som \u00e5 spise pinnekj\u00f8tt midt p\u00e5 sommeren.", "Hvert \u00e5r utfordrer de to kollegene seg sj\u00f8l grillfaglig under den \u00e5rlige skotthyll-festen p\u00e5 NRK Tyholt. Kenguru, alligator og elg har blant annet st\u00e5tt p\u00e5 menyen n\u00e5r de har grillet for rundt 70 kolleger p\u00e5 ei sv\u00e6r t\u00f8nne med kull. Denne dagen er det andebryst og Madagaskar-reker i egenkomponert marinade som skal tilberedes. Det er med skrekkblanda fryd Are legger rekene p\u00e5 grillen, etter at andebrystet har godgjort seg ei stund.", "- Rekene er s\u00e5 sv\u00e6re at man ville blitt redd om man m\u00f8tte dem p\u00e5 sv\u00f8mmetur. Jeg ville tenkt: Er det pay back time n\u00e5?", "De ser ut som hummere p\u00e5 den lille kulegrillen. Atle heller over marinade og kaster chili- og paprikabitene p\u00e5 grillen. Det surkler og freser. Gutta f\u00e5r knapt puste i stekeosen. Det er heldig for naboene at de ikke sitter ute p\u00e5 verandaen over.", "- R\u00f8yken som stiger opp her n\u00e5, gir en ekstra god smak p\u00e5 rekene, forteller Atle.", "Grillkompisene lar seg ikke imponere over verken kortere oppvarmingstid, mindre stekeos eller de tekniske finessene til nye de gassgrillene p\u00e5 markedet.", "- Hva er poenget med elektriske spyd som roterer av seg sj\u00f8l? Skal man ikke grille sj\u00f8l heller n\u00e5 da, sp\u00f8r Are.", "- Grilling skal ikke v\u00e6re effektivt og kjapt. Man skal ta seg god tid. Det er ei vennegreie eller en familiegreie. Alle er med. Ungene kan legge p\u00e5 maten de sj\u00f8l skal ha, sier Atle, som sammen med Are har badet b\u00e5de and og reker i sj\u00f8llaga marinade.", "Prosessen er m\u00e5let n\u00e5r Atle og Are griller.", "- Har du ikke tid til \u00e5 grille p\u00e5 kull, kan du kj\u00f8pe deg en grandis, mener Are.", "- Verden trenger rett og slett ikke gassgriller. De st\u00e5r rundt omkring p\u00e5 terrassene som monumenter over d\u00e5rlig smak, supplerer Atle.", "Are er helt enig.", "- Hvis du har ei steikepanne med riller, s\u00e5 kan du likes\u00e5 godt bruke den.", "D\u00e5rlig tid gir mange d\u00e5rlige m\u00e5ltider, mener de.", "- Det er trist \u00e5 se unge folk komme drassende med engangsgrillen og p\u00f8lsepakken. Og han ene som er litt eventyrlysten har med seg en halvgrilla kylling fra Rema, sukker Are.", "- P\u00f8lse kan jo smake godt av og til, innvender Atle.", "- Jo da, det smaker med ei skikkelig chilibaconostep\u00f8lse. Men da m\u00e5 det v\u00e6re s\u00e5 mye fyll p\u00e5 at du m\u00e5 ei lompe for \u00e5 holde alt p\u00e5 plass, sier Are.", "Men de er enige om at det finnes verre ting \u00e5 grille enn p\u00f8lse. Det finnes nemlig grenser for hvor god tid man skal ha n\u00e5r man griller.", "- Det er alltid noen som kommer med ei sv\u00e6r flintsteik til 29,90.", "Her har du st\u00e5tt og marinert oksekj\u00f8ttet i sj\u00f8llaga marinade, ogs\u00e5 kommer de og spiser det mens de venter p\u00e5 flintsteika si.", "Ogs\u00e5 f\u00e5r du litt seigt kj\u00f8tt som har ligget flere timer p\u00e5 grillen, i bytte. Hvis man absolutt skal grille flintsteik, s\u00e5 kan man i alle fall skj\u00e6re den i mindre biter f\u00f8r man hiver den p\u00e5 grillen. Andebrystet er m\u00f8rt, rekene er stekt ferdig og gr\u00f8nnsakene er spr\u00f8 og varme. Are dekker p\u00e5 hagebordet med tallerker fra Ikea og bestikk fra Clas Ohlson.", "- Legg merke til at vi ikke bruker duk. Vi vil ha det litt rustikt. Men jeg er s\u00e5pass sofistikert at jeg bruker t\u00f8rkerull. Jeg d\u00f8mmer folk som bruker dorull som t\u00f8rkerull. Man m\u00e5 skille kj\u00f8kken og dass, sier Are. Atle samtykker. S\u00e5 fort\u00e6rer de reker og and i osen av en gl\u00f8dende kulegrill.", "* Det er bare kullgrill som gjelder. Alt annet f\u00e5r maten til \u00e5 smake d\u00e5rlig.", "* Bruk nok kull, og s\u00f8rg for at grillen er skikkelig varm. Kullet skal v\u00e6re gr\u00e5tt f\u00f8r du begynner \u00e5 grille.", "* Legg kullet i en haug, s\u00e5 varmen blir ujevnt fordelt. Da kan maten f\u00e5 hvilt seg der det ikke er fullt s\u00e5 varmt p\u00e5 grillen.", "* Bruk grillvott sj\u00f8l om det ser femi ut, s\u00e5 du ikke brenner deg.", "* Bruk lang klype, av samme grunn.", "* Marinade er et n\u00f8kkelord. Du kommer utrolig langt med litt soyasaus, olivenolje, hvitl\u00f8k og chili. Ikke finn p\u00e5 \u00e5 kj\u00f8pe ferdiglaget marinade, barbecuesaus eller grillkrydder. Lag ditt eget grillkrydder (se eget forslag til oppskrift).", "* Det holder ikke \u00e5 marinere p\u00e5 forh\u00e5nd. Marinaden m\u00e5 ogs\u00e5 helles over maten mens du griller. Hvis noe renner/faller ned i grillen, er det bare bra.", "* Sj\u00f8mat er for den erfarne griller. Nybegynnere kan pr\u00f8ve seg p\u00e5 for eksempel entrec\u00f4te i marinade.", "* Ha ildfast fat tilgjengelig for \u00e5 holde den ferdige maten varm p\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "24bc19b6dec4025d0c5003d098b1fa5b97999bac70ed20c463143b9ff139a405"}, {"field": "createtime", "value": "2017-01-22T21:34:04.000Z"}, {"field": "description", "value": "Halve nabolaget til NRK-programleder Are Sende Osen p\u00e5 Tyholt er r\u00f8yklagt."}, {"field": "dominantimage", "value": "http://www.adressa.no/incoming/article1245918.ece5/ALTERNATES/w980-default/are%20grill%20kvad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8da1b9f1c3f4969a68c65d6e25914572843bbe1b.jpg?59713597"}, {"field": "dominantthumbnaildimensions", "value": "300x169"}, {"field": "heading", "value": ["- Kull er konge -adressa.no", "Smaken av propp", "Vinter-grilling", "Teknisk tull", "P\u00f8lse og lompe", "Are og Atles grilltips"]}, {"field": "id", "value": "8da1b9f1c3f4969a68c65d6e25914572843bbe1b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "food-and-drink"}, {"field": "kw-company", "value": ["ikea", "clas ohlson"]}, {"field": "kw-concept", "value": ["sj\u00f8llaga marinade", "grille"]}, {"field": "kw-entity", "value": ["tyholt", "atle og are", "rema"]}, {"field": "kw-location", "value": "madagaskar"}, {"field": "kw-pageclass", "value": "article"}, {"field": "kw-person", "value": ["are sende osen", "atle bredal"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1245918.ece5/ALTERNATES/w980-default/are%20grill%20kvad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Kull er konge"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1078228.ece"}, {"field": "pageclass", "value": ["article"]}, {"field": "publishtime", "value": "2008-05-09T09:55:47.000Z"}, {"field": "recs-articleid", "value": "873229"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-05-09T09:55:47.000Z"}, {"field": "recs-rawtitle", "value": "- Kull er konge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Halve nabolaget til NRK-programleder Are Sende Osen p\u00e5 Tyholt er r\u00f8yklagt."}, {"field": "thumbnail", "value": "http://content-thumbnail.cxpublic.com/content/thumbnail200x150/8da1b9f1c3f4969a68c65d6e25914572843bbe1b.jpg?59713597"}, {"field": "thumbnailfullheightdimensions", "value": "200x2072"}, {"field": "timestamp", "value": "2017-07-20T22:58:31.000Z"}, {"field": "title", "value": "- Kull er konge"}, {"field": "url", "value": "http://www.adressa.no/forbruker/hjem/article1078228.ece"}, {"field": "urlhash", "value": "8da1b9f1c3f4969a68c65d6e25914572843bbe1b"}], "score": 0.6603476, "siteId": "9222270286501375973", "id": "8da1b9f1c3f4969a68c65d6e25914572843bbe1b"}

