{"fields": [{"field": "modifiedtime", "type": "time", "value": "2016-07-23T09:18:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Une Aina Bastholm"]}, {"field": "author", "value": ["agnethe weisser", "kristin slotter\u00f8y"]}, {"field": "body", "value": ["Den ellers s\u00e5 talef\u00f8re talspersonen for Milj\u00f8partiet de gr\u00f8nne (MDG) n\u00f8ler et \u00f8yeblikk.", "- Jeg burde kanskje ikke si dette. Men jeg kan identifisere meg med geita. Den er utholdende, er god til \u00e5 komme seg frem i vanskelig terreng og liker seg til fjells. Og geita har et artig temperament. Den holder seg til sine prinsipper, eller rettere sagt sin integritet. Samtidig er geita et flokkdyr. Jeg vil ogs\u00e5 gjerne h\u00f8re til.", "- Du liker \u00e5 lede flokken?", "- Ja. Men jeg har ikke problemer med \u00e5 bli ledet av andre heller.", "I den gr\u00f8nne flokken har hun - i hvert fall i teorien - like mye makt som Rasmus Hansson. Partiet holder seg med en toledermodell. \u00c9n kvinne og \u00e9n mann. Det gikk ikke s\u00e5 bra med Hilde Opoku og Hansson. Og da Une ble valgt p\u00e5 landsm\u00f8tet i april, satte Rasmus Hansson sin stilling inn p\u00e5 \u00e5 f\u00e5 den 30 \u00e5r gamle tr\u00f8nderjenta, ikke som sin talsperson, men som partiets.", "Aktuell: Valgt talsperson i Milj\u00f8partiet", "De Gr\u00f8nne.", "F\u00f8dt: 14. januar 1986 i Trondheim. Er oppvokst i Trondheim, Rennebu og Bod\u00f8. Bor n\u00e5 i Oslo.", "Sivil status: Singel.", "Stilling: Talsperson for Milj\u00f8partiet De Gr\u00f8nne sammen med Rasmus Hansson.", "Bakgrunn: Satt i sentralstyret til De Gr\u00f8nne i perioden 2012-2013 og var fylkesleder for partiet i Oslo 2013 og 2014. Politisk r\u00e5dgiver for De Gr\u00f8nne p\u00e5 Stortinget 2013-2016. I 2013 ble hun innvalgt som 1. vararepresentant til Stortinget. Tidligere r\u00e5dgiver i Naturvernforbundet. Og politisk r\u00e5dgiver i Dyrevernalliansen. Gr\u00fcnder av Etikken, dagligvarebutikk for fairtrade og \u00f8kologiske varer i Trondheim.", "H\u00f8rer p\u00e5: Florence And The Machine. NRK", "Alltid Nyheter og P2.", "Spiser: Bakte gr\u00f8nnsaker og hummus. Med en god olivenolje.", "Drikker: Vann. Og r\u00f8dvin.", "Leser: Dagens N\u00e6ringsliv, Klassekampen, Nationen og NRK. I tillegg til nyhetsoppdateringer fra andre aviser.", "Favorittdings: Radioen.", "Kj\u00f8rer: Sykkel.", "Dr\u00f8mmeferie: Fjellturer i Norge. Gjerne i Nordland med h\u00f8ye og bratte fjell.", "Da Hansson skulle velges, stemte 67 landsm\u00f8tedelegater blankt. Og fra sykesengen i Trondheim tvitret Opoku: \u00abLitt av en leder; holder partiet som gissel rett f\u00f8r valget.\u00bb", "- Den prosessen var nok mer ubehagelig for andre enn for meg. Jeg var enstemmig innstilt og f\u00f8lte meg trygg, sier Une.", "- Hva slags forhold har du til Hilde Opoku?", "Denne sommeren lever Une langt fra politiske intriger og kontroverser. Riktignok skriver hun innimellom innlegg p\u00e5 kveldstid. Og n\u00e5r sommerstille medier ringer (p\u00e5 mobilen med d\u00e5rlig dekning), uttaler hun seg villig om alt fra r\u00e5dyr som blir drept i tusentall av sl\u00e5maskiner til ikke helt hvite mennesker som blir utsatt for politiets raseprofilering.", "- Une er utrolig praktisk til ikke \u00e5 v\u00e6re en praktiker. Hun er veldig god p\u00e5 \u00e5 se mennesker, en god lytter som det er enkelt \u00e5 engasjere. Hun tenker veldig p\u00e5 hvordan dyrene har det og er god til \u00e5 h\u00e5ndtere dem ut fra hva hun mener er riktig. Une er god til \u00e5 snakke med fremmede og til \u00e5 etablere trygge relasjoner. Hun har noe av det nordnorske over seg, hun er \u00e6rlig uten \u00e5 v\u00e6re brautende. Une er veldig folkelig og god til \u00e5 vaske kopper.", "- Uskyldige afrikanere blir stoppet p\u00e5 gaten og ransaket for narkotika. Den enkelte politimann fors\u00f8ker nok bare \u00e5 gj\u00f8re jobben sin. Men det er viktig at justisminister Anders Anundsen skj\u00f8nner konsekvensene n\u00e5r han n\u00e5 vil ha flere kontroller, sier hun.", "Men alt dette er innimellom. N\u00e5 er det geitene som bestemmer den daglige rytmen, p\u00e5 g\u00e5rden Grindalsjelan h\u00f8yt over Orkla som snor seg nedover og nordover nede i dypet, og p\u00e5 Jelsetra like ved J\u00f8ldalshytta ved porten til Trollheimen. Geitene og osteproduksjonen.", "Une har feriejobb som setertaus og ystehjelp p\u00e5 Grindal g\u00e5rdsysteri. Hun mj\u00f8lker geiter om morgenen og geiter til kvelds. Og deltar i prosessen som forvandler den ferske mj\u00f8lka til ost. P\u00e5 modningslageret vender hun forsiktig p\u00e5 oster med navn som R\u00e5bl\u00e5, Myrull og \u00c5skeladd.", "- Her foreg\u00e5r alt for h\u00e5nd. Vi st\u00e5r for hele produksjonskjeden, steller dyrene i fj\u00f8set, skyver ut m\u00f8kka, pakker osten og selger til og med noe direkte fra butikken p\u00e5 g\u00e5rden.", "Ideen har modnet, som ostene p\u00e5 lageret.", "- Da jeg gikk videreg\u00e5ende p\u00e5 Katta, var noen av venninnene mine budeier. Jeg syntes det h\u00f8rtes interessant ut. Den gang ble det ikke noe av. Men s\u00e5 smakte jeg osten fra Grindal g\u00e5rdsysteri - kanskje var det p\u00e5 Bondens marked eller i Mathallen. Jeg ble nysgjerrig og tok kontakt.", "Hun, som har studier i tre land bak seg, en mastergrad i statsvitenskap og av partivenner blir sp\u00e5dd en lysende, politisk karriere, tar imot i ysteriet i arbeidskl\u00e6r og med skaut p\u00e5 hodet.", "Mindre jenteflink akademikerpolitiker, mer som en Synn\u00f8ve Solbakken med f\u00f8ttene godt plantet i det norske jordbruket.", "Selv startet Une, s\u00f8steren og moren i sin tid Etikken i Trondheim, en dagligvarebutikk for \u00f8kologiske og rettferdige varer som s\u00f8steren driver videre i dag.", "- Matvareproduksjon interesserer meg. Dessuten er jeg glad i fysisk arbeid. \u00c5 ligge langflat p\u00e5 en strand p\u00e5 Mallorca i ferien er ikke noe for meg.", "Etter hvert har det blitt til at jeg jobber mer og mer med landbrukspolitikk. Her dukker jeg ned i det ukjente og f\u00e5r praktisk erfaring fra feltet. Det jeg l\u00e6rer n\u00e5, kan jeg sette i system og relatere til politiske virkemidler i politikken.", "Une har tatt til orde for at landet trenger et nytt landbruksparti, ved siden av Senterpartiet. Nemlig Milj\u00f8partiet De Gr\u00f8nne. Hun vil utnytte beiteressursene bedre. Men i det gr\u00f8nne gresset lurer ulven. Kanskje ikke i Rennebu, s\u00e5 langt denne sommeren. Men en jerv har v\u00e6rt observert.", "- En g\u00e5rdbruker i nabolaget hadde sauer i det aktuelle omr\u00e5det. Han dro opp for \u00e5 sjekke. Da hadde jerven forsvunnet, og sauene var i god behold.", "MDG-politikeren innser at ulven er en r\u00e5ere match for beitedyrene enn jerven.", "- N\u00e5r ulven har v\u00e6rt p\u00e5 ferde, kan det se ut som en massakre.", "- N\u00e6rkontakten med b\u00f8ndene har ikke f\u00e5tt deg til \u00e5 revidere synet p\u00e5 rovdyrene?", "- Her er det mye f\u00f8lelser p\u00e5 begge sider. Konflikten mellom rovdyr og beitedyr er et dilemma hele Norge har, ikke bare MDG. Vi jobber for \u00e5 finne bedre l\u00f8sninger og har blant annet planlagt seminarer om rovdyr til h\u00f8sten. Rovdyrene er ogs\u00e5 et punkt n\u00e5r vi n\u00e5r skal utarbeide det nye partiprogrammet.", "- Og da kan ulven f\u00e5 reisepass?", "- Det er ikke s\u00e5 mange ulver i Norge, og det ville v\u00e6rt en enkel sak \u00e5 bli kvitt dem.", "- Jeg mener vi har en streng regulering i dag. Det er ogs\u00e5 MDG for. Norge har forpliktet seg til \u00e5 stanse tapet av artsmangfold innen 2020. Vi mennesker kan ikke bare fjerne arter som ikke passer oss.", "I motsetning til ulven er Une vegetarianer. Hun har flere ganger fortalt om hvordan hun som 12-\u00e5ring satt ved middagsbordet. Plutselig g\u00e5r det opp for henne at fileten p\u00e5 tallerkenen faktisk har spankulert rundt som en lys levende kylling.", "- Jeg har alltid v\u00e6rt glad i dyr og er oppdratt til \u00e5 ha respekt for alt liv. Hjemme hadde vi hund og katt. Og da vi bodde i Bod\u00f8, fra jeg var 11 til 16, hadde vi stor tomt med hestene til s\u00f8steren min i hagen.", "De to jentene kom ofte hjem med skadde dyr og fugler. En periode bodde familien p\u00e5 Valentinlyst.", "- Det var \u00e5krer i nabolaget, annerledes enn n\u00e5. Og masse kornkr\u00e5ker. En gang fant vi en kornkr\u00e5ke som var syk eller skadet. Vi la den i en pappeske. Men den d\u00f8de, og det var full fuglekrise. Kanskje l\u00e6rte vi at det ikke alltid holder med gode intensjoner.", "Men unge Une erfarte ogs\u00e5 hvor enkelt det kan v\u00e6re \u00e5 gj\u00f8re en forskjell.", "- N\u00e5r et barn ble mobbet, kunne jeg g\u00e5 bort og snakke med ham eller henne. Mobbing oppst\u00e5r s\u00e5 lett, det kan begynne med t\u00f8ysing, tulling og tilrop. Noen er inkludert, andre er ikke inkludert. Men offeret er egentlig ikke s\u00e5 viktig. Mobberne er mer opptatt av hverandre enn av offereret. Med en gang du starter en samtale med den som er utenfor, \u00f8delegger du dynamikken.", "Hun har kjent p\u00e5 det \u00e5 v\u00e6re utenfor, den som ikke passer inn. Derfor har hun to dialekter og kan svitsje mellom nordnorsk og tr\u00f8ndersk etter hvem hun snakker med.", "- Da vi flyttet til Bod\u00f8, lo de av meg p\u00e5 barneskolen p\u00e5 grunn av tr\u00f8nderdialekten. Derfor l\u00e6rte jeg meg nordnorsk.", "I dag bor faren til Une, Dag Bastholm, i Bod\u00f8. Moren, Bente Ingebrigtsen, bor i Trondheim.", "- De ble skilt som samboere, men forble venner. Vi feirer alltid jul sammen. Jeg har hatt en god og trygg oppvekst.", "Une har ogs\u00e5 en fjern fortid i Rennebu.", "- Vi bodde p\u00e5 Berk\u00e5k fra jeg var tre til fem. Jeg har gode minner derfra. F\u00f8rste gang jeg var p\u00e5 radio, var som fire\u00e5ring. Jeg \u00f8vde meg p\u00e5 \u00e5 sykle. S\u00e5 traff jeg en dame med opptakerutstyr og lurte p\u00e5 hva det var. Jeg sang \u00abMikkel rev\u00bb for henne. S\u00e5 syklet jeg hjem - kanskje 20 meter - og h\u00f8rte meg selv p\u00e5 radio. Det var stort.", "Blekkulf-sangene kan hun stadig utenat. \u00abBruk hodet, vi har bare en klode.\u00bb Og: \u00abJeg er en brennmanet men bitte litt grann sjenert for mine lange tr\u00e5der, de brenner.\u00bb", "- Det handler ikke bare om milj\u00f8et, men ogs\u00e5 om hvordan vi er mot hverandre. Jeg var ikke selv medlem av Blekkulf. Men s\u00f8steren min hadde kassetten, s\u00e5 kanskje skylder jeg henne en takk for milj\u00f8engasjementet mitt.", "- Une er veldig sterk, men har samtidig veldig kontakt med sin egen s\u00e5rbarhet. Hun mener ikke bare de viktige tingene, men hun gjennomf\u00f8rer dem i alle ledd i hverdagen. Det er ingen vei mellom liv og l\u00e6re for Une. Hun er et av de mest empatiske menneskene jeg kjenner, jeg kan alltid ringe Une hvis det er noe. Jeg er prest og kristen. Hun er ikke kristen, men alle v\u00e5re samtaler om tro og livssyn er spennende og respektfulle. Hun kan v\u00e6re veldig sta, og det kan jo v\u00e6re b\u00e5de en bra og en d\u00e5rlig egenskap. Une er morsom, men hun er ikke spesielt flink til \u00e5 lage mat, Ingrid Br\u00e6kken Melve, prest og venninne.", "Allerede som 14-\u00e5ring i Bod\u00f8 ble Une politisk engasjert. Litt tilfeldig ble det AUF. Hun deltok i to valgkamper, men syntes hun m\u00e5tte forsvare for mye som hun ikke kunne st\u00e5 for. Da hun flyttet tilbake til Trondheim, brukte hun engasjementet i ungdomsorganisasjonen til Redd Barna, Press.", "Den gr\u00f8nne oppv\u00e5kningen skjedde da hun jobbet med mastergradsoppgaven ved universitetet i Wales.", "- Jeg skrev om den politiske betydningen av hva vi enkeltindivider gj\u00f8r som forbrukere. Egentlig handler det om \u00e5 gi og ta av ressursene. Men i Norge tar vi mer enn vi gir. Det er et paradoks at vi mennesker, som er s\u00e5 avhengig av naturen, er s\u00e5 d\u00e5rlige til \u00e5 ta vare p\u00e5 den.", "Tilbake i Trondheim ble hun med i kretsen rundt De gr\u00f8nne. Ungdommelig retthaversk og geskjeftig husker noen henne som. De reagerte p\u00e5 ungdommenes krav om femten minutters evaluering etter hvert eneste m\u00f8te.", "Une ler.", "- Det er nok ikke noe for gamle anarkister.", "Hun rister p\u00e5 hodet n\u00e5r du sp\u00f8r om det er konflikt mellom gamle, mer fundamentalistiske idealister og unge, mer moderne politikere som henne selv.", "- Men vi har litt forskjellig fokus. Mange MDG-ere er nok mer opptatt av konkrete milj\u00f8saker. For meg er verdigrunnlaget viktigst.", "- Da Une hadde holdt sitt f\u00f8rste innlegg i en stortingsdebatt, fordi jeg m\u00e5tte ta en eller annen perm, kom en av Aps absolutte veteraner innom meg og sa: \u00abHu derre er den beste debutanten jeg har h\u00f8rt i salen.\u00bb S\u00e5 god er Une. Men s\u00e5 jobber hun for det ogs\u00e5. Hun liker \u00e5 ha orden i sakene, og synes hun ting blir rotete, s\u00e5 f\u00e5r vi h\u00f8re det, ogs\u00e5 vi som er eldre enn pappaen hennes, sier Rasmus Hansson, den andre talspersonen i MDG.", "Selv om Une har markert seg sterkere de siste m\u00e5nedene, oppfatter de fleste Rasmus Hansson som partiets ubestridte leder.", "Une nikket, og Lan Marie Nguyen Berg smilte. Hansson snakket.", "- Den kommentaren var veldig interessant. Dagens N\u00e6ringsliv fokuserte p\u00e5 Rasmus og brukte tittelen \u00abHansson p\u00e5 Haugen\u00bb. Men V\u00e5rt Land, som refererte fra den samme pressekonferansen, kalte oss motkulturpartiet. Avisen var mer opptatt av det uvanlige i at tre unge kvinner hadde viktige politiske posisjoner i MDG, meg selv, Lan og Hanna Marcussen.", "- S\u00e5 kunne man kanskje kalt dere Hansson og hans hoff - en middelaldrende, kjekk mann med tre unge damer?", "- Hadde det v\u00e6rt et snev av sannhet i det, ville det plaget meg. Rasmus er mer ydmyk enn meg.", "De to har ulik bakgrunn. Une har g\u00e5tt politikerskolen.", "Une har ikke lenket seg fast, som Hansson under Alta-aksjonen. Men if\u00f8lge et gammelt Adressa- klipp var 18 \u00e5r gamle Une med p\u00e5 en protestaksjon mot \u00abJern-0Erna\u00bb Solbergs asylpolitikk i 2004. Ungdommene, fra ulike partier og organisasjoner, sov ute i h\u00f8stkulda foran R\u00e5dhuset.", "- Jeg tror ikke jeg var med p\u00e5 \u00e5 sove ute. Men jeg var med p\u00e5 demonstrasjonen.", "- Du er ikke redd for at det skal g\u00e5 med deg og Hansson som med ham og Opoku?", "- Der handlet det nok mest om to personligheter som ikke gikk sammen. Som r\u00e5dgiver p\u00e5 Stortinget jobbet jeg tett med Rasmus. Vi kjenner hverandre veldig godt og utfyller hverandre.", "Om et \u00e5r er det igjen stortingsvalg. Selv om m\u00e5lingene for MDG ikke er s\u00e5 overbevisende akkurat n\u00e5, er h\u00e5pet like lysegr\u00f8nt. Une har m\u00f8tt til sammen 20 dager som vara p\u00e5 Stortinget. En fast plass frister, og Oslo eller S\u00f8r-Tr\u00f8ndelag er blant mulighetene.", "- Jeg tror jeg har noe \u00e5 bidra med. Nominasjonsprosessen blir spennende. Og utmeislingen av det nye partiprogrammet.", "Nylig var Une med p\u00e5 \u00e5 foresl\u00e5 innf\u00f8ring av \u00abbrutto nasjonal lykke\u00bb, BNL, i nasjonalbudsjettet.", "- Vi mener vi b\u00f8r ha en m\u00e5lestokk i tillegg til bruttonasjonalprodukt. Det kan v\u00e6re alt fra skilsmisserate til tilgang p\u00e5 vill natur. Og ungdomshelse. Hva hjelper det om ungdommen lever i materiell overflod hvis de strever med angst og depresjoner? Tenkem\u00e5ten v\u00e5r er gjennomsyret av \u00f8konomien, og \u00f8konomiske hensyn trumfer alle andre argumenter.", "- Her oppe er du vel lykkelig, med dyrene i naturen?", "- Jeg er lykkelig ogs\u00e5 i det politiske hverdagslivet. Men jeg finner mer ro her.", "S\u00e5 klatrer talspersonen oppover lia og roper: \u00abKilli, killi, killi. Kj\u00e6m d\u00e5kker no?\u00bb", "N\u00e5r flokken kommer l\u00f8pende, sier hun:", "- Jeg snakker breiere tr\u00f8ndersk med geitene. Da forst\u00e5r de meg bedre."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "73ce2420f7603d27449592e86ded0c485c961b7906e5483d5292139153239b24"}, {"field": "createtime", "value": "2016-07-23T08:26:08.000Z"}, {"field": "description", "value": "Hvis Une Aina Bastholm skulle velge seg ett dyr, ville det blitt geita."}, {"field": "dominantimage", "value": "http://www.adressa.no/pluss/magasin/article13068139.ece/djw6hf/ALTERNATES/w980-default/2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c888be2ba7d8652147e4dee86ec8e70eab9f00c1.jpg?599036e4"}, {"field": "dominantthumbnaildimensions", "value": "300x169"}, {"field": "heading", "value": ["Gr\u00f8nn lykke -adressa.no", "Landsm\u00f8te-dramatikk", "- Jeg kjente henne fra f\u00f8r MDG-tiden. Vi var begge engasjert i arbeidet med Trondheim som Fairtrade-kommune. N\u00e5 har jeg ikke snakket med henne p\u00e5 en stund.", "Setertaus og ystehjelp", "Synn\u00f8ve Solbakken", "Bildet er annerledes enn det vi har sett fra pressekonferanser og landsm\u00f8ter.", "Ulven i eventyret", "\u00c5penbaringen", "- Men jeg begynte ikke i politikken for \u00e5 velge de enkle l\u00f8sningene. Jeg vil gj\u00f8re det som er riktig.", "Kornkr\u00e5ka d\u00f8de", "For sp\u00f8r du henne i dag om barndomsopplevelser som hadde betydning for senere valg, g\u00e5r hun til skoleg\u00e5rden.", "To dialekter", "Bare \u00e9n klode", "Geskjeftig", "En kommentator i Dagens N\u00e6ringsliv beskrev den likestilte, kvinnelige talspersonen n\u00e6rmest som en nikkedukke, MDGs mm-talsperson, var uttrykket som ble brukt.", "Tre kvinner", "- Jeg er god til \u00e5 lese det politiske landskapet. Rasmus er mer aktivisten og naturverneren som ble politiker.", "Dr\u00f8mmen om stortingsplass", "Brutto lykke", "- Bokstaven L st\u00e5r egentlig for \u00ablivskvalitet\u00bb, men pressen gjorde det om til \u00ablykke\u00bb."]}, {"field": "id", "value": "c888be2ba7d8652147e4dee86ec8e70eab9f00c1"}, {"field": "keyword", "value": ["Ukeadressa", "Portrettet", "Une Aina Bastholm"]}, {"field": "keywords", "value": "Ukeadressa,Portrettet,Une Aina Bastholm"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["orkla", "dagens n\u00e6ringsliv"]}, {"field": "kw-concept", "value": ["geita", "sov ute", "jobber", "partiet", "politisk", "ulven", "dag", "politisk r\u00e5dgiver", "dyr", "talsperson", "gr\u00f8nn"]}, {"field": "kw-entity", "value": ["oslo 2013", "jelsetra", "de gr\u00f8nne", "jern", "nyheter", "milj\u00f8partiet de gr\u00f8nne", "r\u00e5dhuset", "grindalsjelan", "mathallen", "g. vi", "rennebu og bod\u00f8", "bondens", "f. hun", "hilde opoku og hansson", "blekkulf", "mikkel", "une aina bastholm", "grindal", "katta", "mallorca", "nationen", "press", "berk\u00e5k", "redd barna", "senterpartiet", "lan og hanna marcussen", "etikken", "fairtrade", "aps", "naturvernforbundet", "klassekampen", "tinget", "haugen", "solbergs", "myrull og \u00e5skeladd", "stortinget", "r\u00e5bl\u00e5", "j\u00f8ldalshytta", "adressa", "dyrevernalliansen"]}, {"field": "kw-location", "value": ["s\u00f8r-tr\u00f8ndelag", "rennebu", "alta", "wales", "trondheim", "norge", "bod\u00f8", "nordland"]}, {"field": "kw-pageclass", "value": "article"}, {"field": "kw-person", "value": ["anders anundsen", "ingrid br\u00e6kken melve", "rasmus hansson", "hanna marcussen", "hilde opoku", "synn\u00f8ve solbakken", "lan marie nguyen berg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13068139.ece/djw6hf/ALTERNATES/w980-default/2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00f8nn lykke"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/23/Gr%C3%B8nn-lykke-13068151.ece"}, {"field": "pageclass", "value": ["article"]}, {"field": "publishtime", "value": "2016-07-23T09:18:27.000Z"}, {"field": "recs-articleid", "value": "13068151"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-23T09:18:27.000Z"}, {"field": "recs-rawtitle", "value": "Gr\u00f8nn lykke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hvis Une Aina Bastholm skulle velge seg ett dyr, ville det blitt geita."}, {"field": "thumbnail", "value": "http://content-thumbnail.cxpublic.com/content/thumbnail200x150/c888be2ba7d8652147e4dee86ec8e70eab9f00c1.jpg?599036e4"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-13T11:24:20.000Z"}, {"field": "title", "value": "Geitbudeia som vil p\u00e5 Tinget"}, {"field": "url", "value": "http://www.adressa.no/pluss/magasin/2016/07/23/Gr%c3%b8nn-lykke-13068151.ece"}, {"field": "urlhash", "value": "c888be2ba7d8652147e4dee86ec8e70eab9f00c1"}], "score": 0.22115284, "siteId": "9222270286501375973", "id": "c888be2ba7d8652147e4dee86ec8e70eab9f00c1"}

