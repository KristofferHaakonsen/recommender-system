{"fields": [{"field": "modifiedtime", "type": "time", "value": "2012-08-23T09:27:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En 48 \u00e5r gammel mann fra Kristiansand var p\u00e5 joggetur i Baneheia 19. mai i fjor. Han startet klokka 17.07 fra Svarttj\u00f8nn og var tilbake 1752. Han t\u00f8yde ut og gikk deretter ned mot Svarttj\u00f8nnveien.", "F\u00f8rstestatsadvokat Dahl: - Du var veldig presis p\u00e5 klokkeslettene under avh\u00f8ret 26. mai i fjor", "Vitnet: - Jeg pleier \u00e5 ta tida \u201dp\u00e5 sekundet\u201d n\u00e5r jeg l\u00f8per. Derfor vet jeg presist hva klokken er n\u00e5r jeg starter og slutter l\u00f8peturen. S\u00e5 Viggo Kristiansen og Jan Helge Andersen p\u00e5 lekeplassen like nedenfor parkeringsplassen ved Svarttj\u00f8nn.", "F\u00f8rstestatsadvokat Dahl: - Kjente du dem ?", "Vitnet: - Jeg har v\u00e6rt leder av en kristen barneklubb. Der hadde Jan Helge Andersen v\u00e6rt med og derfor kjente jeg ham igjen.", "F\u00f8rstestatsadvokat Dahl: - Snakket du med dem ?", "Vitnet: - Ja, i fem til ti minutter. Snakket med Viggo, som var den toneangivende. Jan Helge sa lite.", "Han sier at de snakket om l\u00f8st og fast, blant annet om sykkelen hans. \u2013 Det var en stilig sykkel. Jeg sykler selv til jobb, og det var ok \u00e5 se en moderne sykkel. Viggo spurte om jeg ville pr\u00f8ve sykkelen, og jeg pr\u00f8vde da sykkelen for \u00e5 v\u00e6re gem med gutta.", "F\u00f8rstestatsadvokat Dahl: - Husker du hvordan sykkelen var ?", "Vitnet: - Tror den var noe gul. Mye demping b\u00e5de foran og bak.", "Vitnet drog videre til en kamerat for \u00e5 hente sykkelen og kom tilbake litt senere til parkeringsplassen. \u2013 Jeg kastet et blikk opp p\u00e5 det stedet hvor de hadde sittet og inn mot parkeringsplassen. Da satt de to guttene ikke lenger der.", "F\u00f8rstestatsadvokat Dahl: - Du kjente Jan Helge fra barneklubben. Hvor gammel var han da?", "Vitnet: - Cirka 10 \u00e5r.", "Advokat Fegran: - Du sa i et avh\u00f8r at du kjente begge fra barneklubben, men har senere sagt at dette var feil. Hvorfor ?", "Vitnet: - Det ligger 10-12 \u00e5r tilbake. Jeg forvekslet ham med en annen gutt.", "Han forklarte at Jan Helge virket beskjeden da han gikk i den kristne barneklubben.", "Advokat Pettersen: - Hva hadde de to p\u00e5 seg da du traff dem 19. mai ?", "Vitnet: - Mener \u00e5 huske en hadde en joggebukse og muligens en milit\u00e6rbukse. Jeg tar forbehold om dette.", "Leonard Hovden, som tidligere har fortalt i avisene om hva han observerte i Baneheia 19. mai, forklarte seg i formiddag.", "Hovden: - Jeg jogget sammen med en kamerat i Baneheia den aktuelle dagen fra parkeringsplassen ved Svarttj\u00f8nn. Vi l\u00f8p inn i heia cirka klokka 18. Jeg ankom klokka 1750, og la da merke til en som kom syklende. Han kom fra Egsomr\u00e5det og syklet inn i Baneheia, forbi bommen og til venstre mot Tredje Stampe. To-tre minutter senere kom han tilbake sammen med en annen. De passerte meg, og stoppet noen 20-30 meter unna.", "F\u00f8rstestatsadvokat Dahl: - Husker du sykkelen ?", "Hovden: - La merke til sykkelen fordi den s\u00e5 stilig ut. Det var en fulldempet sykkel foran og bak, en terrengsykkel. En r\u00f8d, gul og svart sykkel.", "Vitnet forteller at han ikke kjente de to guttene.", "Hovden: - De satt seg ned i skr\u00e5ningen ved parkeringsplassen. Da kameraten min kom gjorde vi oss klar til \u00e5 l\u00f8pe. Jeg pleie \u00e5 gjemme n\u00f8klene ved bilen, men f\u00f8lte at vi ble observert og turde ikke gjemme n\u00f8klene. I stedet startet jeg l\u00f8peturen med n\u00f8klene i h\u00e5nda. Da satt fortsatt guttene i skr\u00e5ningen. Klokka 18 eller ett minutt over l\u00f8p vi ut. Vi passer alltid godt p\u00e5 tida n\u00e5r vi l\u00f8per.", "F\u00f8rstestatsadvokat Dahl: - N\u00e5r var du tilbake ?", "Hovden: - Klokka 19.20. Jeg s\u00e5 ikke de to igjen, og s\u00e5 heller ikke sykkelen. Jeg s\u00e5 heller ingen andre sykler ved bommen, hvor jeg t\u00f8yde ut.", "F\u00f8rstestatsadvokat Dahl: - Ville du lagt merke til Viggos sykkel hvis den hadde st\u00e5tt ved bommen?", "Hovden: - Ja, helt sikkert.", "Advokat Fegran (Jan Helges forsvarer): - Kan du utelukke om sykkelen stod ved bommen?", "Hovden: Ja.", "En 20 \u00e5r gammel student har g\u00e5tt i klasse med Jan Helge Andersen. Han kjente ogs\u00e5 Viggo Kristiansen. De siste somrene har vitnet spilt l\u00f8kkefotball hver s\u00f8ndag med Viggo. Jan Helge var med, men han stod stort sett og s\u00e5 p\u00e5.", "Vitnet: - Jeg har allltid stoppet opp og tatt en prat n\u00e5r jeg har snakket med de. Men da jeg fikk se en forside i VG ble jeg provosert. Stilte meg helt uforst\u00e5ende til det som hadde skjedd og at Viggo kan ha gjort noe slikt. Jeg \u00f8nsket \u00e5 snakke varmt om Viggo, derfor ringte jeg til politiet. Slik jeg har opplevd Viggo og kjent ham, kan det ikke stemme at han har gjort det han er tiltalt for. Viggo har v\u00e6rt en kamerat som jeg har opplevd sympatisk. Han har v\u00e6rt \u00e5pen og hyggelig. Han er varm og kj\u00e6rlig. Det er ingen negative sider ved ham som har sl\u00e5tt meg.", "Advokat Hagen (Viggos forsvarer): - Hvor hyppig har dere hatt kontakt ?", "Vitnet: - Foruten fotballen traff jeg han p\u00e5 butikken av og til. Av og til badet vi i Stampa etter fotballen p\u00e5 s\u00f8ndager.", "Advokat Hagen: - Hvordan opplevde du Jan Helge ?", "Vitnet: - Innadvendt. Virket som han brukte en av to andre kamerater som et slags taler\u00f8r overfor omverdenen. Hvis han ville si noe til noen andre fikk han gjerne kameraten til \u00e5 si det videre.", "Advokat Hagen: - Har du noe kjennskap til Viggo og Jan Helges forhold til porno ?", "Vitnet: - En gang viste Viggo meg to filmer da vi spilte fotball p\u00e5 Oddernesbanen. Da sa Viggo at den ene filmen tilh\u00f8rte Jan Helge. N\u00e5r jeg for \u00f8vrig h\u00f8rer at noen har 30-40 pornofilmer er det ikke noe radikalt for gutter i den alderen.", "Den 20 \u00e5r gamle studenten mener at han ble m\u00f8tt med en lunken holdning da han ville gi en forklaring til politiet. \u2013 De virket lite interessert i det jeg hadde \u00e5 si om Viggo. Det skinte ogs\u00e5 gjennom ved sp\u00f8rsm\u00e5lsstillingen jeg fikk av politiet.", "Vitnet mener at hans erfaring fra skoletiden, da han gikk delvis i samme klasse og parallelt, at Jan Helge ikke var en mann som diltet etter andre.", "En 17 \u00e5r gammel kvinnelig student kom til Eg da hun var fem \u00e5r, og flyttet igjen ni \u00e5r senere. Hun ble kjent med Viggo Kristiansen da hun begynte i f\u00f8rste klasse. Jenta forteller at alle gikk sammen p\u00e5 Eg, uansett kj\u00f8nn og alder.", "Advokat Pettersen: - Har du v\u00e6rt sammen med Viggo ?", "Vitnet: - Ja, men det var ikke noe voksent forhold.", "Under avh\u00f8ret fremg\u00e5r det at Viggo er 17-18 \u00e5r n\u00e5r forholdet oppstod, og at jenta var 12.", "Advokat Pettersen: - Du har fortalt politiet noe om sinnet til Viggo..", "Vitnet: - Det skulle ikke s\u00e5 mye til for at Viggo ble sint. N\u00e5r han f\u00f8rst ble sint s\u00e5 gikk han.", "Advokat Pettersen: - Hva gjorde dere i det kj\u00e6resteforholdet dere hadde ?", "Vitnet: Jeg var 12 \u00e5r den gangen.", "Advokat Pettersen: - Kysset dere og klemte ?", "Vitnet: Ja.", "Advokat Pettersen: - Har han tatt p\u00e5 deg?", "Vitnet: - Har tatt utenp\u00e5 kl\u00e6rne p\u00e5 brystet.", "Den 17 \u00e5r gamle jente bemerket overfor retten at Viggo en gang sa at hun var for ung til sex da de traff hverandre. En gang da en annen satte p\u00e5 en pornofilm tok Viggo den ut igjen av videospilleren. P\u00e5 sp\u00f8rsm\u00e5l fra advokat Fegran betegnet vitnet Jan Helge Andersen som en stille person.", "En 19 \u00e5r gammel gutt fra Kristiansand jobbet sammen med Viggo Kristiansen sommeren 1999 p\u00e5 samme s\u00f8ppelbil. 19 \u00e5ringen sier at Viggo var grei. Han jobbet godt, og var alltid glad og smilende. Vitnet sier at han sier at ikke kan forst\u00e5 at Viggo kan ha gjort det han er tiltalt for. Det ble for \u00f8vrig funnet mye porno p\u00e5 s\u00f8pla, og at Viggo var interessert i det som ble funnet. P\u00e5 sp\u00f8rsm\u00e5l fra advokat Fegran fortalte 19 \u00e5ringen at Viggo var dominerende og ville v\u00e6re \"sjef\" p\u00e5 s\u00f8ppelbilen.", "HALLGEIR OFTEDAL"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "defd673638c2f9bc635771de22e353cf839b55f413c955d8fc4a8d6c135b9509"}, {"field": "createtime", "value": "2016-07-05T17:44:17.000Z"}, {"field": "description", "value": "Begge de tiltalte, Viggo Kristiansen og Jan Helge Andersen, ble observert ved inngangen til Baneheia drapskvelden 19. mai i fjor. I retten tirsdag fikk Viggo Kristiansen gode skussm\u00e5l fra kamerater og arbeidskolleger."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f432f6c061b2213831b73e96d66d266eb5d3a482.jpg?5914d592"}, {"field": "dominantthumbnaildimensions", "value": "256x256"}, {"field": "heading", "value": "Begge tiltalte sett ved Baneheia -adressa.no"}, {"field": "id", "value": "f432f6c061b2213831b73e96d66d266eb5d3a482"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-company", "value": "stampa"}, {"field": "kw-concept", "value": ["kristen barneklubb", "advokat", "vitnet", "sykkel", "gjemme n\u00f8klene"]}, {"field": "kw-entity", "value": ["svarttj\u00f8nn", "fegran", "pettersen", "egsomr\u00e5det", "oddernesbanen", "viggo kristiansen og jan helge andersen", "tredje stampe", "svarttj\u00f8nnveien", "viggo og jan helges", "baneheia", "dahl"]}, {"field": "kw-location", "value": ["hagen", "kristiansand"]}, {"field": "kw-pageclass", "value": "article"}, {"field": "kw-person", "value": ["leonard hovden", "viggo kristiansen", "jan helge andersen", "jan helge", "jan helges"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Begge tiltalte sett ved Baneheia"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article273040.ece"}, {"field": "pageclass", "value": ["article"]}, {"field": "publishtime", "value": "2001-05-08T11:00:37.000Z"}, {"field": "recs-articleid", "value": "911737"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2001-05-08T11:00:37.000Z"}, {"field": "recs-rawtitle", "value": "Begge tiltalte sett ved Baneheia -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Begge de tiltalte, Viggo Kristiansen og Jan Helge Andersen, ble observert ved inngangen til Baneheia drapskvelden 19. mai i fjor. I retten tirsdag fikk Viggo Kristiansen gode skussm\u00e5l fra kamerater og arbeidskolleger."}, {"field": "thumbnail", "value": "http://content-thumbnail.cxpublic.com/content/thumbnail200x150/f432f6c061b2213831b73e96d66d266eb5d3a482.jpg?5914d592"}, {"field": "thumbnailfullheightdimensions", "value": "200x1515"}, {"field": "timestamp", "value": "2017-05-11T21:20:18.000Z"}, {"field": "title", "value": "Begge tiltalte sett ved Baneheia"}, {"field": "url", "value": "http://www.adressa.no/nyheter/innenriks/article273040.ece"}, {"field": "urlhash", "value": "f432f6c061b2213831b73e96d66d266eb5d3a482"}], "score": 0.75347, "siteId": "9222270286501375973", "id": "f432f6c061b2213831b73e96d66d266eb5d3a482"}

