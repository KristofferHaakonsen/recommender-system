{"fields": [{"field": "modifiedtime", "type": "time", "value": "2013-04-29T13:57:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "I l\u00f8pet av tirsdag 30. april m\u00e5 alle som har endringer p\u00e5 selvangivelsen levere den til Skatteetaten.", "Selv om pensjonister og l\u00f8nnstakere ikke trenger \u00e5 levere selvangivelsen hvis de ikke har endringer, anbefaler Skatteetaten at alle sjekker at opplysningene p\u00e5 selvangivelsen er korrekte. Selvstendig n\u00e6ringsdrivende m\u00e5 uansett levere selvangivelse.", "- Det viktigste er \u00e5 sjekke om opplysningene stemmer. Selv om vi har merket at bedriftene har blitt bedre til \u00e5 rapportere inn i \u00e5r, b\u00f8r man se over, sier underdirekt\u00f8r i Skatt Midt-Norge, Gunda \u00d8yangen Lindberg.", "LES OGS\u00c5: Skatteetaten p\u00e5 fengselsbes\u00f8k", "LES OGS\u00c5: Hans Christian Holte blir ny skattedirekt\u00f8r", "LES OGS\u00c5: Feil i selvangivelsene utgjorde 175 millioner", "LES OGS\u00c5: Se hva som er nytt i skatteoppgj\u00f8ret", "Om man som selvstendig n\u00e6ringsdrivende leverer selvangivelsen elektronisk, har man frist frem til 1. juni med \u00e5 levere.", "I innspurten mot innleveringsfristen sitter mange skattebetalere igjen med flere sp\u00f8rsm\u00e5l p\u00e5 selvangivelsen. Vi lot Skatteetaten svare p\u00e5 sp\u00f8rsm\u00e5lene adressa.nos lesere hadde:", "1) Hei, vi har f\u00e5tt barn i 2012. Jeg lurer p\u00e5 om jeg skal v\u00e6re i en annen skatteklasse og hvor jeg i s\u00e5 fall finner den? Har vi rett p\u00e5 fradrag n\u00e5r vi har f\u00e5tt barn?", "SVAR: Dersom du har utgifter til pass og stell av barn er det fradragsrett i post 3.2.10. Eksempler er barnehagekostnader, dagmamma, SFO. Det medf\u00f8rer ikke endret skatteklasse for ektefeller eller andre fradrag. Du kan lese mer om post 3.2.10 i Rettledningen til selvangivelsen, som du finner p\u00e5 skatteetaten.no.", "2) Hva regnes som lav inntekt p\u00e5 ektefelle for og f\u00e5 skatteklasse 2?", "SVAR: Alminnelig inntekt kan i utgangspunktet ikke overstige personfradraget p\u00e5 kr 45 350.", "3) Jeg er samboer med en kvinne med s\u00e6rkullsbarn. I praksis er det jeg som sammen med mor underholder s\u00e6rkullsbarnet. Finnes det noe slags skattetrekk jeg kan benytte for \u00e5 kompensere for denne utgiften?", "SVAR: Dersom dere ikke har felles barn vil din samboer i utgangspunktet kunne lignes i klasse 2. Det er ingen fradragsrett for disse kostnadene i din selvangivelse. Mer informasjon finner du her.", "4) Jeg ble gift i 2011. Min kone tjente 16 000 kroner i 2012. Hvilken skatteklasse skal jeg skatte i?", "SVAR: Den ektefelle som har lavest alminnelig inntekt kan kreve \u00e5 bli lignet sammen med den annen ektefelle i dennes bostedskommune dersom felles hjem er etablert.", "5) Vi giftet oss i fjor h\u00f8st og lurer p\u00e5 om det skal st\u00e5 noe om dette i selvangivelsen?", "SVAR: Ved inng\u00e5else av ekteskap i tidsrommet fra og med 1. november i \u00e5ret forut for inntekts\u00e5ret til og med 31. desember i inntekts\u00e5ret, skal ektefellene lignes hver for seg. Den av ektefellene som har lavest alminnelig inntekt kan likevel kreve \u00e5 bli lignet under ett med den annen ektefelle i den annens bostedskommune hvis de har stiftet felles hjem f\u00f8r utgangen av inntekts\u00e5ret. Kravet fremsettes i selvangivelsen.", "6) Hvor mye betyr arealet i leiligheten for ligningsverdien av den?", "SVAR: Ligningsverdien fastsettes ut fra boligtype, bygge\u00e5r, boligens areal og beliggenhet. Hvordan endring av kvadratmeter p\u00e5virker ligningsverdien finner du ut av ved hjelp av boligkalkulatoren p\u00e5 Skatteetaten.no.", "7) Jeg er gift og i posisjon til \u00e5 betale formuesskatt. Det meste av familiens formue (hus, hytte osv.) st\u00e5r p\u00e5 meg. Er det slik at ligningskontoret automatisk fordeler formuen mellom ektefeller, slik at min kone ikke blir st\u00e5ende med ubenyttet bunnfradrag?", "SVAR: Formuesskatt beregnes alltid p\u00e5 ektefellenes samlede formue.", "8) Vi eier en leilighet som vi leier ut. Leieinntekter dekker l\u00e5n og fellesutgifter. Vi har ingen fortjeneste p\u00e5 utleien. Hvordan f\u00f8rer vi dette fullstendig i selvangivelsen?", "SVAR: Inntekt ved utleie av bolig er i utgangspunktet skattepliktig inntekt og beskattes med 28 prosent. RF-1189 Utleie mv. av fast eiendom 2012 m\u00e5 leveres sammen med selvangivelsen.", "9) Er omkostninger (dokumentavgift, tinglysning osv.) i forbindelse med kj\u00f8p av leilighet i 2012 fradragsberettiget?", "SVAR: Disse kostnadene er ikke fradragsberettiget ved kj\u00f8pet, men kan legges til kostprisen ved et eventuelt senere skattepliktig salg.", "10) Vi kj\u00f8pte tomt i Sverige for noen \u00e5r tilbake. Den ble f\u00f8rt opp p\u00e5 post 4.6.1 som \u00abfast eiendom, Sverige\u00bb. Fritidsboligen ble ferdigstilt h\u00f8sten 2012 og n\u00e5 er verdien naturlig nok h\u00f8yere. Skal dette innrapporteres i selvangivelsen 2012, i s\u00e5 fall hvor? Vi har \u00f8kt fleksil\u00e5net (i norsk bank) for \u00e5 finansiere fritidsboligen. Vil rentene v\u00e6re fradragsberettiget? Hvis ikke, hvordan fordeles rentene mellom fradrag p\u00e5 huset v\u00e5rt i Norge og fritidsbolig i Sverige?  Vi har betalt \u00e9n prosent fastighetsskatt til Sverige for inntekts\u00e5ret 2012 for \u00absm\u00e5hus under oppf\u00f8ring\u00bb Er dette fradragsberettiget i Norsk selvangivelse?", "SVAR: I Post 4.6.1. f\u00f8res ligningsverdien av all fast eiendom i utlandet. Er det ikke fastsatt ligningsverdi, m\u00e5 du gi opplysninger om eiendommen i post 5.0. Rentene er fradragsberettiget i sin helhet, mens fastighetsskatt antas \u00e5 tilsvare norsk eiendomsskatt og er ikke fradragsberettiget.", "11) Jeg kj\u00f8pte et nytt hus for noen \u00e5r siden. Det ble en tvistesak med utbygger, ang\u00e5ende feil med huset, som medf\u00f8rte at jeg m\u00e5tte engasjere advokat. Saken havnet ikke i retten. Har jeg rett p\u00e5 fradrag for advokatutgifter i denne saken?", "SVAR: Kostnader som kj\u00f8per p\u00e5drar seg ved tvist mellom kj\u00f8per og selger i forbindelse med erverv av eiendom skal aktiveres som en del av kostprisen og vil komme til fradrag ved et eventuelt senere skattepliktig salg.", "12) Eier en halvpart av en tredjedel av en eiendom. Dette er en eiendom som vi n\u00e5 har planlagt solgt, men det ligger en heftelse der. Uansett er det kun et hus som n\u00e5 ikke bebos og heller ikke vil kunne bebos. Tomta er bitte liten og klemt mellom riksveien og en g\u00e5rdsvei. Det er en nabog\u00e5rd som \u00f8nsker \u00e5 kj\u00f8pe tomta for lagerplass. En takstmann har taksert eiendommen til kr 150 000 kroner. Min ligningsverdi er satt til cirka 45 000 kroner noe jeg synes er urimelig h\u00f8yt, da alt er bare \u00e5 rive og det kun er tomta som er verdt disse 150 000 kronene. Hva kan jeg gj\u00f8re?", "SVAR: Dersom bygningen er uten verdi fremst\u00e5r dette som et tomtesalg, der gevinsten er skattepliktig med 28 prosent. Gevinsten er differansen mellom salgssum og kostpris.", "13) Er utleier for fem studenter, som hver leier en hybel. Vil eneboligen bli \u00e5 anse som utleie av fem boenheter og utl\u00f8se n\u00e6ringsbeskatning?", "SVAR: Utleie av fem hybler vil ikke utl\u00f8se n\u00e6ringsbeskatning, men leieinntektene er skattepliktige og skal oppf\u00f8res i RF-1189 - Utleie mv. av fast eiendom 2012 som et vedlegg til selvangivelsen.", "14) Fra mitt borettslag har jeg mottatt diverse opplysninger. Ligningsverdi p\u00e5 leilighet st\u00e5r ikke oppf\u00f8rt. Har skatteetaten disse opplysningene? Navn og nummer og st\u00f8rrelse p\u00e5 leilighet st\u00e5r oppf\u00f8rt.", "SVAR: Du kan benytte boligkalkulatoren p\u00e5 Skatteetaten.no for \u00e5 beregne ligningsverdien p\u00e5 leiligheten. N\u00e5r ligningsverdien mangler skyldes dette mest sannsynlig at skatteetaten ikke har mottatt opplysninger om areal, bygge\u00e5r osv.", "15) Jeg pendler Trondheim-Oslo. Har bolig i Trondheim og leier hybel i Oslo. Kj\u00f8rer bil tur-retur til jobb i Oslo-omr\u00e5det som er cirka sju mil inkludert en bompassering. Jeg reiser ogs\u00e5 hjem tre av fire helger i m\u00e5neden. Hva har jeg krav p\u00e5?", "SVAR: Dersom du av hensyn til arbeide m\u00e5 bo borte fra hjemmet, har du som hovedregel fradragsrett for merkostnader til kost, losji og bes\u00f8ksreiser, i tillegg til kj\u00f8ring mellom hjem og arbeidssted. Du finner mer informasjon her.", "16) Jeg lurer p\u00e5 om salg av bj\u00f8rkeved fra egen forvaltet grunn (grunneier) er skattbar inntekt? Er det i s\u00e5 fall om det er noen grenser for mye man kan tjene p\u00e5 slik virksomhet?", "SVAR: Dersom denne virksomheten drives for egen regning og risiko, har et visst omfang, er egnet til \u00e5 g\u00e5 med overskudd over tid og tar sikte p\u00e5 en viss varighet vil dette salget betraktes som n\u00e6ringsvirksomhet. Du finner mer informasjon her.", "17) Jeg mottok i fjor cirka 45 000 kroner i utdanningsst\u00f8tte fra forskjellige legater og stipender. St\u00f8tte til utdanning skal det ikke skattes av, men skal det f\u00f8res p\u00e5 selvangivelsen?", "SVAR: Dersom bel\u00f8pet ikke er skattepliktig skal det ikke medtas i selvangivelsen.", "18) Jeg tok p\u00e5 meg noen frilansoppdrag fra Norge for en utenlandsk bedrift i 2012. Jeg trodde at bedriften skulle trekke skatt for oppdraget, men det har den ikke gjort. Hvordan kan jeg registrere denne ekstrainntekten p\u00e5 selvangivelsen?", "SVAR: Bel\u00f8pet kan f\u00f8res i selvangivelsens post 2.1.5 og opplysninger gis i post 5.0. P\u00e5 Skatteetaten.no finner du \u00abInformasjon til deg som har inntekt eller formue i utlandet\u00bb.", "19) Jeg har et abonnement p\u00e5 en informasjonstjeneste for kj\u00f8p og salg av aksjer privat. Er denne fradragsberettiget p\u00e5 linje med kurtasje?  Er det noe krav til antall transaksjoner for \u00e5 f\u00e5 et eventuelt fradrag?", "SVAR: Kostnadene vil kun v\u00e6re fradragsberettiget dersom salg av aksjene er knyttet til n\u00e6ringsvirksomhet.", "20) Ved en feil har ikke n\u00e5v\u00e6rende arbeidsgiver innmeldt l\u00f8nn og skattetrekk til skatteetaten. Jeg har mottatt \u00e5rsoppgave for 2012, og m\u00e5 dermed legge inn tall selv (elektronisk). N\u00e5r jeg gj\u00f8r dette, f\u00e5r jeg lagt inn kun l\u00f8nn og diverse andre relevante opplysninger, men ikke hvor mye jeg har betalt i skatt. N\u00e5r jeg da regner ut skattetrekk, ser jeg at jeg blir \u00abskyldig\u00bb 23 000 kroner. Dette er imidlertid skatt som er betalt og jeg vil komme ut cirka null slik jeg kan se. Henter skatteetaten opplysninger om betalt skatt og etterregner dette, eller m\u00e5 jeg sende inn dokumentasjon?", "SVAR: Dersom arbeidsgiver har innbetalt skattetrekket til skatteoppkreveren vil dette komme med p\u00e5 skatteoppgj\u00f8ret ditt som du mottar n\u00e5r selvangivelsen er ferdig behandlet.", "21) I juli 2012 solgte vi (min kone og jeg, vi har felleseie) en borettslagsleilighet vi har eid i noen \u00e5r.  Den var opprinnelig brukt som pendlerleilighet og har de siste \u00e5rene v\u00e6rt leid ut til v\u00e5r egen datter. Oppgj\u00f8r for dette utleieforholdet har v\u00e6rt rapportert inn i selvangivelsene.  Salget gikk til summen 1,3 millioner kroner. Vi kj\u00f8pte i 2006 for 800 000 kroner. Differansen er p\u00e5 500 000 kroner.  Vi har oppgradert (ikke vedlikehold) bad og kj\u00f8kken i l\u00f8pet av de siste to \u00e5rene. Har kvitteringer p\u00e5 \u00abalt\u00bb som er investert.", "Finnes det eget skjema som skal brukes til \u00e5 rapportere inn dette forholdet? Skal jeg bare skrive et tilleggsdokument?", "SVAR: Det er ikke eget skjema for realisering av eiendom. Det er et felt for \u00e5 f\u00f8re inn poster i selvangivelsen, f\u00f8r post 2.8.4, salg av boligens g\u00e5rds- og bruksnummer, og bel\u00f8p for gevinst/tap. Du oppbevarer gevinst/tapsberegningen hos deg sammen med bilag for kj\u00f8p, salg og p\u00e5kostninger som du har fradragsf\u00f8rt f\u00f8r gevinsten fremkommer. Du fremlegger beregningen og bilag dersom det ettersp\u00f8rres av skatteetaten.", "22) Salgssummen for leiligheten har delvis v\u00e6rt brukt til \u00e5 bidra til v\u00e5re egne, voksne barns finansiering av deres husv\u00e6re, ved siden av nedbetaling p\u00e5 v\u00e5rt eget husl\u00e5n. Vi har tre barn, hvorav to har f\u00e5tt 350 000 kroner hver. Den tredje trenger ikke pengene enn\u00e5, men skal f\u00e5 siden. Etter r\u00e5d fra venner (som har gjort det samme) har vi tenkt \u00e5 melde inn disse bidragene som l\u00e5n som vi s\u00e5 nedskriver med 2 x 1/2 G per \u00e5r fram til \u00abgjelden\u00bb er slettet. Vi kjenner til regelen om at min kone og jeg hver har lov til \u00e5 gi gave med 1/2 G minus renter p\u00e5 de 350 000 hvert \u00e5r. Dette gj\u00f8res s\u00e5 klart for \u00e5 unng\u00e5 arveavgift for disse verdiene ved et framtidig arveoppgj\u00f8r.", "Kan du bekrefte at vi har forst\u00e5tt disse forholdene riktig, at det er \u00ablov\u00bb \u00e5 gj\u00f8re det slik?  Er det spesielle skjema/formularer som skal brukes for \u00e5 rapportere om disse l\u00e5nene, eller skal vi lage egenproduserte dokumenter?", "SVAR: Det er anledning til \u00e5 yte private l\u00e5n med bakgrunn i skriftlig avtale. Det er ikke noe skjema for private l\u00e5n. Det er anledning til \u00e5 gi halv G (grunnbel\u00f8pet i folketrygden) i gave fra hver av foreldrene per \u00e5r, eksempelvis i form av ettergivelse av l\u00e5n/renter, uten at det skal beregnes arveavgift. Forutsetningen er at det er et reelt l\u00e5neforhold som foreligger. Dersom hele bel\u00f8pet i realiteten er gitt samlet ved et tidspunkt vil en avtale med slikt innhold som nevnt ovenfor ikke bli lagt til grunn fra arveavgiftsmyndighetens side. Hele bel\u00f8pet vi i s\u00e5 fall inng\u00e5 i grunnlaget for beregning av arveavgift."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "96be207e197c03c3a2e59956c6ad287d5179f6a7eac2ce9a869f14720598ca8f"}, {"field": "createtime", "value": "2017-05-02T06:07:04.000Z"}, {"field": "description", "value": "Skatteetaten har svart adressa.nos lesere p\u00e5 deres sp\u00f8rsm\u00e5l om selvangivelsen."}, {"field": "dominantimage", "value": "http://www.adressa.no/nyheter/okonomi/article7482613.ece/ALTERNATES/w980-default/skatt27.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e93dd6b0c9d3844c623a22aa9ad91ae3c6602a01.jpg?596b2f36"}, {"field": "dominantthumbnaildimensions", "value": "300x169"}, {"field": "heading", "value": ["Her er tipsene til selvangivelsen -adressa.no", "Tips fra Skatteetaten", "Barn og familie", "Bolig og eiendom", "Transport", "Diverse"]}, {"field": "id", "value": "e93dd6b0c9d3844c623a22aa9ad91ae3c6602a01"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "personal-finance"}, {"field": "kw-concept", "value": ["selvangivelse", "eventuelt senere skattepliktig", "lavest alminnelig inntekt", "alminnelig inntekt", "senere skattepliktig salg", "skatteetaten", "fast eiendom"]}, {"field": "kw-entity", "value": ["o. det", "skatt midt-norge", "hans christian holte", "post", "skatteetaten", "trondheim-oslo", "utleie", "informasjon", "rettledningen", "norsk"]}, {"field": "kw-location", "value": ["sverige", "trondheim", "oslo"]}, {"field": "kw-pageclass", "value": "article"}, {"field": "kw-person", "value": "gunda \u00f8yangen lindberg"}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/nyheter/okonomi/article7482613.ece/ALTERNATES/w980-default/skatt27.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er tipsene til selvangivelsen"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article7482615.ece"}, {"field": "pageclass", "value": ["article"]}, {"field": "publishtime", "value": "2013-04-29T11:59:03.000Z"}, {"field": "recs-articleid", "value": "7482615"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2013-04-29T11:59:03.000Z"}, {"field": "recs-rawtitle", "value": "Her er tipsene til selvangivelsen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Skatteetaten har svart adressa.nos lesere p\u00e5 deres sp\u00f8rsm\u00e5l om selvangivelsen."}, {"field": "thumbnail", "value": "http://content-thumbnail.cxpublic.com/content/thumbnail200x150/e93dd6b0c9d3844c623a22aa9ad91ae3c6602a01.jpg?596b2f36"}, {"field": "thumbnailfullheightdimensions", "value": "200x2597"}, {"field": "timestamp", "value": "2017-07-16T09:17:42.000Z"}, {"field": "title", "value": "Her er tipsene til selvangivelsen"}, {"field": "url", "value": "http://www.adressa.no/nyheter/okonomi/article7482615.ece"}, {"field": "urlhash", "value": "e93dd6b0c9d3844c623a22aa9ad91ae3c6602a01"}], "score": 0.646548, "siteId": "9222270286501375973", "id": "e93dd6b0c9d3844c623a22aa9ad91ae3c6602a01"}

