{"fields": [{"field": "modifiedtime", "type": "time", "value": "2012-12-22T15:10:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Alt ble ikke plutselig s\u00e5 veldig komplisert da gjestene dine begynte \u00e5 ettersp\u00f8rre vin i stedet for \u00f8l og akevitt til julemiddagen. Men det er naturligvis lett \u00e5 bli forvirret n\u00e5r man kikker i Vinmonopolets prisliste og ser at du har over 10 000 forskjellige viner \u00e5 velge blant. Da blir det en litt st\u00f8rre utfordring \u00e5 bestemme seg for vin enn \u00e5 plukke ut \u00e5rets jule\u00f8l.", "Det beste r\u00e5det er imidlertid \u00e5 gj\u00f8re ting s\u00e5 enkelt som mulig. Finn en vin som b\u00e5de komplimenterer og utfordrer det som er p\u00e5 tallerkenen.", "Mitt beste juler\u00e5d er derfor \u00e5 satse p\u00e5 musserende drikke. Men det b\u00f8r enten v\u00e6re en t\u00f8rr, frisk og fruktig cava, eller en ekte champagne. Selv om italiensk prosecco er skikkelig i vinden i Norge akkurat n\u00e5, er det vanskeligere \u00e5 finne en matvennlig italiensk musserende enn det er med tilsvarende drikke fra Spania eller Frankrike.", "Det fine med god cava eller champagne er at de kan drikkes til det meste av mat. Musserende er ikke bare velegnet som aperitiff eller til fingermat. I julen kan musserende gjerne v\u00e6re f\u00f8rstevalg til tunge og feite, tradisjonsrike retter som pinnekj\u00f8tt og ribbe. Men ogs\u00e5 til lutefisken.", "La oss starte med lutefisken. En ting er selve fisken der den liggende glinsende og skjelvende p\u00e5 tallerkenen. Noe helt annet er alt tilbeh\u00f8ret. Velg og vrak: Gr\u00f8nn eller gul ertestuing, sirup, hvit saus, baconterninger, brunost, sennep, lefse, flatbr\u00f8d, sm\u00f8r, mandelpotet, salt og pepper. Det er ikke mange viner som matcher alt dette. Men en god, rik, frisk og fruktig musserende gj\u00f8r det. Lommebok og smak og behag avgj\u00f8r om du g\u00e5r for cava eller champagne.", "Pinnekj\u00f8tt og ribbe er en helt annen historie, men igjen blir alts\u00e5 valget noe som gir bobler i glasset. Til ribba m\u00e5 du jakte p\u00e5 en musserende med nok syre til \u00e5 bryte ned fettet, mens pinnekj\u00f8ttet trenger en vin som kan n\u00f8ytralisere saltet i kj\u00f8ttet, ofte ogs\u00e5 med r\u00f8kt smak. Igjen m\u00e5 vi lete etter nok friskhet. Som du finner flust av i cava og champagne.", "M\u00e5 du absolutt ha \u00abvanlig\u00bb vin, s\u00e5 fungerer det best med en riesling til ribba, men r\u00f8dvin er ogs\u00e5 mulig, b\u00e5de til ribbe eller pinnekj\u00f8tt. Til ribba b\u00f8r det v\u00e6re noe med syre, tanniner og alkohol, gjerne en italiensk barbera eller nebbiolo, eller like gjerne en primitivo eller en amerikansk zinfadel. Pinnekj\u00f8ttet fungerer godt med en ikke for sterkt eiket spansk Rioja-vin.", "Savner du akevitten? Den trenger du ikke g\u00e5 glipp av, selv om \u00f8let er byttet ut med vin. Stadig flere velger n\u00e5 \u00e5 ta med seg akevittglasset til kosen etter maten. Som avec eller rett og slett som en godbit til kaffen. Med mye feit mat i magen vil det alltid v\u00e6re plass til en digestiv. Fornuftig kan det v\u00e6re ogs\u00e5, for ford\u00f8yelsen..."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "508d3d694e36fe0fa3115bc554ec0f7855561facf016d69c753c3affeae6ab5a"}, {"field": "createtime", "value": "2015-12-20T17:20:15.000Z"}, {"field": "description", "value": "Synes du det er vanskelig \u00e5 velge vin til julematen? Fortvil ikke, l\u00f8sningen er sprudlende n\u00e6r. Musserende vin takler nemlig b\u00e5de pinnekj\u00f8tt, ribbe og lutefisk!"}, {"field": "heading", "value": "Sprudlende til julemat -adressa.no"}, {"field": "id", "value": "5a7907447baf6fcee929406b54fd9b72d79d4d69"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-concept", "value": ["musserende", "ribbe", "vin"]}, {"field": "kw-entity", "value": ["finn", "vinmonopolets"]}, {"field": "kw-location", "value": ["rioja", "norge", "spania", "frankrike"]}, {"field": "kw-pageclass", "value": "article"}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article6854463.ece/ALTERNATES/w980-default/Julemat-drikke%20(1).JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sprudlende til julemat"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article6854459.ece"}, {"field": "pageclass", "value": ["article"]}, {"field": "publishtime", "value": "2012-12-22T14:49:40.000Z"}, {"field": "recs-articleid", "value": "6854459"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2012-12-22T14:49:40.000Z"}, {"field": "recs-rawtitle", "value": "Sprudlende til julemat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Synes du det er vanskelig \u00e5 velge vin til julematen? Fortvil ikke, l\u00f8sningen er sprudlende n\u00e6r. Musserende vin takler nemlig b\u00e5de pinnekj\u00f8tt, ribbe og lutefisk!"}, {"field": "thumbnail", "value": "http://content-thumbnail.cxpublic.com/content/thumbnail200x150/5a7907447baf6fcee929406b54fd9b72d79d4d69.jpg?599814d3"}, {"field": "thumbnailfullheightdimensions", "value": "200x1229"}, {"field": "timestamp", "value": "2017-08-19T10:37:07.000Z"}, {"field": "title", "value": "Sprudlende til julemat"}, {"field": "url", "value": "http://www.adressa.no/kultur/vin/article6854459.ece"}, {"field": "urlhash", "value": "5a7907447baf6fcee929406b54fd9b72d79d4d69"}], "score": 0.7511533, "siteId": "9222270286501375973", "id": "5a7907447baf6fcee929406b54fd9b72d79d4d69"}

