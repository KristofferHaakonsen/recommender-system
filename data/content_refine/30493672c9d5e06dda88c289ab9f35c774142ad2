{"fields": [{"field": "modifiedtime", "type": "time", "value": "2016-11-04T12:29:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Personvern", "Smartklokker", "Forbrukerrettigheter"]}, {"field": "author", "value": "geir amundsen"}, {"field": "body", "value": ["Saken oppdateres.", "Er du opptatt av personvern og brukervilk\u00e5r? Svar nederst i saken!", "Forbrukerr\u00e5det har gjennomg\u00e5tt brukervilk\u00e5r og personvernerkl\u00e6ringene til Fitbit, Garmin, Jawbone og Mio, og konkluderer med at brukerne gir fra seg grunnleggende forbruker\u2014 og personvernrettigheter ved \u00e5 ta i bruk disse aktivitets- ogtreningsarmb\u00e5ndene.", "Forbrukerr\u00e5det har derfor valgt \u00e5 klage de fire produsentene inn for Datatilsynet og Forbrukerombudet.", "\u2014 Armb\u00e5ndene er et nyttige verkt\u00f8y for \u00e5 m\u00e5le og motivere til trening og aktivitet. Samtidig gir vi fra oss personlig informasjon om egen helse, aktivitetsniv\u00e5 og lokasjon under ensidige og uklare vilk\u00e5r, sier fagdirekt\u00f8r Finn Myrstad i Forbrukerr\u00e5det.", "Han frykter at informasjonen kan bli benyttet til direkte markedsf\u00f8ring og prisdiskriminering, samtidig som grunnleggende personvern krenkes.", "Forbrukerr\u00e5det har g\u00e5tt gjennom brukervilk\u00e5r og personvernerkl\u00e6ringer for de fire aktivitetsarmb\u00e5ndene Fitbit Charge HR, Mio Fuse, Garmin VivoSmart HR og Jawbone UP3 som del av et st\u00f8rre prosjekt om tingenes internett.", "Gjennomgangen ser p\u00e5 enkelte sider ved brukervilk\u00e5r som har konsekvenser for forbrukerne og vi har benyttet europeisk lovgivning som grunnlag for sammenligning og vurdering. Unders\u00f8kelsen er gjort ved nedlasting av appene fra Google Play. Alle fire apper har lenker til brukervilk\u00e5r i Google Play, og brukervilk\u00e5r og personvernpolicyer er s\u00e5ledes lest p\u00e5 den enkelte app\u2019s nettside for disse.", "Hele rapporten og gjennonmagnen finner du her.", "Klagen til Datatilsynet og Forbrukerombudet.", "Kilde: Forbrukerr\u00e5det", "Vis fakta", "If\u00f8lge Forbrukerr\u00e5det, viser deres gjennomgang av vilk\u00e5rene blant annet at:", "Alle selskapene kan gj\u00f8re endringer i vilk\u00e5rene uten \u00e5 varsle brukerne p\u00e5 forh\u00e5nd.", "Alle armb\u00e5ndene samler inn mer data enn de trenger for \u00e5 levere tjenesten.", "Ingen av selskapene sier fullt ut hvem de deler data med.", "Ingen av selskapene sier hvor lenge de oppbevarer brukernes data.", "\u2014 Stadig flere gjenstander blir utstyrt med datainnsamlende sensorer og koblet p\u00e5 internett, b\u00e5de knyttet til hjem, helse og det offentlige rom, men forbrukeren f\u00e5r sv\u00e6rt liten oversikt over hvor deres persondata ender opp og hva de brukes til. Det er viktig at vi ikke gir fra oss grunnleggende rettigheter for \u00e5 benytte fremtidens produkter og tjenester, sier Myrstad.", "Klagen sendes b\u00e5de til Datatilsynet og Forbrukerombudet.", "Hele rapporten og gjennomgangen finner du her .", "\u2014 Har dere avdekket konkrete eksempler p\u00e5 at personopplysninger er blitt brukt i reklame\u00f8yemed, delt eller videresolgt?", "\u2014 Nei det har vi ikke. Samtidig er selskapene sv\u00e6rt lite meddelsomme om hvordan de benytter data, og hvem disse deles med.", "- Det ble p\u00e5pekt enkelte feil i den f\u00f8rste versjonen av rapporten dere lagde, og dere har derfor tidlig v\u00e6rt i dialog med flere av produsentene. Hvordan opplever dere tilbakemeldingene og viljen til \u00e5 samarbeide?", "\u2014 Vi har hatt konstruktiv dialog med Garmin, og to de andre selskapene sier at de arbeider med \u00e5 bedre deler av det vi har p\u00e5pekt. Det er uansett mye \u00e5 sette fingeren p\u00e5 n\u00e5r det kommer til forbruker- og personvern.", "- Dere er overbevist om at selskaper som respekterer brukernes forbruker- og personvernrettigheter vil ha et konkurransefortrinn. Er ikke det i seg selv grunn nok til \u00e5 tro at produsentene vil ivareta personvernet?", "\u2014 Vi f\u00f8ler oss p\u00e5 ingen m\u00e5te trygg p\u00e5 at forbrukervernet blir ivaretatt, til det er vilk\u00e5rene for uklare og ensidige. Deler av forretningsmodellene er da ogs\u00e5 basert p\u00e5 videresalg av brukerdata, sier Myrstad.", "Forbrukerr\u00e5det gjennomgikk tidligere i \u00e5r trenings- og helseappene Endomondo, Runkeeper, Strava, Lifesum og MyFitnessPal som en del av sin s\u00e5kalte Appfail-kampanje:", "\u2014 Vi deler det norske Forbrukerr\u00e5dets \u00f8nske om \u00e5 beskytte forbrukernes personvern, og vi ser frem til \u00e5 jobbe med dem og regulatoriske myndigheter for \u00e5 fortsette \u00e5 sikre en sterk personvernpraksis, skriver Fitbit i en kommentar til oss.", "Den amerikanske produsenten som er markedsleder i det norske markedet med sine treningsarmb\u00e5nd, skriver videre at de er opptatt av og \u00f8nsker \u00e5 beskytte personvernet til brukerne, og at tilliten til kundene er viktig.", "\u2014 Det har alltid v\u00e6rt v\u00e5r policy ikke \u00e5 selge brukerdata. Vi har aldri solgt personopplysninger, og vi deler ikke personopplysninger med mindre brukeren spesifikt leder oss til \u00e5 gj\u00f8re det, eller under de begrensede unntakene som er beskrevet i v\u00e5re retningslinjer for personvern . Videre pr\u00f8ver Fitbit \u00e5 benytte et lettfattelig og ikke-juridisk spr\u00e5k i v\u00e5re retningslinjer, slik at brukerne forst\u00e5r hva slags data vi samler inn og hvordan vi bruker disse. Vi ser hele tiden p\u00e5 m\u00e5ter \u00e5 forbedre v\u00e5re skriftlige retningslinjer.", "I sin kommentar til klagen peker Fitbit p\u00e5 at man 29. september leverte sin egenmelding i tilslutning til den nye Privacy Shield forskriften. \u00abFitbits raske adopsjon av de nye Privacy Shield-forskriftene bekrefter v\u00e5r p\u00e5g\u00e5ende forpliktelse til datasikkerhet for v\u00e5re kunder\u00bb.", "I bedre form eller m\u00e5ler vi oss syke?", "Garmin skriver i en kommentar til rapporten og klagen at \u00abden oppdaterte rapporten synes \u00e5 v\u00e6re retteferdig og balansert spesielt etter de tilbakemeldingene vi har gitt\u00bb.", "\u2014 P\u00e5 grunnlag av rapporten har vi besluttet \u00e5 gj\u00f8re noen avklaringer i v\u00e5r datasikkerhetspolitikk, slik at det blir tydeligere at for eksempel, er lokasjonsdata behandles som \u00abpersonlig informasjon\u00bb. Vi forventer at disse endringene skal v\u00e6re ferdig i l\u00f8pet av de neste par ukene, sier talsmann Jonathan Wagstaff i Garmin til oss.", "If\u00f8lge Garmin vil ogs\u00e5 noen av de andre forslagene i rapporten bli integrert som en del av de endringene de vil gj\u00f8re i sine retningslinjer for \u00e5 overholde General Data Protection Regulation som vil tre i kraft i 2018.\u2014 Vi ser frem til det norske Datatilsynets mening om rapporten og vil arbeide med dem for \u00e5 sikre eventuelle bekymringer de m\u00e5tte adressere, skriver Wagstaff i Garmin til oss.", "Seniorr\u00e5dgiver i Datatilsynet Catharina Nes, forteller at klagen vil vurderes umiddelbart.", "\u2014 Vi vil vurdere om klagen kan behandles under personopplysningsloven og om selskapene faller under norsk og europeisk jurisdiksjon. Er selskapene etablert i et europeisk land, vil klagen sende videre til personvernmyndighetene i det landet.", "Nes forteller at Datatilsynet i lengre tid har jobbet tett med Forbrukerombudet i saker som omhandler b\u00e5de forbruker- og perrsonvern, og at man ser p\u00e5 muligheten for \u00e5 l\u00f8fte saker opp saker p\u00e5 et europeisk niv\u00e5 i samarbeid med forbruker- og personvernmyndigheter i andre europeiske land.", "Oppdatert 4.november: Fra Mios kommunikasjonsbyr\u00e5 som beklager sen repsons, har vi f\u00e5tt f\u00f8lgende kommentar:", "\u00abMio har alltid fors\u00f8kt \u00e5 sette kunden f\u00f8rst. Etter \u00e5 ha gjennomg\u00e5tt kommentarer og bekymringer i rapporten, er det noen umiddelbare endringer som vi kan l\u00f8se, for eksempel informasjon om personvern p\u00e5 v\u00e5re nettsider, formatering og layout. Vedr\u00f8rende bekymringene rundt personlige opplysninger som kreves, ber Mio bare om informasjon som brukes i v\u00e5re algoritmer som er en sentral del av hvordan vi satt pulssonene og forsyner brukerne med n\u00f8yaktige treningsdat. Rapporten nevner at nye regler vil dekke mange av disse sp\u00f8rsm\u00e5lene, og vi legger betydelig innsats i \u00e5 opprettholde beste praksis i personvern og sikkerhet for \u00e5 overholde alle regler, noe som gir forbrukerne de beskyttende tiltak som er n\u00f8dvendige.\u00bb", "Vi har ikke lykkes \u00e5 f\u00e5 noen kommentar fra Jawbone. De ble f\u00f8rst kontaktet for ca. fem uker siden, ang. den f\u00f8rste rapporten. Deretter tok vi kontakt mandag denne uken for \u00e5 f\u00e5 en kommentar p\u00e5 den nye rapporten (som har noen sm\u00e5 endringer fra f\u00f8rste rapport).", "Teknologimagasinet: Er Microsoft i ferd med \u00e5 ta innersvingen p\u00e5 Apple?"]}, {"field": "category0", "value": "digital"}, {"field": "contenthash", "value": "41214f55c1e8d6170239eb93d7cc105abbee1dc0fbe8f7a258962da285dfe9cd"}, {"field": "createtime", "value": "2016-12-20T08:01:58.000Z"}, {"field": "description", "value": "Frykter at helsedata kan bli benyttet til markedsf\u00f8ring og prisdiskriminering \u2014 klager inn Fitbit, Garmin, Jawbone og Mio til Datatilsynet og Forbrukerombudet."}, {"field": "heading", "value": ["Forbrukerr\u00e5det klager inn aktivitetsarmb\u00e5nd for brudd p\u00e5 norsk lov -adressa.no", "\u2014 Kan endre brukervilk\u00e5r uten \u00e5 varsle", "Ingen kjente tilfeller av videresalg", "Fitbit: Deler \u00f8nsket om \u00e5 beskytte forbrukernes personvern", "Garmin gj\u00f8r endringer", "Vil behandle klagen umiddelbart"]}, {"field": "id", "value": "30493672c9d5e06dda88c289ab9f35c774142ad2"}, {"field": "keyword", "value": ["Personvern", "Smartklokker", "Forbrukerrettigheter"]}, {"field": "keywords", "value": "Personvern,Smartklokker,Forbrukerrettigheter"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": ["microsoft", "apple"]}, {"field": "kw-concept", "value": ["forbrukernes personvern", "personvern", "data", "klage", "rapport", "selskaper", "beskytte forbrukernes personvern", "personlig informasjon", "europeisk land", "beskytte forbrukernes", "klagen sende", "forbruker", "norsk lov", "brukerne"]}, {"field": "kw-entity", "value": ["mio fuse", "google play", "appfail", "jawbone up3", "general data protection regulation", "endomondo", "strava", "forbrukerombudet", "privacy shield", "fitbit charge hr", "garmin vivosmart hr", "lifesum og myfitnesspal", "runkeeper", "forbrukerr\u00e5det", "jawbone og mio", "datatilsynet og forbrukerombudet"]}, {"field": "kw-pageclass", "value": "article"}, {"field": "kw-person", "value": ["jonathan wagstaff", "datatilsynet catharina nes", "finn myrstad"]}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/0fcbd61c-5eae-45df-acea-49bfa053dde0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forbrukerr\u00e5det klager inn aktivitetsarmb\u00e5nd for brudd p\u00e5 norsk lov"}, {"field": "og-type", "value": "article"}, {"field": "og-url", "value": "http://www.adressa.no/digital/Forbrukerradet-klager-inn-aktivitetsarmband-for-brudd-pa-norsk-lov-3009b.html"}, {"field": "pageclass", "value": ["article"]}, {"field": "publishtime", "value": "2016-11-03T07:35:15.000Z"}, {"field": "recs-articleid", "value": "3009"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2016-11-03T07:35:15.000Z"}, {"field": "recs-rawtitle", "value": "Forbrukerr\u00e5det klager inn aktivitetsarmb\u00e5nd for brudd p\u00e5 norsk lov -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Frykter at helsedata kan bli benyttet til markedsf\u00f8ring og prisdiskriminering \u2014 klager inn Fitbit, Garmin, Jawbone og Mio til Datatilsynet og Forbrukerombudet."}, {"field": "thumbnail", "value": "http://content-thumbnail.cxpublic.com/content/thumbnail200x150/30493672c9d5e06dda88c289ab9f35c774142ad2.jpg?59403e72"}, {"field": "thumbnailfullheightdimensions", "value": "200x2119"}, {"field": "timestamp", "value": "2017-06-13T19:35:14.000Z"}, {"field": "title", "value": "Forbrukerr\u00e5det klager inn aktivitetsarmb\u00e5nd for brudd p\u00e5 norsk lov"}, {"field": "url", "value": "http://www.adressa.no/digital/Forbrukerradet-klager-inn-aktivitetsarmband-for-brudd-pa-norsk-lov-3009b.html"}, {"field": "urlhash", "value": "30493672c9d5e06dda88c289ab9f35c774142ad2"}], "score": 0.90109414, "siteId": "9222270286501375973", "id": "30493672c9d5e06dda88c289ab9f35c774142ad2"}

