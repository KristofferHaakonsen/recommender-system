{"fields": [{"field": "modifiedtime", "type": "time", "value": "2015-06-03T10:20:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Hage", "Bolig"]}, {"field": "author", "value": "axel sandberg"}, {"field": "body", "value": ["Saken oppdateres.", "Tomater, agurker, auberginer, druer, basilikum, samt eksotiske planter og blomster, er helt avhengig av den forlengede sesongen bare et drivhus kan gi.", "\u2014 Jeg begynte allerede i februar. En liten varmeovn gj\u00f8r susen. N\u00e5 blir plutselig sesongen ti m\u00e5neder lang, og det finnes knapt grenser for hva jeg kan f\u00e5 til, sier Kari Kl\u00f8vstad, journalist og hobbygartner.", "For to \u00e5r siden gikk hun og mannen til anskaffelse av et 14 m2 stort drivhus.", "Med litt hjelp fra fagfolk, st\u00f8pte de fundament, grunnmurern, og monterte de ulike delene.\u2014 Langs denne veggen f\u00e5r plantene ikke lov til \u00e5 v\u00e6re, for her tar jeg meg en pust i bakken, drikker en kopp kaffe og blar kanskje litt i et hagemagasin. Men de har jo nok av plass ellers, forklarer Kl\u00f8vstad, som har plassert drivhuset sitt b\u00e5de solrikt og i ly av v\u00e6r og vind i en hage som oser av tradisjonell norsk hagekultur.", "N\u00e5r et hundretall vekster skal pleies, i tillegg til hagens frukttr\u00e6r, gr\u00f8nnsaksbed, b\u00e6rbusker og fuglekasser, blir det ikke tid til de helt lange kaffeslabberasene.", "Hun og mannen har planer om \u00e5 lage en mer permanent sitteavdeling, men enn s\u00e5 lenge f\u00e5r noen gamle hagestoler gj\u00f8re nytten.", "\u2014 Retrodesign, kan man vel si, humrer Kl\u00f8vstad, og legger til at hobbyen er en livsstil.", "Drivhusanskaffelsen var ikke noe spontankj\u00f8p, men en naturlig forlengelse av en mange\u00e5rig hageinteresse. Hun vil frar\u00e5de folk \u00e5 g\u00e5 til anskaffelse av drivhus fordi de \u00f8nsker \u00e5 f\u00e5 gr\u00f8nne fingre. Det b\u00f8r v\u00e6re omvendt, mener hun.", "\u2014 Og skal jeg gi r\u00e5d til nybegynnere, m\u00e5tte det v\u00e6re at man slett ikke beh\u00f8ver \u00e5 bruke hele drivhuset i f\u00f8rste omgang. Start med et hj\u00f8rne. Jeg tror mange undervurderer hvor mye b\u00e6ring frem og tilbake av potter, jord og vann som h\u00f8rer med n\u00e5r man driver med dette, legger hun til.", "Men har man tid og lyst, mener hun drivhus er enormt givende.\u2014 Jeg har blant annet mange forskjellige typer tomater, og de smaker jo helt fantastisk. Basilikum og andre urter dyrker jeg n\u00e6rmest \u00e5ret rundt. Og s\u00e5 har jeg noen fantastiske eksotiske planter som det aldri ville v\u00e6rt mulig \u00e5 dyrke p\u00e5 v\u00e5re breddegrader uten drivhus, understreker Kl\u00f8vstad.", "Er du hekkeier?", "\u00c5 sette i gang med drivhus er en prosess, og det er fort gjort \u00e5 ta seg vann over hodet hvis man ikke tenker grundig gjennom hva det inneb\u00e6rer.", "\u2014 Man trenger ikke kj\u00f8re langt i et boligomr\u00e5de f\u00f8r man ser tomme drivhus som forfaller. Men gj\u00f8r du det riktig fra f\u00f8rste stund, kan drivhus v\u00e6re en berikelse for hele familien, sier gartner Marianne Utengen i Det norske hageselskap.- Ingenting er som \u00e5 h\u00f8ste supersaftige, knasende, egendyrkede og kjempestore agurker! I tillegg kan man bruke drivhuset som vinterhage eller n\u00e6rmest som en forlengelse av huset, sier gartneren.", "Det mest grunnleggende ved anskaffelse av drivhus er \u00e5 ta stilling til st\u00f8rrelse og plassering.", "\u2014 Et drivhus beh\u00f8ver ikke ha s\u00e5 stor gulvflate, men du b\u00f8r kunne st\u00e5 oppreist. Da blir det mye mer behagelig \u00e5 luke, stelle og vanne \u2013 s\u00e6rlig n\u00e5r temperaturen stiger utp\u00e5 sommeren, plantene vokser og det blir stadig trangere, mener Utengen.Hun anbefaler \u00e5 bygge grunnmur, og s\u00e6rlig dersom man skal velge et lite drivhus, for slik \u00e5 skape st\u00e5h\u00f8yde.", "Drivhuset skal st\u00e5 der det er mest solrikt, men samtidig v\u00e6re minst mulig v\u00e6rutsatt.", "\u2014 Dette er ikke solide byggverk, og blir de plassert feil, snakker vi om et stort vindfang. Vinduene kan bli bl\u00e5st ut, de kan knekke, og i verst fall kan hele drivhuset rase sammen, sier hun.", "Hun anbefaler derfor \u00e5 velge dyrere, mer solide drivhus.", "\u2014 Skal du ha et enkelt lite drivhus, anbefaler jeg at du strekker deg til minst 10.000 kroner. Og sats p\u00e5 kvalitet fremfor st\u00f8rrelse. Aluminiumsprofilene skal v\u00e6re solide, og vindusplatene skal v\u00e6re tykke, forklarer Utengen.Hun mener ogs\u00e5 at det kan v\u00e6re en god investering \u00e5 bruke fagfolk til \u00e5 montere drivhuset.", "\u2014 Drivhus kan v\u00e6re omfattende \u00e5 sette opp. Man b\u00f8r for eksempel s\u00f8rge for at det er skikkelig fundamentert \u2013 for ellers kan byggverket bevege seg om vinteren, og det kan bety \u00f8delagte eller vridde vindusplater. Drivhus er en langsiktig investering, og da blir det verdt det \u00e5 f\u00e5 alt det grunnleggende gjort skikkelig, mener hun.", "Hun mener det kan v\u00e6re en god id\u00e9 \u00e5 \u00abtrene\u00bb litt i vinduskarmen i f\u00f8rste omgang.\u2014 Pr\u00f8v med et minidrivhus, slike som f\u00e5s kj\u00f8pt p\u00e5 for eksempel IKEA. Jeg har brukt slike enkle l\u00f8sninger i en \u00e5rrekke, frem til jeg fikk mitt eget drivhus for tre \u00e5r siden, og jeg er gartner! sier Utengen.", "Les ogs\u00e5:", "Et drivhus fungerer som en solfanger. Str\u00e5levarmen fra solen slipper uhindret gjennom glass- eller plastflatene og varmer opp jord og vekster. Varmestr\u00e5lingen fra vekstene har lengre b\u00f8lgelengde enn str\u00e5lingen fra solen, og slipper derfor ikke lett ut igjen.", "Dette fenomenet forlenger vekstsesongen betraktelig. Med litt hjelp fra en varmeovn kan sesongen vare fra februar/mars til november/desember \u2013 avhengig av hvor kaldt v\u00e6ret er.", "S\u00e5kalte varmekj\u00e6re vekster, som tomater, agurker og eksotiske blomster, har st\u00f8rst fordel av \u00e5 bo i drivhus.", "Drivhus finnes i mange st\u00f8rrelser og prisklasser. Velg kvalitet over st\u00f8rrelse. Et drivhus av polykarbonat er dyrere, men t\u00e5ler mer og gir bedre isolasjon. Tradisjonelt glass gir bedre utsikt.", "Drivhus b\u00f8r rengj\u00f8res grundig en gang i \u00e5ret, da gjerne p\u00e5 h\u00f8sten. Et smart tips er \u00e5 stenge alle d\u00f8rer og vinduer og la huset bli godt og varmt. Dette \u00abkoker\u00bb bort mange uhumskheter.", "Kilder: Det norske hageselskap / Gr\u00f8nt fokus / Willab Garden / Wikipedia", "Vis fakta"]}, {"field": "category0", "value": "bolig"}, {"field": "contenthash", "value": "1a021e549b5da104ce17a0c5dd0cbfad5bd05a8fa91bfa4366bca8f2f6c86208"}, {"field": "createtime", "value": "2017-04-30T08:10:12.000Z"}, {"field": "description", "value": "Det finnes knapt grenser for hva du kan dyrke i drivhus."}, {"field": "heading", "value": ["Vurderer du \u00e5 skaffe deg drivhus? Da b\u00f8r du lese dette! -adressa.no", "- Start sm\u00e5tt", "H\u00f8yde viktig", "- Sats p\u00e5 kvalitet"]}, {"field": "id", "value": "8b766a33a83438a6c8f2cfd502de33bda408e4fa"}, {"field": "keyword", "value": ["Hage", "Bolig"]}, {"field": "keywords", "value": "Hage,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["norske hageselskap", "eksotiske planter", "knapt grenser", "drivhus"]}, {"field": "kw-entity", "value": ["bolig", "garden", "a. jeg"]}, {"field": "kw-pageclass", "value": "article"}, {"field": "kw-person", "value": ["marianne utengen", "kari kl\u00f8vstad"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/9f2a9794-5434-4424-a933-7fd34eb7ef83?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vurderer du \u00e5 skaffe deg drivhus? Da b\u00f8r du lese dette!"}, {"field": "og-type", "value": "article"}, {"field": "og-url", "value": "http://www.adressa.no/bolig/Vurderer-du-a-skaffe-deg-drivhus-Da-bor-du-lese-dette-7711b.html"}, {"field": "pageclass", "value": ["article"]}, {"field": "publishtime", "value": "2015-06-03T10:20:13.000Z"}, {"field": "recs-articleid", "value": "7711"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-06-03T10:20:13.000Z"}, {"field": "recs-rawtitle", "value": "Vurderer du \u00e5 skaffe deg drivhus? Da b\u00f8r du lese dette! -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Det finnes knapt grenser for hva du kan dyrke i drivhus."}, {"field": "thumbnail", "value": "http://content-thumbnail.cxpublic.com/content/thumbnail200x150/8b766a33a83438a6c8f2cfd502de33bda408e4fa.jpg?5984682b"}, {"field": "thumbnailfullheightdimensions", "value": "200x2393"}, {"field": "timestamp", "value": "2017-08-04T12:27:23.000Z"}, {"field": "title", "value": "Vurderer du \u00e5 skaffe deg drivhus? Da b\u00f8r du lese dette!"}, {"field": "url", "value": "http://www.adressa.no/bolig/Vurderer-du-a-skaffe-deg-drivhus-Da-bor-du-lese-dette-7711b.html"}, {"field": "urlhash", "value": "8b766a33a83438a6c8f2cfd502de33bda408e4fa"}], "score": 1.2740942, "siteId": "9222270286501375973", "id": "8b766a33a83438a6c8f2cfd502de33bda408e4fa"}

