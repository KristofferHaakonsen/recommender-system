{"fields": [{"field": "modifiedtime", "type": "time", "value": "2015-06-03T12:48:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["erling moe", "kommunikasjonsdirekt\u00f8r i domstoladministrasjonen"]}, {"field": "body", "value": ["Saken oppdateres.", "Og det kan ha betydning langt ut over Clintons eventuelle presidentperiode, fordi domstolen avsier dommer som har stor politisk betydning.", "I Norge er aldersgrensen for dommere 73 \u00e5r. I USA kan en dommer sitte livet ut, i n\u00e5v\u00e6rende h\u00f8yesterett er eldste dommer f\u00f8dt i 1933, ytterligere tre av de ni dommerne er f\u00f8dt p\u00e5 1930-tallet. Fire dommere er alts\u00e5 over eller like rundt 80 \u00e5r. Dermed n\u00e6rmer det seg en betydelig utskifting.", "I USA utnevnes dommerne i h\u00f8yesterett av presidenten. I motsetning til i Norge tas det politiske hensyn ved utnevnelsen. Republikanske presidenter har en tendens til \u00e5 utnevne konservative dommere, demokratiske presidenter mer liberale dommere. Obama har i l\u00f8pet av sin presidenttid utnevnt to liberale kvinner, av dem den f\u00f8rste dommer med latinamerikansk bakgrunn.", "I og med at dommerne utnevnes av presidenten, og kan sitte livet ut, kan dommere bevisst velge \u00e5 vente med \u00e5 g\u00e5 av til det kommer en president som kan utnevne en dommer med samme holdninger. John Paul Stevens var en liberal dommer som var 90 \u00e5r da han gikk av i 2010. Han ventet til George Bush hadde g\u00e5tt av som president, og Obama var p\u00e5 plass, for \u00e5 unng\u00e5 at en konservativ skulle erstatte ham.", "Et slikt tilfelle har vi ogs\u00e5 n\u00e5. Presidentens nominasjon av ny dommer m\u00e5 godkjennes av senatet. Ved senatsvalget i fjor sikret republikanerne seg et stort flertall. Det betyr at hvis Barack Obama n\u00e5 pr\u00f8ver seg med en liberal kandidat ved et eventuelt ledig dommerembete, vil vedkommende neppe bli godkjent. N\u00e5v\u00e6rende eldste dommer, Ruth Bader Ginsburg, spurte nylig retorisk i et intervju med New York Times: \u00ab Hvem tror du Obama f\u00e5r godkjent i Senatet ?\u00bb Det ligger i dette at hun, hvis helsen holder, vil v\u00e6re dommer i p\u00e5vente av at det kommer en president som kan f\u00e5 Senatet til \u00e5 godta en dommer med samme holdninger som henne. For eksempel Hillary Clinton.", "Ruth Bader Ginsburg er en av de mest liberale dommerne i dagens h\u00f8yesterett. Hun \u00f8nsker ikke at hennes avgang skal tippe balansen i domstolen. USAs h\u00f8yesterett har ni dommere. I mange \u00e5r har det v\u00e6rt hovedsakelig fire konservative og fire liberale dommere. Spenningen har knyttet seg til hva den niende vil gj\u00f8re: Dommer Anthony Kennedy har plassert seg i en n\u00f8kkelrolle. Han har ved flere viktige avgj\u00f8relser de siste \u00e5rene vippet domstolen i konservativ eller liberal retning.", "H\u00f8yesterett i USA pr\u00f8ver lovvedtak mot Grunnloven. De konservative dommerne i dagens h\u00f8yesterett legger ofte til grunn en tolking av det de tror grunnlovsfedrene for over 200 \u00e5r siden egentlig mente. Det har blant annet f\u00f8rt til at det er tillatt med h\u00e5ndv\u00e5pen til \u00abprivat bruk\u00bb i USA, fordi flertallet i h\u00f8yesterett mener at det etter Grunnloven er en rettighet for innbyggerne \u00e5 b\u00e6re v\u00e5pen. Skillet mellom konservative og liberale dommere i h\u00f8yesterett g\u00e5r i stor grad p\u00e5 graden av bokstavtolking av Grunnloven.", "President Obamas store sak har v\u00e6rt helsereformen. Konservative i USA pr\u00f8vde den for h\u00f8yesterett fordi de mente den var i strid med Grunnloven. Til alles overraskelse var det h\u00f8yesterettsjustitiarius John Roberts, en konservativ dommer utnevnt av Bush, som avgjorde saken i Obamas fav\u00f8r. Med fem mot fire stemmer overlevde hoveddelen av helsereformen. Ingen visste noe som helst om utfallet f\u00f8r de ni dommerne inntok podiet. Etterp\u00e5 sprettet nok Obama champagnen p\u00e5 det ovale kontor.", "I andre saker de siste \u00e5rene har flertallet vippet de konservatives vei. Med fem mot fire stemmer ble det i praksis fritt fram \u00e5 gi ubegrensede midler til politikeres valgkamp, en sv\u00e6rt kontroversiell avgj\u00f8relse. Dette \u00e5pner for at rike personer og store selskaper f\u00e5r st\u00f8rre innflytelse p\u00e5 for eksempel valg av president.", "I juni skal h\u00f8yesterett avgj\u00f8re om det er i strid med Grunnloven \u00e5 nekte homofile \u00e5 gifte seg. 36 stater i USA tillater n\u00e5 homofile ekteskap, en fordobling p\u00e5 ett \u00e5r. Men i 13 stater har velgerne bestemt at homofile ekteskap er forbudt. Disse statene godtar heller ikke slike ekteskap inng\u00e5tt i andre stater. Derfor er saken brakt inn for h\u00f8yesterett, som tolker Grunnloven ogs\u00e5 mot lover vedtatt i alle statene. Hvis h\u00f8yesterett mener at det er grunnlovsstridig \u00e5 nekte personer av samme kj\u00f8nn \u00e5 gifte seg gjelder dette for alle femti stater.", "H\u00f8yesterett har muntlig h\u00f8ring i saker domstolen har til behandling. I h\u00f8ringen om homofile ekteskap stilte dommer Kennedy sp\u00f8rsm\u00e5l som tolkes slik at han vil stemme for at det er grunnlovsstridig for statene \u00e5 nekte homofile ekteskap. I tillegg tror ogs\u00e5 mange at justitiarius Roberts i denne saken lander p\u00e5 liberal side. Tre dommere er sterke motstandere av homofile ekteskap. Voteringen kan ende 6-3. I s\u00e5 fall en historisk dom. Og saken er fjernet fra den politiske agenda foran presidentvalget.Mange viktige samfunnssp\u00f8rsm\u00e5l har v\u00e6rt avgjort i USAs h\u00f8yesterett, som de svartes borgerrettigheter og retten til selvbestemt abort.", "Den politiske utviklingen i USA avgj\u00f8res ikke bare av politikerne. Den avgj\u00f8res ogs\u00e5 av domstolene. Hvis Hillary Clinton blir president i \u00e5tte \u00e5r, kan hun f\u00e5 muligheten til \u00e5 utnevne nesten halve h\u00f8yesterett, p\u00e5 grunn av dagens alderssammensetning. Hennes politiske ideer kan dermed prege USA i flere ti\u00e5r etter at hun har g\u00e5tt av."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "de92a1023740eaadf9315caac954851a3c61ef180315bdff7270846624812198"}, {"field": "createtime", "value": "2017-05-02T03:38:19.000Z"}, {"field": "description", "value": "Presidentvalget neste h\u00f8st avgj\u00f8r om Hillary Clinton blir USAs f\u00f8rste kvinnelige president. Men valget kan ogs\u00e5 indirekte avgj\u00f8re hvem som blir nye dommere i USAs h\u00f8yesterett."}, {"field": "dominantimage", "value": "http://www.adressa.no/meninger/kronikker/article11157307.ece/pmfvlz/ALTERNATES/w980-default/058.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b27416b4c837bca3651a6b638c35032375acac5.jpg?5971dad3"}, {"field": "dominantthumbnaildimensions", "value": "300x169"}, {"field": "heading", "value": "Den politiske domstolen -adressa.no"}, {"field": "id", "value": "9b27416b4c837bca3651a6b638c35032375acac5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-company", "value": "new york times"}, {"field": "kw-concept", "value": ["dom", "h\u00f8yesterett", "homofile ekteskap", "liberal dommer", "president"]}, {"field": "kw-entity", "value": ["clintons", "senatet", "grunnloven"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["hillary clinton", "george bush", "john paul stevens", "barack obama", "ruth bader ginsburg", "john roberts", "anthony kennedy"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11157307.ece/pmfvlz/ALTERNATES/w980-default/058.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den politiske domstolen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11157308.ece"}, {"field": "pageclass", "value": ["article"]}, {"field": "publishtime", "value": "2015-06-04T04:00:00.000Z"}, {"field": "recs-articleid", "value": "11157308"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-06-04T04:00:00.000Z"}, {"field": "recs-rawtitle", "value": "Den politiske domstolen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Presidentvalget neste h\u00f8st avgj\u00f8r om Hillary Clinton blir USAs f\u00f8rste kvinnelige president. Men valget kan ogs\u00e5 indirekte avgj\u00f8re hvem som blir nye dommere i USAs h\u00f8yesterett."}, {"field": "thumbnail", "value": "http://content-thumbnail.cxpublic.com/content/thumbnail200x150/9b27416b4c837bca3651a6b638c35032375acac5.jpg?5971dad3"}, {"field": "thumbnailfullheightdimensions", "value": "200x1366"}, {"field": "timestamp", "value": "2017-07-21T10:43:31.000Z"}, {"field": "title", "value": "Den politiske domstolen"}, {"field": "url", "value": "http://www.adressa.no/meninger/kronikker/article11157308.ece"}, {"field": "urlhash", "value": "9b27416b4c837bca3651a6b638c35032375acac5"}], "score": 0.5131248, "siteId": "9222270286501375973", "id": "9b27416b4c837bca3651a6b638c35032375acac5"}

