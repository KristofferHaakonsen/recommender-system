{"fields": [{"field": "modifiedtime", "type": "time", "value": "2017-04-20T12:39:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Forbruksl\u00e5n", "S\u00f8yland", "Gjeld", "Kj\u00e6rlighet", "Personlig \u00f8konomi", "\u00d8konomi"]}, {"field": "author", "value": "kathrine humberset"}, {"field": "body", "value": ["Saken oppdateres.", "\u00d8konomiske problemer er et hinder for potensielle forhold. Det viser en unders\u00f8kelse gjennomf\u00f8rt av Kantar TNS for Nordea.", "N\u00e6r 70 prosent av de spurte svarer at de ville sluttet \u00e5 date en potensiell partner dersom de fant ut at den andre bevisst skjulte stor gjeld eller hadde store forbruksl\u00e5n.", "Samtidig svarer 45 prosent av de spurte at de ville avsluttet daten dersom vedkommende har betalingsanmerkninger.", "Unders\u00f8kelsen er gjennomf\u00f8rt av Kantar TNS for Nordea.", "Datainnsamlingen ble gjennomf\u00f8rt p\u00e5 Kantar TNS\u2019 onlinepanel.", "I alt ble det gjennomf\u00f8rt 1012 intervjuer i en representativ stikkpr\u00f8ve best\u00e5ende av personer i alderen 18\u201365 \u00e5r.", "Funn", "Hvilke \u00f8konomivaner ville f\u00e5tt deg til \u00e5 slutte \u00e5 date en potensiell ny partner?", "Bevisst skjuler gjeld: 68 prosent", "Har store forbruksl\u00e5n: 67 prosent", "Er unnvikende n\u00e5r det gjelder \u00e5 betale hans/hennes del av felles aktiviteter: 49 prosent", "Har betalingsanmerkninger: 45 prosent", "Kommer med tomme \u00f8konomiske l\u00f8fter: 38 prosent", "Er gjerrig: 28 prosent", "Stiller kritiske sp\u00f8rsm\u00e5l til mitt forbruk: 15 prosent", "Bruker for mye penger p\u00e5 egne hobbyer: 15 prosent", "Er ikke flink til \u00e5 spare: 15 prosent", "Annet: 1 prosent", "Ingen av forholdene nevnt ovenfor: 6 prosent", "Vet ikke: 8 prosent", "Kilde: Nordea", "Vis fakta", "Samlivsterapeut ved \u00c5pen Dialog i Sandnes, Kate Elin S\u00f8yland, er ikke overrasket over funnene. Hun mener \u00f8konomi har stor betydning i parforhold og sier penger er et vanlig tema i terapirommet.", "\u2013 Penger og prioriteringer er noe par m\u00e5 forholde seg til hver dag, enten de liker det eller ikke. Er paret ulike p\u00e5 det omr\u00e5det, f\u00f8rer det fort til d\u00e5rlig stemning eller vonde krangler som kan \u00f8delegge hverdagsflyten og slite p\u00e5 kj\u00e6resteforholdet, sier S\u00f8yland.", "Forbruker\u00f8konom i Sparebank 1, Magne Gundersen, har gjennom TV-serien \u00abLuksusfellen\u00bb m\u00f8tt mange par med \u00f8konomiske problemer.", "\u2013 \u00d8konomisk rot, betalingsproblemer eller mye tullegjeld er for mange en skikkelig turn-off, mener forbruker\u00f8konomen.", "Hans erfaring er at d\u00e5rlig \u00f8konomi er \u00f8deleggende for parforhold og \u00e5rsaken til mange samlivsbrudd.", "\u2013 Den som sliter med \u00f8konomiske problemer opplever ofte at det t\u00e6rer p\u00e5 hum\u00f8ret, forholdet til partneren og barna, arbeidsinnsatsen p\u00e5 jobb eller helse. Jeg h\u00f8rer ogs\u00e5 ofte om hodepine, problemer med \u00e5 sove, vondt i magen og nedtrykthet. Sexlivet blir ogs\u00e5 p\u00e5virket, og i sum rammes parforholdet i stor grad.", "\u00d8konomi er ikke-tema: \u00d8konomi kan oppleves som b\u00e5de kjedelig og usexy, men uten at paret snakker sammen og avstemmer forventninger og forbruk kan det fort bli krise. Krisen f\u00e5r vokse hvis ingen tar tak i det. \u00c5 snakke om \u00f8konomi er helt n\u00f8dvendig og avgj\u00f8rende for et godt parforhold.", "Stor forskjell i inntekt: Den ene f\u00f8ler at han/hun bidrar mer enn den andre. Samtidig opplever den andre \u00e5 v\u00e6re underdanig fordi han/hun bidrar mindre. Stort sprik i inntekt/formue kan ved starten av forholdet f\u00f8re til utfordringer fordi forbruk og pengevaner er vidt forskjellig.", "Forskjell i forbruk: Den ene bruker mye mer penger enn den andre. Det blir s\u00e6rlig et problem hvis forbruket er st\u00f8rre en \u00f8konomien tillater. Det blir feil om den ene opplever at han/hun sparer og er forsiktig mens den andre sl\u00f8ser og ikke bryr seg.", "Ulike prioriteringer: Den ene reagerer p\u00e5 den andres sm\u00e5kj\u00f8p, mens han/hun selv kan unne seg en dyr merkejakke uten \u00e5 se p\u00e5 det som sl\u00f8sing.", "Ulike verdier: Paret krangler om hva som er verdifulle investeringer. Den ene vil bruke penger p\u00e5 oppussing av bolig for \u00e5 \u00f8ke markedsverdien, mens den andre vil investere i reiser og opplevelser med familie og venner.", "Manglende oversikt: Hvis ingen vet hvem som betaler hva, kan regninger fort bli liggende ubetalt. Hvis ingen vet hvilke regninger som kommer og har satt av penger til det, er veien kort til inkasso og betalingsproblemer. Det blir lettere \u00e5 ta feil avgj\u00f8relser og feil prioriteringer uten oversikt. Og det g\u00e5r fort utforbakke om man ikke stopper opp og tar tilbake kontrollen over \u00f8konomien.", "Omstilling: Par som sliter med \u00e5 omstille seg i en overgangsperiode med d\u00e5rlig r\u00e5d, for eksempel p\u00e5 grunn av nedbemanning p\u00e5 jobb eller boligsalg med tap.", "Kilder: Magne Gundersen og Kate Elin S\u00f8yland", "Vis fakta", "Forbruker\u00f8konom i Nordea, Elin Reitan, tror d\u00e5rlig \u00f8konomisk sans oppfattes som usexy for mange. Samtidig kan den enes pengeproblemer f\u00e5 store konsekvenser for begge i forholdet.", "\u2013 Leier dere bolig sammen, kan du selv f\u00e5 store problemer om partneren ikke betaler sin andel av husleien i tide. Enda st\u00f8rre risikosport er det \u00e5 kj\u00f8pe bolig sammen med en d\u00e5rlig betaler. I verste fall kan boligen ende p\u00e5 tvangssalg eller du blir tvunget til \u00e5 betale ogs\u00e5 din partners andel av boligl\u00e5net.", "Hun r\u00e5der par til \u00e5 ha en \u00e5pen og \u00e6rlig dialog om \u00f8konomi helt fra starten av forholdet, for \u00e5 avdekke eventuelle problemer.", "\u2013 Mange styrer unna pengepraten. Det er et paradoks da mange forhold g\u00e5r i oppl\u00f8sning p\u00e5 grunn av uenigheter i \u00f8konomien, sier Reitan.", "S\u00f8yland er enig i at full \u00e5penhet er en del av l\u00f8sningen.", "\u2013 Absolutt. V\u00e6r \u00e5pen og \u00e6rlig, spesielt n\u00e5r det er vanskelig. Pr\u00f8ver du \u00e5 dekke til, skjule og bagatellisere \u00f8konomiske problemer, kan det f\u00f8re til at kj\u00e6resten din mister tillit til deg og du vil kunne rammes av en samlivskrise. I verste fall kan det ende med samlivsbrudd.", "Gundersen mener det \u00e5 ta tak i pengeproblemene sammen kan gi n\u00e6ring til parforholdet.", "\u2013 Hvis problemet blir satt ord p\u00e5 og paret sammen h\u00e5ndterer utfordringen, kan det faktisk gi parforholdet en real opptur. Det \u00e5 lykkes sammen om \u00e5 snu en uheldig \u00f8konomisk utvikling, bygger samhold og knytter tettere b\u00e5nd, sier han og tilf\u00f8yer:", "\u2013 I \u00abLuksusfellen\u00bb ser jeg ofte at n\u00e5r jeg setter opp et budsjett og lager en plan for hvordan de skal komme seg ut av problemene, letter alt. B\u00e5de hum\u00f8ret, helsen og s\u00f8vnen bedres.", "Kommuniser", "Snakk om forventninger og forhold til egen og felles \u00f8konomi allerede tidlig i forholdet. Har dere en \u00e5pen dialog om \u00f8konomi, blir ogs\u00e5 \u00f8konomipraten mindre tabubelagt - noe dere kan dra nytte av senere. \u00c5penhet skaper tillit, og tillit er en forutsetning for et godt og varig forhold.", "Kartlegg og ta tak i problemene", "Finn ut hvorfor dere krangler eller er uenige om penger og sett inn tiltak. Bare det \u00e5 ta tak i problemene, kan bedre parforholdet \u2013 ogs\u00e5 lenge f\u00f8r \u00f8konomisituasjonen er normalisert.", "Planlegg", "Lag en enkel struktur som gj\u00f8r det lettere \u00e5 v\u00e6re ulike. Sett for eksempel av et lite fast bel\u00f8p til hverdagsopplevelser. Da kan du respondere positivt n\u00e5r din kj\u00e6re spontant inviterer deg med p\u00e5 en date, uten \u00e5 mase om at dere ikke kan ta dere r\u00e5d til det. Lag ogs\u00e5 en id\u00e9bank av opplevelser som er gratis.", "Unng\u00e5 \u00f8konomiske avtaler", "Har partneren din pengeproblemer, b\u00f8r du unng\u00e5 \u00e5 l\u00e5ne bort penger eller skrive under p\u00e5 verdipapirer som kan sette din egen \u00f8konomi i fare. Bor dere sammen, er det viktig \u00e5 ha separate kontoer og dele opp \u00f8konomien slik at du unng\u00e5r \u00e5 fors\u00f8rge den andre.", "Vis st\u00f8tte og sett krav", "Gi st\u00f8tte, men sett samtidig krav til en partner med \u00f8konomiske problemer. Hjelp gjerne til med \u00e5 skaffe oversikt over gjelden, samt lage en plan for nedbetaling. Selv om det er fristende \u00e5 redde partneren din ut av pengekrisen, vil det v\u00e6re en bj\u00f8rnetjeneste. Det er den som sliter med \u00f8konomien som selv m\u00e5 ordne opp.", "Opps\u00f8k profesjonell hjelp", "F\u00e5 gode r\u00e5d og innspill fra en \u00f8konomisk r\u00e5dgiver, og bruk ogs\u00e5 gjerne et par timer hos en parterapeut for \u00e5 l\u00f8se opp i flokene.", "Kilder: Elin Reitan, Magne Gundersen og Kate Elin S\u00f8yland", "\u00d8nsker du \u00e5 f\u00e5 med deg lignede saker? Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "9d06e5d38103e667c2c57a5cf5cc3d4ecd1e74f0423e3d100665a34af477d4db"}, {"field": "createtime", "value": "2017-04-19T16:01:22.000Z"}, {"field": "description", "value": "Her er tipsene som redder parforhold med \u00f8konomiske problemer."}, {"field": "heading", "value": ["Syv av ti vil ikke date en som har pengeproblemer -adressa.no", "G\u00e5r utover tryggheten", "\u2013 En skikkelig turn-off", "Kan f\u00e5 store konsekvenser", "Ender i verste fall med samlivsbrudd", "... og tar du tak i problemene kan det gi forholdet en opptur", "Slik takler du pengeproblemer i et parforhold"]}, {"field": "id", "value": "6cf280b4dd46a972be795cd3321c89c246831664"}, {"field": "keyword", "value": ["Forbruksl\u00e5n", "S\u00f8yland", "Gjeld", "Kj\u00e6rlighet", "Personlig \u00f8konomi", "\u00d8konomi"]}, {"field": "keywords", "value": "Forbruksl\u00e5n,S\u00f8yland,Gjeld,Kj\u00e6rlighet,Personlig \u00f8konomi,\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["nordea", "facebook"]}, {"field": "kw-concept", "value": ["\u00f8konomi", "problem", "\u00f8konomiske problemer"]}, {"field": "kw-entity", "value": ["twitter", "familie", "\u00e5pen dialog", "kantar tns", "sparebank 1", "luksusfellen", "finn"]}, {"field": "kw-location", "value": "sandnes"}, {"field": "kw-pageclass", "value": "article"}, {"field": "kw-person", "value": ["magne gundersen", "elin reitan", "kate elin s\u00f8yland"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/04c35bcc-3037-405b-85ef-588f65ac1b33?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Syv av ti vil ikke date en som har pengeproblemer"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Syv-av-ti-vil-ikke-date-en-som-har-pengeproblemer-10056b.html"}, {"field": "pageclass", "value": ["article"]}, {"field": "publishtime", "value": "2017-04-19T17:00:00.000Z"}, {"field": "recs-articleid", "value": "10056"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2017-04-19T17:00:00.000Z"}, {"field": "recs-rawtitle", "value": "Syv av ti vil ikke date en som har pengeproblemer -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Her er tipsene som redder parforhold med \u00f8konomiske problemer."}, {"field": "thumbnail", "value": "http://content-thumbnail.cxpublic.com/content/thumbnail200x150/6cf280b4dd46a972be795cd3321c89c246831664.jpg?5998c104"}, {"field": "thumbnailfullheightdimensions", "value": "200x1629"}, {"field": "timestamp", "value": "2017-08-19T22:51:48.000Z"}, {"field": "title", "value": "Syv av ti vil ikke date en som har pengeproblemer"}, {"field": "url", "value": "http://www.adressa.no/familieogoppvekst/Syv-av-ti-vil-ikke-date-en-som-har-pengeproblemer-10056b.html"}, {"field": "urlhash", "value": "6cf280b4dd46a972be795cd3321c89c246831664"}], "score": 0.7151545, "siteId": "9222270286501375973", "id": "6cf280b4dd46a972be795cd3321c89c246831664"}

