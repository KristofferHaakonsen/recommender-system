{"fields": [{"field": "modifiedtime", "type": "time", "value": "2012-04-17T14:09:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi vet ikke med sikkerhet n\u00e5r huset ble satt opp. Riksantikvaren har antydet siste halvdel av 1700-tallet, men Stig Rune Br\u00e5then som er lafter og t\u00f8mrer er ikke helt overbevist, sier Tore S\u00f8rung.", "- Huset har en uvanlig st\u00f8rrelse, det er 8 meter x 17, 8 meter langt. Stort. St\u00f8rrelsen p\u00e5 stokkene er ogs\u00e5 spesielle, de er veldig store og jeg ser det er samme takkonstruksjon som p\u00e5 Bortistu i Storlidalen - og den vet vi ble satt opp p\u00e5 slutten av 1600-tallet, mener Br\u00e5then.", "Gammelstoggo er alts\u00e5 hentet fra \u00c5ngg\u00e5rden i Storlidalen. Der sto den og n\u00e6rmest r\u00e5tnet p\u00e5 rot da Tore S\u00f8rung bestemte seg for \u00e5 redde den.", "- Tomta hadde et fall mot husveggen p\u00e5 baksiden, og mange av trestokkene hadde smuldret bort, s\u00e5 du kan tenke deg . . .", "Tidligere eier maktet ikke \u00e5 gjennomf\u00f8re restaureringen, men jeg hadde muligheten, forteller S\u00f8rung.", "Han hadde allerede sett for seg hvor den skulle st\u00e5 - et par hundre meter opp i lia, fra der hvor hytta til familien p\u00e5 Vognill st\u00e5r.", "For S\u00f8rung ble det snart klart at g\u00e5rdbrukeren som eiede tomta kunne tenke seg \u00e5 selge en bit av marka til form\u00e5let, men ville myndighetene godkjenne et slikt salg?", "En s\u00f8knad ble sendt til landbruksstyret som sa ja, mens r\u00e5dmannen satte ned foten og sa nei. Her skulle ingen jordlapp selges ut til dette form\u00e5let. Men s\u00e5 skjer det som av og til skjer; politikerne overpr\u00f8ver r\u00e5dmannens vedtak, og enden p\u00e5 visa er at", "Eva og Tore S\u00f8rung f\u00e5r den tomta de vil ha. Tr\u00f8nderl\u00e5na i Storlidalen kan flyttes, under forutsetning av den blir i kommunen, og at den blir restaurert og f\u00f8rt tilbake i tr\u00e5d med bestemmelser om vern av antikvariske bygg.", "I 2006 engasjerte Tore S\u00f8rung et firma med ekspertise p\u00e5 flytting og restaurering av lafta bygg.", "- Dette er ikke arbeid for amat\u00f8rer, det er mye som er skeivt og skakt og det er krevende \u00e5 gjennomf\u00f8re en slik prosess, forteller han.", "T\u00f8mreren nikker bekreftende.", "- Det er 400 \u00e5r siden huset ble satt opp. Da n\u00e6rmer du deg med respekt og ydmykhet, sier Br\u00e5then og kikker opp p\u00e5 den etter hvert s\u00e5 velkjente t\u00f8mmerbygningen. Hver eneste stokk har f\u00e5tt en klem, smiler han forn\u00f8yd.", "N\u00e5r vi st\u00e5r foran fasaden i front, er det totalt sett, bemerkelesverdig f\u00e5 nye stokker det er snakk om.", "- Vi brukte to dager p\u00e5 \u00e5 ta ned bygget i fire ulike deler. Vegg for vegg ble demonert og alle stokkene merket f\u00f8r vi kj\u00f8rte dem bort. I verkstedhallen tok vi hele prosessen p\u00e5 nytt, og sjekket stokk for stokk.", "Noen av dem ble restaurert, mens de som var s\u00e5 r\u00e5tne at det ikke fantes h\u00e5p, ble skiftet ut. Bit for bit, stokk for stokk ble hele den gamle tr\u00f8nderl\u00e5na restaurert og satt opp og ned, opp og ned - flere ganger f\u00f8r den fikk sin permanente plass p\u00e5 Vognill.", "-Jeg er utrolig forn\u00f8yd med denne d\u00f8ra. Tore S\u00f8rung smiler fra \u00f8re til \u00f8re, mens han stryker over det gamle panelet.", "Den m\u00e5 vi ta vare p\u00e5 - jeg tror kanskje vi m\u00e5 sette en annen d\u00f8r foran - kanskje i glass, funderer han og kliver over d\u00f8rstokken.", "Av den h\u00f8ye typen - skulle ikke forundre meg om det er en slik som ligger til grunn for ordspr\u00e5ket. Om d\u00f8rstokkmila, du vet.", "- Heisann, her var det jammen kaldt. Kaldere enn utenfor?", "- Ja, og det er helt typisk for t\u00f8mmerbygninger. Kalde om sommeren og varme om vinteren.", "Kj\u00f8kkenet, der den gamle lysovnen en gang sto i hj\u00f8rnet, er p\u00e5 50 kvm.", "- Ovnene hadde flere funksjoner; for \u00e5 koke mat, t\u00f8rke kl\u00e6r, gi varme og ikke minst lys for h\u00e5ndarbeide. Derav navnet, forklarer S\u00f8rung, og viser hvor ovnen etter hvert skal bli satt opp igjen.", "- Her skal jeg lage mat, sunn og hjemmelaget kost, smiler Eva.", "Jeg ser for meg at ved siden av dette blir et familiested, s\u00e5 kan det ogs\u00e5 brukes til kurs og konferanser, med sunn mat og mental hygiene som viktige grunnelementer. Eva S\u00f8rung er coach i det daglige, og har lyst til \u00e5 flytte hit n\u00e5r huset st\u00e5r ferdig. Hun kan like gjerne jobbe fra Oppdal, som fra Trondheim.", "- Det er nok Eva som har st\u00f8rst n\u00e6rhet til dette prosjektet, medgir mannen Tore. B\u00e5de sjelelig, \u00e5ndelig og kulinarisk og gjerne sammen med andre. Men det er ikke godt \u00e5 si hva familien ender opp med.", "- Jeg har bare en viktig tanke, og det er at huset trenger folk. Det kan ikke st\u00e5 tomt, sier han engasjert.", "I gangen g\u00e5r trappa opp til andre etasje. Mot s\u00f8r ligger den store dansesalen.", "- Du ser det for deg, ikke sant - at her er det plass til \u00e5 r\u00f8re p\u00e5 seg?", "Rommet er stort, like stort som kj\u00f8kkenet nedenunder, og i himlingen ligger gedigne trestokker. Solide saker.", "- Jeg har allerede klart for meg hva jeg skal ha p\u00e5, blunker Eva.", "Hjemme ligger festdrakten som er sydd av Lise Sj\u00e5k Br\u00e6k og venter. Den passer nok i dette milj\u00f8et, ja.", "I den andre enden av andre etasjer er reisverket for soverommene allerede p\u00e5 plass, i tillegg til bad og toalett. Alle vinduene i hele huset er tatt ut, restaurert og satt tilbake.", "Nedenunder finner vi t\u00f8mrer, byggherre og byggmester Egil Toftaker. I det s\u00e5kalte tyskerrommet.", "- Som mange andre hus i Oppdal, ble ogs\u00e5 denne l\u00e5na beslaglagt av tyskerne under krigen. Her, hvor vi st\u00e5r n\u00e5 bodde 21 tyskere, forteller S\u00f8rung.", "- Hva gj\u00f8r vi med stokkene som ble slipt for \u00e5 sette opp innvendig panel, lurer Toftaker.", "- Lar det v\u00e6re, tror jeg, svarer S\u00f8rung.", "- \u00c5 finne normen p\u00e5 huset er viktig, mener Toftaker.", "- Det blir til underveis, svarer t\u00f8mreren. Det er mye som er skjevt og skakt - alle yttervegger - og da m\u00e5 man ta stilling til hvordan man fortsetter med panel p\u00e5 nye rom i forhold til disse.", "- Vi m\u00e5 passe p\u00e5 skjevheten, den forteller noe om historien. \u00c5 rette av blir helt feil, konkluderer byggherre S\u00f8rung.", "Han har kostet p\u00e5 og det har tatt lang tid \u00e5 komme dit han er i dag.", "M\u00e5let er \u00e5 f\u00e5 huset ferdig i l\u00f8pet av forjulsvinteren, kanskje feirer de jul her opp i \u00e5r?", "- Det er et budsjettsp\u00f8rsm\u00e5l ogs\u00e5. Selvf\u00f8lgelig. Selv om det har v\u00e6rt et kontrollert prosjekt, s\u00e5 g\u00e5r det mye penger.", "- Vi s\u00f8kte om midler fra Norsk Kulturminnefond, men fikk avslag. De likte visst ikke at huset ble flyttet, sier S\u00f8rung, med d\u00e5rlig skjult skuffelse.", "- Men hva hadde alternativet v\u00e6rt, sp\u00f8r han retorisk. Vi kj\u00f8rer ettertenksomt ned bakken etter bes\u00f8ket, og m\u00e5 liksom kaste et siste blikk opp i lia f\u00f8r vi svinger ut p\u00e5 E6'n.", "Der st\u00e5r hun, som en stolt og sterk gammel dame og myser mot solregnet, mens hvite skyer danser i rasende fart over henne. 400 \u00e5r, det er magisk."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d0f5269017540c2e054e19110163267f82732c8cf4a702d3c92a98f5fa470db5"}, {"field": "createtime", "value": "2015-02-10T21:45:51.537Z"}, {"field": "description", "value": "Mye er skjevt og skakt p\u00e5 Gammelstoggo, og s\u00e5nn m\u00e5 det v\u00e6re, mener eierne Eva og Tore S\u00f8rung. De har brukt de siste tre \u00e5rene p\u00e5 \u00e5 pusse opp den flere hundre \u00e5r gamle tr\u00f8nderl\u00e5na fra Storlidalen."}, {"field": "dominantimage", "value": "http://www.adressa.no/incoming/article1259191.ece5/ALTERNATES/w980-default/gammelst-langt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/36d38f14421bcfe2151024eb9ca0acbbc743d1e3.jpg?597af152"}, {"field": "dominantthumbnaildimensions", "value": "300x169"}, {"field": "heading", "value": ["Tatt ned, restaurert - satt opp p\u00e5 nytt -adressa.no", "Reddet i siste liten", "Tomtesaken", "Flyttet stokk for stokk", "\u00c6rverdig inngangsparti", "Huset trenger folk", "Skjevt og skakt", "Kanskje til jul . . ."]}, {"field": "id", "value": "36d38f14421bcfe2151024eb9ca0acbbc743d1e3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["gamle tr\u00f8nderl\u00e5na", "stokk", "huset trenger", "hus", "restaurert"]}, {"field": "kw-entity", "value": ["vognill", "storlidalen", "eva og tore s\u00f8rung", "gammelstoggo", "s\u00f8rung", "bortistu", "norsk kulturminnefond", "\u00e5ngg\u00e5rden"]}, {"field": "kw-location", "value": ["oppdal", "trondheim"]}, {"field": "kw-pageclass", "value": "article"}, {"field": "kw-person", "value": ["stig rune br\u00e5then", "tore s\u00f8rung", "eva s\u00f8rung", "lise sj\u00e5k br\u00e6k", "egil toftaker"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1259191.ece5/ALTERNATES/w980-default/gammelst-langt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tatt ned, restaurert - satt opp p\u00e5 nytt"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1127823.ece"}, {"field": "pageclass", "value": ["article"]}, {"field": "publishtime", "value": "2008-08-01T07:15:15.000Z"}, {"field": "recs-articleid", "value": "1588072"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-08-01T07:15:15.000Z"}, {"field": "recs-rawtitle", "value": "Tatt ned, restaurert - satt opp p\u00e5 nytt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Mye er skjevt og skakt p\u00e5 Gammelstoggo, og s\u00e5nn m\u00e5 det v\u00e6re, mener eierne Eva og Tore S\u00f8rung. De har brukt de siste tre \u00e5rene p\u00e5 \u00e5 pusse opp den flere hundre \u00e5r gamle tr\u00f8nderl\u00e5na fra Storlidalen."}, {"field": "thumbnail", "value": "http://content-thumbnail.cxpublic.com/content/thumbnail200x150/36d38f14421bcfe2151024eb9ca0acbbc743d1e3.jpg?597af152"}, {"field": "thumbnailfullheightdimensions", "value": "200x1994"}, {"field": "timestamp", "value": "2017-07-28T08:09:54.000Z"}, {"field": "title", "value": "Tatt ned, restaurert - satt opp p\u00e5 nytt"}, {"field": "url", "value": "http://www.adressa.no/forbruker/hjem/article1127823.ece"}, {"field": "urlhash", "value": "36d38f14421bcfe2151024eb9ca0acbbc743d1e3"}], "score": 0.6361258, "siteId": "9222270286501375973", "id": "36d38f14421bcfe2151024eb9ca0acbbc743d1e3"}

