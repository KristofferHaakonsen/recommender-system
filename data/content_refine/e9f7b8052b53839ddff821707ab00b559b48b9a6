{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sn\u00e5samannen", "Donald Trump", "presidentvalget"]}, {"field": "author", "value": ["tone aftret", "namdalsavisa"]}, {"field": "body", "value": ["Saken oppdateres.", "SN\u00c5SA: \u2013 De kommer til \u00e5 ta ham. Trump blir skutt, sier Gjerstad til Namdalsavisa.no , uten \u00e5 tidfeste hendelsen noe n\u00e6rmere. Fra rommet p\u00e5 Sn\u00e5sa sykeheim tar Joralf Gjerstad et oppgj\u00f8r med velferdssamfunnet og er klar p\u00e5 at vi i 2017 er p\u00e5 ville veger. 90-\u00e5ringen er bekymret over utviklinga.", "I et intervju NA gjorde med Gjerstad i 1991 gikk det ogs\u00e5 fram at han i god tid p\u00e5 forh\u00e5nd foruts\u00e5 drapet p\u00e5 John F. Kennedy 22. november 1963. Han fortalte om drapet til noen venner \u2013 som ble rimelig bleke om nebbet da det faktisk skjedde.", "Men tilbake til USA der amerikanerne venter p\u00e5 at republikaneren Donald Trump skal bli tatt i ed som den 45. presidenten i rekka p\u00e5 fredag. Gjerstad har fulgt den amerikanske valgkampen n\u00f8ye, og han n\u00f8ler ikke med \u00e5 si at han er skuffet over amerikanerne og det valget de har gjort.", "LES OGS\u00c5: - Han har spart samfunnet for mange millioner", "\u2013 Ja, jeg er skuffet over amerikanerne. Det er et skummelt valg de har gjort, et valg som vil f\u00e5 innvirkning p\u00e5 hele verden, mener Gjerstad som selv har sittet i herredsstyret for Ap i Sn\u00e5sa. Han er bekymret for demokratiet og er opptatt av at vi i lille Norge m\u00e5 verne om det norske.", "\u2013 Det hjelper ikke hvilket parti som vinner valget til h\u00f8sten dersom vi ikke verner om det norske demokratiet. Vi kan ikke \u00e5pne d\u00f8rene for utlendinger og gi dem makt til \u00e5 styre landet. Det er farlig \u00e5 si det, men det er sant, hevder Gjerstad som er bekymret for samfunnsutviklinga.", "\u2013 Vi lever i ei tid som til slutt vil knuse mange, sier Gjerstad med henvisning til at vi bruker for mye penger. Han er bekymret for at folk vil miste husene sine n\u00e5r de har l\u00e5nt til langt over pipa. \u2013 G\u00e5r renta opp med bare en prosent, er det mange som ikke vil klare det. Renta vil stige, og da vil folk slite, sier han og fortsetter:", "\u2013 Vi g\u00e5r mot ei fattigere tid. Det er ikke de politiske partiene som styrer landet, det er Norges Bank. N\u00e5r renta stiger, har i realiteten politikerne ingen makt.", "LES OGS\u00c5: Sn\u00e5samannen hyller Johaug", "Han trekker klarer paralleller til de harde 1930-\u00e5ra da han som guttunge h\u00f8rte foreldrene snakke om de t\u00f8ffe tidene. Familien Gjerstad med Sofie og Jon Gjerstad og deres \u00e5tte barn, ble selv hardt rammet. Jon Gjerstad jobbet som maskinist p\u00e5 b\u00e5ten Bonden som gikk mellom Sunnan og Sn\u00e5sa. Men i 1926 sluttet b\u00e5ten \u00e5 g\u00e5, og faren m\u00e5tte ta seg anleggsjobb p\u00e5 Nordlandsbanen. I 1928 klarte han ikke \u00e5 betale de 70 kronene familien skyldte p\u00e5 huset, og kommunen overtok boligen. Tre familier fra fattigvesenet flyttet inn. Det sitter godt i minnet til Gjerstad enda i dag.", "\u2013 Det var sakf\u00f8rer Helge Svarva som hjalp oss \u00e5 f\u00e5 tilbake huset. Han ba mor ta kontakt med ordf\u00f8reren, for han mente huset ble fratatt foreldrene mine ved en feiltakelse. Det hjalp, sier Sn\u00e5samannen som imidlertid aldri har klart slippe tanken p\u00e5 at Sn\u00e5sa kommune s\u00f8rget for at familien hans kom p\u00e5 legd.", "\u2013 Enda i dag kjenner jeg p\u00e5 hvor feil det var, at kommunen skulle ha s\u00e5 stor makt. Den f\u00f8lelsen sitter fremdeles s\u00e5 godt i at jeg aldri ble sn\u00e5sning, sier Gjerstad,", "\u2013 Jeg f\u00f8lte meg undervurdert av folk i Sn\u00e5sa. P\u00e5 1930-tallet fikk jeg ofte h\u00f8re at jeg var en fattiggutt av folk i bygda, forteller han.", "LES OGS\u00c5: Mannen og Sn\u00e5sa", "Gjerstads mor, Sofie Nylenden, var fra H\u00f8ylandet, og det ble familiens fristed i disse tunge \u00e5rene.", "\u2013 Hos bestemor p\u00e5 H\u00f8ylandet forsto de at det var n\u00f8dvendig \u00e5 avlaste foreldrene mine som hadde \u00e5tte barn \u00e5 fostre opp. P\u00e5 H\u00f8ylandet var det et fredelig folk. H\u00f8ylandet ble mi heimbygd, mens Sn\u00e5sa ble bygda der jeg virket, sier Gjerstad som gjerne kaller seg namdaling.", "For Gjerstad peker p\u00e5 at sn\u00e5sningene levde i en bondekultur der det ble gjort stor forskjell p\u00e5 fattig og rik. Det klarte han aldri \u00e5 avfinne seg med. En av Gjerstads leveregler er nettopp det motsatte \u2013 han gj\u00f8r ikke forskjell p\u00e5 folk.", "Alt da han var liten gutt, forsto Gjerstad at han ikke var som andre. Han sier han var f\u00f8dt beskjeden, og han ble fort klar over at han hadde evnen til \u00e5 se det andre ikke s\u00e5.", "\u2013 Og vissheten om at jeg hadde varme hender, gjorde det vanskelig for meg \u00e5 v\u00e6re i lag med de andre barna, sier Sn\u00e5samannen.", "\u2013 N\u00e5r ble du f\u00f8rst klar over dine uvanlige evner?", "Han m\u00e5 tenke seg om, men faller ned p\u00e5 at en av de f\u00f8rste opplevelsene m\u00e5 ha v\u00e6rt en episode der s\u00f8stera hans hadde f\u00e5tt en fin blomst p\u00e5 bursdagen sin. Blomsten holdt p\u00e5 \u00e5 visne da unge Joralf la h\u00e5nda over den. Da v\u00e5knet blomsten til liv. Det var som om det kom solskinn p\u00e5 den.", "\u2013 P\u00e5 slutten av 1930-tallet kom prestes\u00f8nnen Arnold Str\u00f8mme til meg og ba meg ta bort tann- pina hans. Det gjorde jeg, og han ble helt god. Men s\u00e5 sa han at du Joralf, du m\u00e5 ikke fortelle det til noen, Da blir far (presten, red.anm.) sint.", "I dag smiler Gjerstad av episoden. Han har behandlet \u2013 og hjulpet titusenvis av mennesker. Noen st\u00e5r klarere i minnet enn andre, Som dama fra Mo i Rana som fikk igjen synet, og hun som ble kvitt lammelsene sine. I 70 \u00e5r har Gjerstad hjulpet folk med det han selv kaller den gode krafta. Noen har han ikke kunnet hjelpe. Dem har han henvist til leger og sykehus. Det er ingen motsetning i det. Gjerstad har hele tida anerkjent legevitenskapen, selv om en del kanskje ikke har anerkjent Gjerstad som helbreder.", "\u2013 Men jeg fikk en gave. Jeg har ikke l\u00e6rt dette noe sted. Med gaven fulgte en \u00e5ndelig styrke, og jeg fikk en veldig tro p\u00e5 kristendommen. Jeg har i grunnen bare fulgt den livsregel jeg ble p\u00e5lagt, forklarer Gjerstad.", "Sn\u00e5samannen som vokste opp under n\u00f8ysomme k\u00e5r i det som i dag er skiltet som Gjerstad-huset, m\u00f8tte sin livsledsager Signe i 1952. Signe Seem var fra g\u00e5rden med samme navn i Kvam, og hun gikk husstellkurs i Sn\u00e5sa da Joralf kastet sine \u00f8yne p\u00e5 ungjenta.", "\u2013 Visste du at hun skulle bli kona di da du s\u00e5 henne f\u00f8rste gang?", "Sn\u00e5samannen smiler. Klart han visste det. Han forteller at Signe var en veldig fin ungdom, stillferdig og klok. Men n\u00e5r vi vil h\u00f8re mer om hvordan han vant hennes hjerte, smiler han bare og sier at noen hemmeligheter skal man f\u00e5 ha.", "De to giftet seg i 1954 og begynte som g\u00e5rdbrukere i Kvam. Da g\u00e5rden ble til salgs, hadde de imidlertid ikke kapital til \u00e5 kj\u00f8pe den. Joralf begynte p\u00e5 handelsskole i Steinkjer, mens Signe serverte p\u00e5 samvirkekafeen. Deretter bar det til Levanger, der Joralf fikk ei stilling som fj\u00f8s- mester p\u00e5 Mo g\u00e5rd. En lammelse i en fot satte imidlertid en stopper for videre karriere i fj\u00f8set. Gulvet ble for hardt.", "\u2013 Jeg m\u00e5tte slutte som fj\u00f8smester p\u00e5 grunn av foten, s\u00e5 vi dro til Lillehammer, der jeg fikk en post som meieriassistent. Til slutt ble jeg overassistent der, forteller Gjerstad som i sin yrkesaktive karriere ogs\u00e5 jobbet p\u00e5 Sn\u00e5sa meieri.", "Men hans gode kraft f\u00f8rte han n\u00e6rmere kirka. I to perioder jobbet Gjerstad som klokker i Sn\u00e5sa kirke, f\u00f8rst fra 1967 til 1977 og s\u00e5 i 1980\u201386.", "Det var blitt kjent at klokkeren hadde varme hender, og folk str\u00f8mmet til kirka. Sokneprest Rokstad lot Gjerstad ta imot folk i kirkestua.", "\u2013 Men jeg f\u00f8lte at en del bare kom til kirka for min skyld. Det ble galt i mine \u00f8yne, forklarer Gjerstad som selv er en dypt religi\u00f8s mann.", "Han samlet egenhendig inn 89.000 kroner til nytt kirkeorgel i Sn\u00e5sakirka ved \u00e5 g\u00e5 rundt p\u00e5 bygda og be folk bidra. Og nytt orgel, det ble det.", "\u2013 For meg har kirka v\u00e6rt noe stort i livet. Derfor er det s\u00e5rt at stat og kirke har skilt lag, sier han og legger til:", "\u2013 Om folk ikke vil bekjenne seg til kirka n\u00e5, s\u00e5 vil de finne tilbake. De er oppl\u00e6rt til at kirka st\u00e5r dem n\u00e6rt. I kriser vender vi mennesker oss alltid til kirka.", "Han blir harm n\u00e5r han tenker p\u00e5 at ungene av i dag ikke skal f\u00e5 lov til \u00e5 synge de kjente, kj\u00e6re salmene som h\u00f8rer den norske kirka til.", "\u2013 Det er skrevet s\u00e5 mange gode salmer av diktere som Elias Blix, Matias Orheim og Anders Hovden. Det \u00e5 l\u00e6re deres salmer styrket v\u00e5rt skoleverk. Salmene ga oss mening og demokratisk styrke, p\u00e5peker han.", "90-\u00e5ringen er kritisk til den p\u00e5g\u00e5ende kommunesammensl\u00e5ingsprosessen. Han er for at Sn\u00e5sa skal best\u00e5 som egen kommune, og mener kommunene skal st\u00e5 p\u00e5 for \u00e5 beholde selvstendigheten.", "\u2013 Demokratiet svikter dersom folk innen egen kommune ikke er i stand til \u00e5 styre. Jeg synes det er rart at det skal v\u00e6re kommunesammensl\u00e5ing n\u00e5, sier Gjerstad.", "\u2013 Hvorfor er det s\u00e5 rart?", "\u2013 P\u00e5 1930-tallet styrte hver eneste bygd seg selv. Det klarte de i en situasjon med stor fattigdom, og de klarte \u00e5 snu situasjonen. Da er det rart at vi i v\u00e5re velmaktsdager ikke skal v\u00e6re i stand til \u00e5 styre v\u00e5re egne kommuner. \u00c5 g\u00e5 inn for \u00e5 sl\u00e5 sammen kommuner, m\u00e5 v\u00e6re et svik fra kommuneledelsen sin side, svarer Gjerstad.", "Han og Signe bygget hus p\u00e5 Sn\u00e5sa som fremdeles er i deres eie. De fikk etter hvert tre barn: Jorunn, John Sverre og Svein. Joralf hadde jobben sin p\u00e5 dagtid. P\u00e5 ettermiddager og kvelder helbredet han folk som kom heim til han. Det var ogs\u00e5 uhorvelig mange telefoner fra folk som spurte etter hans hjelp.", "\u2013 Jeg ble ledet inn i et arbeid som kom til nytte, sier Gjerstad selv. Han tok aldri betalt for tjenestene han utf\u00f8rte. Det var ikke derfor han gjorde det.", "\u2013 Ble du aldri sliten av alle som ville ha en bit av deg?", "\u2013 Nei, det gikk bra. Vi greide det. Hadde jeg begynt \u00e5 hjelpe folk, kunne jeg ikke slutte. Jeg ville ikke gj\u00f8re forskjell p\u00e5 folk, svarer Gjerstad.", "Det sies at han har hatt bes\u00f8k av 50.000 mennesker.", "\u2013 Det er veldig mye, jeg vet ikke om tallet stemmer, men jeg sto til tjeneste p\u00e5 det omr\u00e5det i 70 \u00e5r, sier han.", "\u2013 S\u00e5 ble du kjendis?", "\u2013 Nei, kjendis, det merket jeg ikke noe til, smiler 90-\u00e5ringen som allikevel medgir at han har oppn\u00e5dd en viss ber\u00f8mmelse.", "Med et lite smil forteller han om da han og Signe var i Oslo, og folk kom og ville bli fotografert sammen med ham. N\u00e5r han er i litt st\u00f8rre byer, blir han kjent igjen over alt, og folk flokker seg rundt ham.", "Han har selv f\u00f8rt tre b\u00f8ker om sitt liv i penna, slik at beretningene skal v\u00e6re rett framstilt for ettertida, slik han husker dem. Det er ogs\u00e5 skrevet b\u00f8ker om Sn\u00e5samannen av andre forfattere. Han er blitt et begrep, en legende \u2013 og Gjerstad og hans helbredende egenskaper er kjent langt utafor Sn\u00e5sas og Tr\u00f8ndelags kommunegrenser.", "I alderdommen har Joralf Gjerstad f\u00e5tt et roligere liv. Han bor p\u00e5 Sn\u00e5sa sykeheim, dit ogs\u00e5 kona Signe flyttet for noen \u00e5r tilbake. Hun er blitt dement, men heldigvis kjenner hun meg igjen, sier Joralf som har avfunnet seg med situasjonen.", "\u2013 Jeg m\u00e5tte hit for to og et halvt \u00e5r siden da jeg brakk foten, og s\u00e5 ble jeg her, forklarer Gjerstad som sier han trives veldig godt og blir godt tatt vare p\u00e5 av betjeninga.", "\u2013 Det spiller ingen rolle hvor jeg bor. Jeg finner meg i \u00e5 bo her, sier han.", "\u2013 Hvordan er helsetilstanden din?", "\u2013 Jeg f\u00f8ler meg like frisk som f\u00f8r. Alt mens man greier \u00e5 tenke rett, er det ikke noen forskjell i forhold til hvordan det var \u00e5 v\u00e6re yngre. Men det er et problem at jeg n\u00e5 er over 90 \u00e5r og sitter og irriterer meg over samfunnsutviklinga, sier han.", "\u2013 Hvordan er dagene dine p\u00e5 sykeheimen?", "\u2013 Jeg m\u00f8ter opp til hvert m\u00e5ltid, ser tv, leser og f\u00f8lger med p\u00e5 nyhetene. N\u00e5r man er blitt s\u00e5 gammel som jeg er blitt, er man i grunnen aldri alene selv om man er alene, sier han kryptisk.", "\u2013 Og n\u00e5 har du f\u00e5tt fred fra folk som vil ha din hjelp?", "Joralf Gjerstad smiler og drar litt p\u00e5 det. S\u00e5 sier han:", "\u2013 Jeg skal ta ut overpensjon n\u00e5.", "Og det m\u00e5 vel v\u00e6re tillatt n\u00e5r man g\u00e5r i sitt 91. \u00e5r?"]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "b382d2390e3c2c37458f31c2e841f26a2ae2173ba4d406a062cdaafcc08fb611"}, {"field": "createtime", "value": "2017-01-18T14:38:37.000Z"}, {"field": "description", "value": "F\u00e5 dager f\u00f8r innsettelsen av Donald Trump som USAs 45. president, sp\u00e5r Sn\u00e5samannen hans endelikt. \u2013 Trump vil bli skutt, hevder Gjerstad."}, {"field": "dominantimage", "value": "http://www.adressa.no/incoming/article14076879.ece/eegk1u/ALTERNATES/w980-default/doc6s78st8qm0waz4ki3fd%5B1%5D.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9f7b8052b53839ddff821707ab00b559b48b9a6.jpg?5880db42"}, {"field": "dominantthumbnaildimensions", "value": "300x169"}, {"field": "heading", "value": ["Sn\u00e5samannen tror Trump blir skutt -adressa.no", "\u00abDet er skummelt\u00bb", "\u00abVi f\u00e5r ikke ha det s\u00e5nn s\u00e5 lenge.\u00bb", "Foreldrene mistet huset", "\u00abJeg er namdaling, ja\u00bb", "Forsto at han var annerledes", "Har hjulpet titusenvis", "\u00abVisste at hun ble kona mi.\u00bb", "Tilbake til kirka", "\u00abBarna m\u00e5 f\u00e5 lov \u00e5 synge salmer.\u00bb", "\u00abHvorfor sl\u00e5 sammen?\u00bb", "I tjeneste i 70 \u00e5r", "Bor p\u00e5 sykeheimen", "\u00abJeg f\u00f8ler meg frisk.\u00bb"]}, {"field": "id", "value": "e9f7b8052b53839ddff821707ab00b559b48b9a6"}, {"field": "keyword", "value": ["Sn\u00e5samannen", "Donald Trump", "presidentvalget"]}, {"field": "keywords", "value": "Sn\u00e5samannen,Donald Trump,presidentvalget"}, {"field": "kw-category", "value": ["nordtrondelag", "nyheter"]}, {"field": "kw-concept", "value": ["kommune", "klar", "styre", "hus", "hjulpet titusenvis", "dag", "varme hender", "styre landet", "kirka"]}, {"field": "kw-entity", "value": ["john sverre og svein", "sn\u00e5samannen", "bonden", "sn\u00e5sas og tr\u00f8ndelags", "sn\u00e5sakirka", "norges bank", "sofie og jon gjerstad", "rokstad", "jorunn", "nordlandsbanen", "sunnan og sn\u00e5sa", "matias orheim og anders hovden", "johaug", "namdalsavisa"]}, {"field": "kw-location", "value": ["levanger", "sn\u00e5sa", "oslo", "kvam", "rana", "gjerstad", "h\u00f8ylandet", "steinkjer", "lillehammer"]}, {"field": "kw-pageclass", "value": "article"}, {"field": "kw-person", "value": ["helge svarva", "anders hovden", "sofie nylenden", "jon gjerstad", "john sverre", "john f. kennedy", "signe seem", "joralf gjerstad", "elias blix", "donald trump", "arnold str\u00f8mme", "matias orheim"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article14076879.ece/eegk1u/ALTERNATES/w980-default/doc6s78st8qm0waz4ki3fd%5B1%5D.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sn\u00e5samannen tror Trump blir skutt"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/2017/01/17/Sn%C3%A5samannen-tror-Trump-blir-skutt-14076876.ece"}, {"field": "pageclass", "value": null}, {"field": "publishtime", "value": "2017-01-17T21:35:38.000Z"}, {"field": "recs-articleid", "value": "14076876"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2017-01-17T21:35:38.000Z"}, {"field": "recs-rawtitle", "value": "Sn\u00e5samannen tror Trump blir skutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "F\u00e5 dager f\u00f8r innsettelsen av Donald Trump som USAs 45. president, sp\u00e5r Sn\u00e5samannen hans endelikt. \u2013 Trump vil bli skutt, hevder Gjerstad."}, {"field": "thumbnail", "value": "http://content-thumbnail.cxpublic.com/content/thumbnail200x150/e9f7b8052b53839ddff821707ab00b559b48b9a6.jpg?5880db42"}, {"field": "thumbnailfullheightdimensions", "value": "200x2711"}, {"field": "timestamp", "value": "2017-01-19T15:29:06.000Z"}, {"field": "title", "value": "Sn\u00e5samannen tror Trump blir skutt"}, {"field": "url", "value": "http://www.adressa.no/nyheter/nordtrondelag/2017/01/17/Sn%c3%a5samannen-tror-Trump-blir-skutt-14076876.ece"}, {"field": "urlhash", "value": "e9f7b8052b53839ddff821707ab00b559b48b9a6"}], "score": 0.7217516, "siteId": "9222270286501375973", "id": "e9f7b8052b53839ddff821707ab00b559b48b9a6"}

