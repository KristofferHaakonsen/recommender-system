{"fields": [{"field": "modifiedtime", "type": "time", "value": "2015-08-14T19:32:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Terje Roll Danielsen", "Lungekreft", "Forskning", "St. Olavs Hospital", "Kreft"]}, {"field": "author", "value": "kirsti kringstad"}, {"field": "body", "value": ["Saken oppdateres.", "En ny studie fra St. Olavs Hospital viser at kreftsyke som f\u00e5r samme behandling som Terje Roll Danielsen har mangedoblet sjanse for \u00e5 bli friske etter sv\u00e6rt hissig lungekreft.", "Problemet er at det ikke finnes retningslinjer for behandling av pasienter med denne lidelsen i Norge og Europa.", "- Verden g\u00e5r nok for tregt fremover, sier Terje Roll Danielsen.", "I mai 2013 fikk han diagnosen lungekreft med spredning til hjernen \u2013 en kreftform som er s\u00e5 hissig at overlevelsen er lik null etter tre \u00e5r.", "Investoren fra Trondheim satt p\u00e5 jobb og forberedte en presentasjon han skulle holde p\u00e5 en konferanse i Tyskland. Presentasjonen skulle innlede konferansen. Roll Danielsen var dypt konsentrert i arbeidet, da han plutselig ble svimmel.", "- N\u00e5 m\u00e5 du slappe av, tenkte jeg. P\u00e5 vei hjem fra kontoret klarte jeg s\u00e5 vidt \u00e5 krysse gata, og da jeg kom hjem fikk jeg ikke n\u00f8kkelen i n\u00f8kkelhullet, forteller Roll Danielsen.", "Han inns\u00e5 at legevakten var det eneste riktige stedet \u00e5 dra denne kvelden.", "- Jeg fors\u00f8kte \u00e5 ringe drosje, men heller ikke det var lett. Jeg m\u00e5tte sl\u00e5 nummeret 20 ganger f\u00f8r det ble riktig.", "Det tok ikke mange timene p\u00e5 legevakten f\u00f8r diagnosen var satt. Klokken 00.30 gikk Roll Danielsen ut i mainatta med lungekreft og spredning til hjernen.", "- Jeg slo meg ned p\u00e5 en benk og tenkte over stort og sm\u00e5tt. Da kom jeg frem til at livet mitt ikke skulle forandre seg, sier han.", "Lungekreft er den nest hyppigste kreftformen i Norge. Terje Roll Danielsen og over 2800 andre nordmenn fikk diagnosen i 2013. Mellom 30 og 50 prosent f\u00e5r spredning til hjernen. Prognosene for lungekreft med spredning er sv\u00e6rt d\u00e5rlige. \u00c9n av \u00e5rsakene er at sykdommen ikke har symptomer f\u00f8r den har utviklet seg lenge. Mange f\u00e5r ikke symptomer f\u00f8r kreften har spredt seg til hjernen.", "Nye studier gjort ved St. Olav viser at langt flere pasienter med lungekreft og spredning til hjernen kan reddes, dersom flere f\u00e5r kombinert operasjon av lunger og hjerne.", "Les mer om studien lenger ned i saken!", "Dette er ikke nytt, if\u00f8lge St. Olavs-legene. Likevel har ingenting skjedd med retningslinjene. Standardbehandlingen for pasienter med lungekreft og spredning til hjernen er fortsatt cellegift og/eller str\u00e5ling. Behandlingen, som kun er livsforlengende, gir tre prosent sjanse for \u00e5 leve etter to \u00e5r.", "Legene som utredet Roll Danielsen fastslo at hjernesvulsten kunne opereres p\u00e5 grunn av plassering og st\u00f8rrelse. Men hva med svulsten i lungen? Legene diskuterte om operasjon eller str\u00e5lebehandling var riktig.", "- Jeg har nok aldri v\u00e6rt s\u00e5 direkte i mine formuleringer som den gangen: Dere kan bare glemme str\u00e5ling \u2013 svulstene skal vekk!", "Roll Danielsen forteller om et overskudd han aldri har opplevd maken til i kampen om \u00e5 f\u00e5 operasjon.", "- Jeg hadde voldsomme mentale krefter. Jeg s\u00e5 ingen problemer og insisterte p\u00e5 \u00e5 komme i gang med behandling.", "LES OGS\u00c5: Tror fire ganger flere vil overleve lungekreft (PLUSS)", "St\u00e5-p\u00e5-viljen hjalp ham kanskje. Legene besluttet \u00e5 operere b\u00e5de svulsten i hjernen og lungen. F\u00f8rst m\u00e5tte Roll Danielsen til Haukeland sykehus i Bergen, hvor de skar vekk hjernesvulsten med str\u00e5lekniv. Kort tid etter ble svulsten i lungen operert ut ved St. Olavs Hospital.", "- Da jeg v\u00e5knet etter lungeoperasjonen hadde jeg et utall slanger i kroppen. Jeg liker overhodet ikke slanger, spr\u00f8yter og lignende, og m\u00e5tte bare opp \u00e5 g\u00e5. Jeg gikk og gikk, og en sykepleier tok tak i meg og sa: Du er syk \u2013 du m\u00e5 forst\u00e5 at du er syk. Jeg var nok litt treg til \u00e5 ta det innover meg, sier Roll Danielsen.", "Fire cellegiftkurer sto for tur.", "- Traktorkuren ble den kalt, sier Roll Danielsen.", "Livet ble normalt igjen, inntil april i \u00e5r. Samboeren, Trude Kolderup, fant ham p\u00e5 badegulvet etter et epileptisk anfall.", "- Jeg hadde g\u00e5tt i bakken i kramper og fr\u00e5de, sier Roll Danielsen.", "Dette var kroppens m\u00e5te \u00e5 si fra om at mannen hadde en ny svulst p\u00e5 hjernen. \u00abTraktorkuren\u00bb hadde ikke klart \u00e5 fjerne alle kreftceller. Det bar til Bergen igjen. Roll Danielsen fikk en ny runde med str\u00e5lekniven. Operasjonen var vellykket.", "- Svulster kan poppe opp igjen. Det har jeg alltid v\u00e6rt forberedt p\u00e5. Det overrasker meg ikke om det kommer enda flere, og da skal de vekk s\u00e5 fort som mulig, sier Roll Danielsen.", "To og et halvt \u00e5r har g\u00e5tt siden han vandret ut av legevakten ved St. Olav etter at diagnosen var stilt. Roll Danielsen mener \u00e5 ha holdt m\u00e5let om at livet ikke skulle forandre seg.", "- S\u00e5 vidt jeg merker selv, har jeg ikke forandret meg etter sykdommen. Jeg husker godt den f\u00f8rste uka i mai 2013 \u2013 en fenomenalt flott uke med masse sol. Jeg satt ofte hjemme p\u00e5 terrassen og var lei meg. Jeg tenkte mye den uka. S\u00e5 var det over. Jeg rista alt av meg. Av de nesten 1000 dagene som har g\u00e5tt siden jeg fikk diagnosen, har jeg tenkt p\u00e5 sykdommen i snitt \u00e9n gang i uka. Tankene kommer stort sett n\u00e5r jeg er sliten \u2013 n\u00e5r jeg m\u00e5 legge med klokken 23 og sover til klokken 10 dagen etter. Det er s\u00e5 uvant \u00e5 v\u00e6re sliten, sier Roll Danielsen.", "Fagfolk ved St. Olavs Hospital vil knuse myten om at lungekreft med spredning betyr d\u00f8den.", "- Forestillingen i Norge og Europa har lenge v\u00e6rt at lungekreft med spredning til hjernen er det samme som d\u00f8den \u2013 at l\u00f8pet er kj\u00f8rt. Dette er vi n\u00e5 ganske sikre p\u00e5 at er feil.", "Det sier Peter Hatlen, overlege p\u00e5 lungeavdelingen ved St. Olavs Hospital. Nye funn viser at operasjon av svulst i lungene kombinert med operasjon av svulst i hjernen gir pasienten 30 prosent sjanse for \u00e5 leve etter tre \u00e5r med sykdom \u2013 mot null prosent sjanse for \u00e5 overleve etter tre \u00e5r ved standard behandling. Pasienter med sv\u00e6rt hissig lungekreft med spredning kan bli friske.", "Fagfolk p\u00e5 lungeavdelingen og nevrokirurgisk avdeling ved St. Olavs Hospital har samarbeidet med nevrokirurgisk avdeling ved Haukeland universitetssykehus om studien fra januar til mai i \u00e5r. Det er aldri f\u00f8r gjort studier p\u00e5 dette temaet i Norge.", "Lungekreft, den nest hyppigste kreftformen i Norge, gir ikke symptomer f\u00f8r den har levd lenge i kroppen. Derfor oppdages sykdommen sjelden f\u00f8r i sent stadium. For mange har kreften allerede spredt til hjernen f\u00f8r sykdommen oppdages.", "LES OGS\u00c5: Lungekreft blant menn p\u00e5 retur i Norge", "Lungekreftpasienter med spredning f\u00e5r cellegift og/eller str\u00e5ling som standardbehandling. Dette er kun livsforlengende. Pasienter som har lungekreft med spredning til hjernen lever i snitt mellom sju og 12 m\u00e5neder med standardbehandling.", "Allerede p\u00e5 slutten av 90-tallet begynte kreftleger i utlandet \u00e5 f\u00e5 snusen i at kombinert behandling av lungekreft med spredning til hjernen kunne kurere den syke. Utenlandske studier som nylig er langt frem, viser det samme. Funnene bidro til at Hatlen og kolleger ville finne egne svar basert p\u00e5 midtnorske pasienter.", "- Hypotesen v\u00e5r har lenge v\u00e6rt at pasientene som f\u00e5r denne kombinasjonsbehandlingen lever lenger, sier Hatlen.", "LES OGS\u00c5: Maria er f\u00f8dt med arvelig kreftgen - fjernet brystene som 26-\u00e5ring (PLUSS)", "I samarbeid med kolleger gikk han gjennom pasientjournalene til en rekke pasienter fra Midt-Norge som fikk diagnosen lungekreft med spredning til hjernen fra 2006 til 2014. 47 av dem fikk kurativ behandling. Resultatet av studien er at pasienter med lungekreft og spredning til hjernen har 30 prosent \u00f8kt sjanse for \u00e5 leve tre \u00e5r etter kombinert behandling. Sjansen for \u00e5 leve fem \u00e5r etter \u2013 og dermed bli erkl\u00e6rt kreftfri \u2013 er 20 prosent. Kontrasten er stor til dem som f\u00e5r standard behandling:", "- For dem er det n\u00e6rmest null prosent overlevelse etter tre \u00e5r. Mange liv kan reddes dersom flere f\u00e5r kurativ behandling for lungekreft med spredning, fastsl\u00e5r overlegen.", "I dag utf\u00f8res kombinert behandling ved St. Olavs Hospital, Radiumhospitalet i Oslo og Haukeland sykehus i Bergen. Ogs\u00e5 enkelte sykehus i Europa tilbyr behandlingsformen.", "Hatlen understreker at studien gjort ved St. Olav ikke er omfattende nok til \u00e5 konkludere.", "- Men det er nok til \u00e5 forst\u00e5 at kombinert behandling m\u00e5 bli mer utbredt. Det er et problem at det ikke finnes entydige retningslinjer for behandling av denne pasientgruppen i Norge og Europa.", "LES OGS\u00c5: Vil forlenge livet til kreftsyke (PLUSS)", "Hatlen har inntrykk av at pasienter med kunnskap og st\u00e5-p\u00e5-vilje n\u00e5r lengst i kampen om behandling.", "- Terje Roll Danielsen er en av dem som kjempet hardt for \u00e5 f\u00e5 behandlingen han fikk. Ikke alle pasienter t\u00f8r \u00e5 st\u00e5 p\u00e5 kravene. Mange gir opp fordi grunnholdningen er at lungekreft med spredning betyr d\u00f8den.", "Det mest gunstige er at pasientene som f\u00e5r kombinert behandling er yngre, og at de kun har \u00e9n spredning til hjernen.", "- Men funnene v\u00e5re tyder p\u00e5 at ogs\u00e5 de med to spredninger har \u00f8kt overlevelse. Det er viktig \u00e5 p\u00e5peke at ikke alle pasienter med lungekreft er egnet for denne tupe behandling. Alle pasienter m\u00e5 vurderes individuelt, sier Hatlen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "91bce0e319c4487fbfca8238c8253323af84689502cba35704905f82af371fd7"}, {"field": "createtime", "value": "2015-08-12T20:27:32.000Z"}, {"field": "description", "value": "Med standard behandling hadde Terje Roll Danielsen hatt under tre prosent sjanse for \u00e5 leve i dag."}, {"field": "dominantimage", "value": "http://www.adressa.no/pluss/nyheter/article11413139.ece/guha8z/ALTERNATES/w980-default/KL_Terje%20Roll%20Danielsen_1712.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd35c2b402c2327ab87557112991a9f643f2a356.jpg?5999c2f2"}, {"field": "dominantthumbnaildimensions", "value": "300x169"}, {"field": "heading", "value": ["\u00abDere kan bare glemme str\u00e5ling", "Nektet forandring i livet", "- Svulstene skal vekk!", "Ny hjernesvulst", "Var lei seg i \u00e9n uke", "- Ikke det samme som d\u00f8den", "Kureres ikke med cellegift", "Fra 0 til 30 prosent overlevelse", "St\u00e5-p\u00e5-vilje", "M\u00e5 vurderes individuelt"]}, {"field": "id", "value": "cd35c2b402c2327ab87557112991a9f643f2a356"}, {"field": "keyword", "value": ["Terje Roll Danielsen", "Lungekreft", "Forskning", "St. Olavs Hospital", "Kreft"]}, {"field": "keywords", "value": "Terje Roll Danielsen,Lungekreft,Forskning,St. Olavs Hospital,Kreft"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["lungekreft", "behandling", "prosent sjanse", "spredning betyr d\u00f8den", "nest hyppigste kreftformen", "hjerne", "spredt", "pasienter", "kombinert behandling"]}, {"field": "kw-entity", "value": ["oslo og haukeland", "haukeland", "olavs hospital", "pluss", "st. olav", "maria", "norge og europa", "radiumhospitalet", "st. olavs hospital", "trude kolderup"]}, {"field": "kw-location", "value": ["europa", "trondheim", "midt-norge", "norge", "bergen", "tyskland"]}, {"field": "kw-pageclass", "value": "article"}, {"field": "kw-person", "value": ["terje roll danielsen", "roll danielsen", "peter hatlen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11413139.ece/guha8z/ALTERNATES/w980-default/KL_Terje%20Roll%20Danielsen_1712.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDere kan bare glemme str\u00e5ling - svulstene skal vekk\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11413143.ece"}, {"field": "pageclass", "value": ["article"]}, {"field": "publishtime", "value": "2015-08-12T21:23:02.000Z"}, {"field": "recs-articleid", "value": "11413143"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-08-12T21:23:02.000Z"}, {"field": "recs-rawtitle", "value": "\u00abDere kan bare glemme str\u00e5ling - svulstene skal vekk\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Med standard behandling hadde Terje Roll Danielsen hatt under tre prosent sjanse for \u00e5 leve i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/cd35c2b402c2327ab87557112991a9f643f2a356.jpg?5999c2f2"}, {"field": "thumbnailfullheightdimensions", "value": "200x3007"}, {"field": "timestamp", "value": "2017-08-20T17:12:18.000Z"}, {"field": "title", "value": "Roll Danielsen fikk hissig kreft: Behandlingen som reddet ham er uvanlig i Norge (Pluss)"}, {"field": "url", "value": "http://www.adressa.no/pluss/nyheter/article11413143.ece"}, {"field": "urlhash", "value": "cd35c2b402c2327ab87557112991a9f643f2a356"}], "score": 0.8660707, "siteId": "9222270286501375973", "id": "cd35c2b402c2327ab87557112991a9f643f2a356"}

