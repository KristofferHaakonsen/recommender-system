{"fields": [{"field": "modifiedtime", "type": "time", "value": "2016-05-01T07:35:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Kiss"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Igjen hadde Nitro glemt \u00e5 ta av seg T-skjorta f\u00f8r han sminket seg.", "Han gj\u00f8r ofte den bl\u00f8dmen, sier han, og noen ganger strever han s\u00e5nn med \u00e5 f\u00e5 av seg skjorta at han m\u00e5 sminke seg om igjen f\u00f8r han g\u00e5r p\u00e5 scenen.", "I kjelleren i Folkets Hus p\u00e5 Ranheim er det s\u00e5 stille at en gitarakkord kan sprenge lokalet i filler, men om tre timer skal fire middelaldrende menn opp trappa for \u00e5 spille m\u00f8rkt \u00f8l i kroppene p\u00e5 noen kompiser, og kompisenes kompiser.", "Med bandet Kiss Alive.", "Det er deres fjerde konsert i oppkj\u00f8ringa til \u00e5rets store begivenhet, Hestholmen Retrofestivalen i Vals\u00f8yfjord, men de trenger noen opptredener til f\u00f8r bandet l\u00e5ter som Kiss i deres glans-glamrock-periode p\u00e5 syttitallet, mener Nitro.", "Sminken. Parykkene. Draktene. Plat\u00e5skoa. Pyroen. Sangene. Riffene. Spr\u00e5ket. Alt m\u00e5 v\u00e6re mest mulig autentisk, sier Nitro som de neste timene skal transformeres til Peter Criss, \u00abThe Catman\u00bb, som var trommeslageren i Kiss den gangen Nitro oppdaget Kiss for aller f\u00f8rste gang.", "Nitro sier det startet med den kassetten.", "Han var 13 da han s\u00e5 et innslag p\u00e5 Dagsrevyen i 1975, \u00abI USA er det oppst\u00e5tt et nytt fenomen, et band hvor medlemmene er skjult bak sminke.\u00bb", "Dagen etter dro Nitro fra Nardo ned til platebutikken i Fjordgata hvor han fant kassetten \u00abDressed to kill.\u00bb", "Han spilte trommer i Bispehaugen skolekorps, men i stedet for \u00abGammel jegermarsj\u00bb banket Kiss-l\u00e5ta \u00abShe\u00bb i Nitros hode. S\u00e5nne greier spilte han helt til Kiss fjernet maskene p\u00e5 \u00e5ttitallet og ble et diskoband, men han fikk troa tilbake da bandet kom med \u00abRevenge\u00bb i 1991, og senere fikk den originale besetningen tilbake som igjen begynte \u00e5 male seg.", "Etter det har det v\u00e6rt Kiss hver dag for Nitro. Fire-fem timer hver dag, sier han. P\u00e5 dagtid driver han eget snekkerfirma, men p\u00e5 kveldene sitter han p\u00e5 nettet hvor han stadig finner nye intervjuer og klipp som han katalogiserer i sin egen Kiss-samling.", "Nitro sier han er imponert over hvordan Kiss stadig holder koken, noen av medlemmene er snart sytti, men fortsatt superspreke. Selv m\u00e5 han ha litt hjelp til \u00e5 reversere T-skjorta over sminken, men snart er han \u00abThe Catman\u00bb som ser bort p\u00e5 de andre bandmedlemmene p\u00e5 vei inn i Kiss-universet:", "Bj\u00f8rn T\u00f8ndel, en 49 \u00e5r gammel bankmann, er i ferd med \u00e5 bli bassisten og vokalisten Gene Simmons, \u00abThe Demon\u00bb, mannen med den digre tunga.", "Erling Solem, en 45 \u00e5r gammel bonde fra Surnadal, er i ferd med \u00e5 bli gitaristen og vokalisten Ace Frehley, \u00abThe Spaceman\u00bb, som kom til Kiss etter at bandet averterte slik, \u00abA lead guitarist wanted with flash and balls\u00bb.", "Thor Magne Gundersen, en 48 \u00e5r gammel fengselsbetjent, er i ferd med \u00e5 bli gitaristen og vokalisten Paul Stanley, \u00abThe Starchild\u00bb, frontfiguren som skrev mange av bandets st\u00f8rste hits.", "Men her i kjelleren p\u00e5 Folkets Hus er det Nitro som har plat\u00e5skoene dypest plantet i Kiss-historien. Flere ganger har han betalt opp mot 8000 kroner for en spesialbillett som inkluderer samtaler med de originale Kiss-medlemmene, og han har ogs\u00e5 m\u00f8tt kona til Peter Criss som fortalte at trommisen er en sv\u00e6rt ryddig mann.", "Hjemme hos trommeslageren Nitro i Hommelvik er det litt mer kaos, der er alle rommene fylt med Kiss-effekter. Signerte kopper. Flagg. Konsertbilletter. Kiss-plater som det finnes bare noen f\u00e5 av i verden. Plakater. Klokker. Buttons. Golfballer. Lamper. Banner. Signerte bilder. Filmer av Nitro med originale Kiss, hvor bandmedlemmene gir sine personlige hilsener til Nitro. Det er en armada av Kiss-dukker, og flere av dem kan synge, \u00abI wanna rock and roll all night, and party every day.\u00bb. You name it.", "Du kan kj\u00f8pe alt av Kiss-effekter, til og med likkister med Kiss-dekorasjon kan du skaffe deg, ler Nitro, men selv leter han mest etter Kiss-ting som ikke s\u00e5 mange andre har. Han har en Kiss-fontene hvor det str\u00f8mmer r\u00f8dt vann ut av munnen p\u00e5 Gene Simmons, og p\u00e5 kj\u00f8kkenveggen henger Kiss-pepperkaker som naboene bakte til ham i julegave. Han har sesongkort til \u00abLA Kiss\u00bb, Kiss\u2019 eget fotballag, og i g\u00e5r gjorde Nitro en opptelling og fant ut at han hadde v\u00e6rt p\u00e5 38 Kiss-konserter. 25 av dem i USA.", "Men den kuleste Kiss-tingen er genseren moren strikket til ham i 1978, den er r\u00f8d og hvit og navnene til Kiss-gutta fra 1975 g\u00e5r som en bord oppe i halsen. Genseren passer fortsatt, sier Nitro, selv om brystkassa har falt litt lenger ned p\u00e5 kroppen.", "Snekkeren Nitro har dratt det litt lenger enn de fleste Kiss-fans, og har bygd p\u00e5 huset sitt med en ekstra etasje hvor han vil samle Kiss-effektene i et eget Kiss-museum. Til museums\u00e5pningen kommer nok ogs\u00e5 kj\u00e6resten Juan fra San Jose i California. Juan oppdaget Nitro for tre \u00e5r siden da en kompis av Nitro la ut bilder av ham p\u00e5 Facebook. Juan falt pladask for Nitro som var sminket som Peter Criss. Juan er ogs\u00e5 ganske opptatt av Kiss. Det er fint det, ler Nitro, for da har de noe \u00e5 snakke om.", "Galskap?", "Nitro smiler.", "Nitro ler.", "S\u00e5 lager Nitro et nytt ord.", "Lykkegalskap.", "N\u00e5r Nitro skal bygge sitt Kiss-museum, er det naturlig at han samtidig graver fram fra garasjen det som kan bli et nydelig eksemplar av en 65-modell Chevy II/Nova. Det var i den Chevy\u2019n Nitro ble Nitro.", "Midt p\u00e5 \u00e5ttitallet skulle Nitro fylle nitroglyserin p\u00e5 bilen for \u00e5 gj\u00f8re den enda raskere, og kompisene spurte stadig, \u00abhvordan g\u00e5r det med den nitroen, Tor.\u00bb Nitro het Tor den gangen, men fordi han ikke fikk gjort alvor av den nitroglyserinen, begynte kompisene \u00e5 kalle Tor for Nitro. Og etter noen \u00e5r skiftet han like godt navn til Nitro, som var mye kulere enn Tor.", "Nitro Johansen. Snekker. Trommeslager.", "I mange \u00e5r spilte han blues og rock i forskjellige band, men hele tiden dr\u00f8mte Nitro om \u00e5 spille Kiss-l\u00e5ter i et Kiss-band.", "Og for seks \u00e5r siden skjedde det noe.", "Da det originale Kiss spilte p\u00e5 Lerkendal i Trondheim, ble Nitro intervjuet av Byavisa fordi han er blodfan, og etterp\u00e5 ringte en fyr som hadde spilt i det nedlagte Kiss-coverbandet \u00abDestroyer\u00bb.", "I nesten to \u00e5r spilte de to karene Kiss-l\u00e5ter i kjelleren p\u00e5 Folkets Hus p\u00e5 Ranheim. De sminket seg som Kiss, dr\u00f8mte om Kiss, kledde seg som Kiss, og etter hvert kom det noen flere til s\u00e5 de kunne danne bandet Kiss Alive.", "Til retrofestivalen i sommer har de skaffet seg en egen pyrotekniker, og planen er \u00e5 svi av noen tusenlapper for \u00e5 kunne spytte ild og blande l\u00e5tene med r\u00f8yk og fyrverkeri. Nitro smiler og siterer et tidligere medlem av Kiss, \u00abIt\u2019s gonna be the hottest show on earth!\u00bb", "Bj\u00f8rn T\u00f8ndel, som fra f\u00f8r av er nesten to meter, er blitt tretti centimeter h\u00f8yere med plat\u00e5skoene. Bankmannen, som til daglig jobber med risikovurdering i DnB, er forvandlet til en nesten to og en halv meter h\u00f8y flaggermus med penisfutteral! Flaggermusdrakta er s\u00e5 innfl\u00f8kt at det fulgte med en egen oppskrift p\u00e5 hvordan den skal monteres p\u00e5 kroppen, sier T\u00f8ndel og siterer Gene Simmons, originalen: \u00abStanley is the soul of Kiss. And I\u2019m the cock.\u00bb", "Solem, bonden, sier han glemte \u00e5 barbere seg i dag tidlig, men at han m\u00e5 barbere seg for \u00e5 f\u00e5 sminken til \u00e5 sitte.", "Gundersen, fengselsbetjenten, sier han ogs\u00e5 har glattbarbert sin egen brystkasse fordi fjonene likevel ikke holder m\u00e5l mot apeh\u00e5rene til originalen Paul Stanley. S\u00e5 sn\u00f8rer Gundersen de tre meter lange skolissene i plat\u00e5skoene, og sier plat\u00e5skoene kun f\u00e5s i st\u00f8rrelse small, medium og large, og at han selv m\u00e5 bruke tykke ullsokker for \u00e5 fylle skoa til Stanley. Mens Nitro prenter inn i de andre bandmedlemmene at de m\u00e5 studere karakterene til dem de spiller.", "I Kiss Alive driver de ikke halvveis, sier Nitro, da er det ingen vits. Hele bandet skal bli s\u00e5 likt som mulig det originale Kiss fra 1975.", "Gundersen sier de i kveld skal gi dem et show de aldri vil glemme. Han stiller seg i midten av kjellerlokalet, sl\u00e5r hendene forsiktig sammen og sier de skal f\u00e5 folk til \u00e5 angre at de ikke gadd \u00e5 ta turen hit i dag. Vi er klare vi, svarer Solem. Bonden.", "Et amerikansk rock' n' roll-band som ble dannet i New York i 1973, kjent for pyro", "Bandet har solgt over 100 millioner plater.", "Bassist Gene Simmons og gitarist Paul", "Stanley spilte i bandet Wicked Lester,", "og etter \u00e5 ha rekruttert gitarist Ace Frehley og trommeslager Peter Criss ved \u00e5", "annonsere i The New York Times i 1972, byttet de navn til Kiss.", "Da Frehley skulle pr\u00f8vespille for bandet, m\u00f8tte han opp med to forskjellige sko, og Stanley og Simmons trodde at han var en uteligger som hadde g\u00e5tt feil. Criss var en erfaren trommeslager, som brukte \u00e5 spille p\u00e5 en rekke forskjellige klubber, noe som gjorde det lettere \u00e5 f\u00e5 spillejobber.", "Bandmedlemmene bytter p\u00e5 \u00e5 synge,", "men Simmons og Stanley er de som", "synger p\u00e5 flest spor.", "Kiss fikk ordentlig suksess etter at de", "gav ut konsertalbumet Alive! i 1975.", "Ti musikere har v\u00e6rt innom bandet,", "men det er n\u00e5 tilbake med to av de fire", "som startet. Bandet har f\u00e5tt en rekke priser, og er et av verdens mest popul\u00e6re band gjennom tidene.", "Kiss st\u00e5r bak en tegneserie publisert av Marvel, og spillefilmen \u00abKiss Meets the Phantom of the Park\u00bb. Bandet har over", "3 000 offisielle supportereffekter,", "og Gene Simmons har uttalt:", "\u00abWe are not a band, we are a brand\u00bb.", "Kiss fikk en stjerne p\u00e5 Hollywood", "Walk of Fame 11. august 1999.", "I 2012 annonserte Kiss en konkurranse", "for coverband for \u00e5 k\u00e5re verdens beste", "Kiss tributeband. 250 band meldte seg p\u00e5. Kiss er antagelig det mest kopierte", "bandet i verden.", "Kiss Alive i Trondheim er et av to norske Kiss-coverband som kj\u00f8rer full Kiss-pakke med maling og pyro.", "Kilde: Wikipedia", "Gundersen, som opprinnelig er fra Vads\u00f8, sier han har en v\u00e5t dr\u00f8m om \u00e5 turnere i Finnmark. Han har allerede kontaktet noen Kiss-fantaster der oppe, og de vet hva det handler om:", "Rock bottom", "Girl, you know you oughta treat me good", "Rock bottom", "Oh, you never treat me like you should", "Gundersen sier Kiss ikke er st\u00f8rst p\u00e5 lyriske tekster, men Kiss sier rett ut hva de mener og de synger stort sett om damer. Er det ikke det det handler om da, smiler Solem. Bonden.", "Gundersen varmer opp foran et speil og sier hans lille dilemma best\u00e5r i at de originale medlemmene av Kiss var litt for slanke. Paul Stanley, som han selv spiller, var for eksempel en villmann som ofte gikk ned i spagaten. Der har Gundersen et problem, sier han. Gundersens ambisjon er \u00e5 ligge p\u00e5 ryggen mens han tar en gitarsolo, men det virker ikke s\u00e6rlig autentisk om han m\u00e5 ha hjelp av de andre gutta for \u00e5 komme seg opp p\u00e5 plat\u00e5skoene igjen!", "Da Gundersen m\u00f8tte Nitro for tre \u00e5r siden, var det \u00e5r og dag siden han hadde spilt i et band. Men Nitro, som mekka et kj\u00f8kken hjemme hos Gundersen, inviterte ham med p\u00e5 en audition. Etter to l\u00e5ter var de Kiss-dus, og siden har Gundersen v\u00e6rt \u00abThe Starchild\u00bb.", "M\u00e5let? Det er \u00e5 gj\u00f8re folk forn\u00f8yde. Hva er forn\u00f8yd? \u00c5 oppdage at det l\u00e5ter bedre enn de trodde, sier Gundersen. Alts\u00e5 Paul Stanley.", "Stanley er den letteste \u00e5 sminke, han er kritthvit i fjeset bortsett fra en sort stjerne ved h\u00f8yre \u00f8ye og noen knallr\u00f8de lepper. Men Gundersen er den eneste som m\u00e5 bruke oljebaserte sminker fordi han svetter s\u00e5 j\u00e6vlig. Han pr\u00f8vde vannbasert sminke p\u00e5 en konsert, men halvveis ut i forestillingen s\u00e5 Gundersen ut som et ludder. Det er sikrere med olje, sier han.", "Nitros sminke er litt mer innfl\u00f8kt, derfor bruker han et bilde av Peter Criss som mal for \u00e5 kunne bli s\u00e5 ekte som mulig.", "Nitro sier han har oppfylt noen Kiss-dr\u00f8mmer, men det gjenst\u00e5r fortsatt noen. Vel, sier han, noen tog har kanskje g\u00e5tt for dem alle. Gene Simmons, for eksempel, hadde en aff\u00e6re med Liv Ullmann, og den er det antagelig umulig \u00e5 kopiere selv om aff\u00e6ren ikke trenger \u00e5 v\u00e6re av det lange slaget. Den svenske skuespilleren Britt Ekland, som var gift med Simmons, skal jo ha sagt noe s\u00e5nt: \u00abN\u00e5 har vi v\u00e6rt gift i tre uker, og dere som sa det ikke ville vare!\u00bb", "Men en dr\u00f8m kan la seg realisere, mener Nitro, han har jo det samme trommesettet som det originale Kiss. Nitro betalte over 60 000 kroner for batteriet med \u00e5tte trommer og seksten cymbaler, som det kostet en formue \u00e5 f\u00e5 over Atlanteren til Hommelvik. Dr\u00f8mmen er \u00e5 plassere trommesettet p\u00e5 en lift med seg selv, og spille fire-fem meter over hodene p\u00e5 de andre bandmedlemmene. Akkurat slik alle trommeslagerne i Kiss spiller.", "Og en vakker dag skal han gj\u00f8re det.", "Men p\u00e5 Folkets Hus p\u00e5 Ranheim er det ikke h\u00f8yt nok under taket.", "Og trevirket er for t\u00f8rt til at de kan bruke pyro.", "Og bare sekunder f\u00f8r de skal p\u00e5 scenen, er Nitro s\u00e5 nerv\u00f8s at han m\u00e5 passe seg s\u00e5 han ikke spiller for fort, ei felle det er lett \u00e5 g\u00e5 i for en nerv\u00f8s trommis. Derfor sier Nitro til seg selv, \u00abrolig n\u00e5, rolig n\u00e5, Peter Criss, ikke f\u00f8lg hjerterytmen din\u00bb, selv om det er nettopp det Nitro gj\u00f8r med det meste han bedriver.", "Og p\u00e5 vei til scenen, mens bankmannen, bonden og fengselsbetjenten g\u00e5r sidelengs for \u00e5 komme opp den kinkige trappa med plat\u00e5sko, sier Nitro at dette er en herlig fantasiverden.", "Det er som n\u00e5r den kl\u00f8nete journalisten Clark Kent tar p\u00e5 seg Supermanndrakten for \u00e5 redde verden. Nitro er ikke lenger Nitro.", "Og bak seilet med bokstavene KISS legges en dyp r\u00f8st til de f\u00f8rste basstonene, \u00abYou wantED the best! You got the best! The HOTTEST band in the world! Kiss Aliiiiiiive!\u00bb", "Og der nede i salen sitter tjuefem mennesker ved bordene. Nitro hadde h\u00e5pet p\u00e5 minst femti, men det er bare tjuefem. Noen av dem som skulle komme prioriterte Kiss Fan Expo i Stockholm.", "Men konsert er konsert.", "Og Kiss er Kiss.", "Og s\u00e5 faller seilet.", "Og s\u00e5 er de i gang.", "Og s\u00e5 ser det ut som Kiss.", "Og s\u00e5 h\u00f8res det nesten ut som Kiss.", "Klikk p\u00e5 brystkassen for \u00e5 f\u00e5 flere bilder av Kiss Alive!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8be991f5356700229f4e93ab3ebbd0a5588cd96ab37c7bc870817a2c86572104"}, {"field": "createtime", "value": "2016-04-30T08:18:02.000Z"}, {"field": "description", "value": "Det gikk over f\u00f8rti \u00e5r fra Nitro Johansen ble hekta p\u00e5 Kiss til han fikk sitt eget coverband. Det fikk ham til \u00e5 lage et nytt ord. Lykkegalskap."}, {"field": "dominantimage", "value": "http://www.adressa.no/incoming/article12665130.ece/mlre4m/ALTERNATES/w980-default/kiss%20inngangnett.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/31374d87c91ff165ad59488558fffd227c7f54a8.jpg?59908159"}, {"field": "dominantthumbnaildimensions", "value": "300x169"}, {"field": "heading", "value": ["Kliss lik Kiss -adressa.no", "Besettelsen", "Snart museum", "Da Tor ble Nitro", "En v\u00e5t dr\u00f8m", "H\u00f8yt over hodet"]}, {"field": "id", "value": "31374d87c91ff165ad59488558fffd227c7f54a8"}, {"field": "keyword", "value": ["Ukeadressa", "Kiss"]}, {"field": "keywords", "value": "Ukeadressa,Kiss"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["spille", "bandet", "the best", "originale", "dag", "we are", "the", "nytt ord", "the hottest", "sminke", "band", "v\u00e5t dr\u00f8m", "spilt", "rock bottom"]}, {"field": "kw-entity", "value": ["byavisa", "lerkendal", "kiss fan expo", "tor for nitro", "kiss meets", "aliiiiiiive", "juan", "ranheim", "kiss", "destroyer", "ace frehley", "chevy ii", "nardo", "the new york times", "tor", "kiss alive", "dnb", "hestholmen retrofestivalen", "the spaceman", "atlanteren", "vals\u00f8yfjord", "kiss meets the phantom", "park", "nova", "the demon", "folkets hus", "revenge", "dressed", "fjordgata", "gammel", "t-skjorta", "she", "marvel", "stanley og simmons", "supermanndrakten", "the starchild", "dagsrevyen", "the catman", "fame", "bispehaugen"]}, {"field": "kw-location", "value": ["stockholm", "vads\u00f8", "hollywood", "hommelvik", "surnadal", "san jose", "california", "trondheim", "finnmark", "new york"]}, {"field": "kw-pageclass", "value": "article"}, {"field": "kw-person", "value": ["britt ekland", "bj\u00f8rn t\u00f8ndel", "paul stanley", "clark kent", "liv ullmann", "gene simmons", "erling solem", "peter criss", "thor magne gundersen", "nitro johansen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12665130.ece/mlre4m/ALTERNATES/w980-default/kiss%20inngangnett.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kliss lik Kiss"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/30/Kliss-lik-Kiss-12664898.ece"}, {"field": "pageclass", "value": ["article"]}, {"field": "publishtime", "value": "2016-04-30T09:02:13.000Z"}, {"field": "recs-articleid", "value": "12664898"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-30T09:02:13.000Z"}, {"field": "recs-rawtitle", "value": "Kliss lik Kiss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det gikk over f\u00f8rti \u00e5r fra Nitro Johansen ble hekta p\u00e5 Kiss til han fikk sitt eget coverband. Det fikk ham til \u00e5 lage et nytt ord. Lykkegalskap."}, {"field": "thumbnail", "value": "http://content-thumbnail.cxpublic.com/content/thumbnail200x150/31374d87c91ff165ad59488558fffd227c7f54a8.jpg?59908159"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-13T16:42:01.000Z"}, {"field": "title", "value": "Hvor var du da Kiss spilte p\u00e5 Ranheim?"}, {"field": "url", "value": "http://www.adressa.no/pluss/magasin/2016/04/30/Kliss-lik-Kiss-12664898.ece"}, {"field": "urlhash", "value": "31374d87c91ff165ad59488558fffd227c7f54a8"}], "score": 0.9209961, "siteId": "9222270286501375973", "id": "31374d87c91ff165ad59488558fffd227c7f54a8"}

