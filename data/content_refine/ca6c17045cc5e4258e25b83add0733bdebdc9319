{"fields": [{"field": "modifiedtime", "type": "time", "value": "2016-09-17T11:42:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["USA", "omdal", "Fripenn", "Donald Trump", "hillary clinton"]}, {"field": "author", "value": ["sven egil omdal", "skribent"]}, {"field": "body", "value": ["Omni Shoreham Hotel i Washington D.C. utstr\u00e5ler luksus, men ogs\u00e5 makt. Plasseringen, bare noen minutter i bil fra Det hvite hus og kongressen, gj\u00f8r det majestetiske hotellet til et popul\u00e6rt m\u00f8tested for alle som vil p\u00e5virke amerikansk politikk. Sist helg ble det fra hotellets talerstol varslet at valget om mindre enn to m\u00e5neder kan f\u00f8re til at \u00abtyranners og patrioters blod\u00bb m\u00e5 ofres for \u00e5 redde republikken fra Hillary Clinton. Taleren fryktet at noen av tilh\u00f8rerne i den store ballsalen, eller noen av hans ni egne barn, vil m\u00e5tte bl\u00f8 \u00abfor \u00e5 vinne tilbake noe vi i apati og likegyldighet har gitt fra oss.\u00bb", "LES OGS\u00c5: Kongens nei", "Uttalelsene kunne lett v\u00e6rt arkivert i mappen for skrullete ekstremister. USA har et godt forr\u00e5d av slike. Men en slik bagatellisering ville v\u00e6re nonsjalant, tatt i betraktning at anledningen var Values Voters Summit, \u00e5rets st\u00f8rste samling for den religi\u00f8se h\u00f8yresiden, og at taleren var Matt Bevin, guvern\u00f8r i Kentucky.", "Joda, de forente statene har gjennom \u00e5rene ogs\u00e5 frembrakt et rikt utvalg av skrullete guvern\u00f8rer. Men Bevins d\u00e5rlig skjulte trusler om v\u00e6pnet kamp dersom Trump taper, blir tatt alvorlig. Retorikken hans er en skremmende videref\u00f8ring av fors\u00f8kene p\u00e5 \u00e5 stemple Clinton som en illegitim president, allerede f\u00f8r hun er valgt.", "LES OGS\u00c5: Noen barn er rosa", "Donald Trump rir p\u00e5 en b\u00f8lge av sinne og frustrasjon. Det er naivt \u00e5 tro at et nederlag vil f\u00e5 b\u00f8lgen vil legge seg, at alle folkene med r\u00f8de \u00abMake America Great Again\u00bb-caps rolig vil rusle tilbake til det de holdt p\u00e5 med f\u00f8r Trump lovet dem \u00e5 rive systemet i filler.", "S\u00e5 hva skjer hvis Trump taper knepent 8. november? Hvor skal dette sinnet gj\u00f8re av seg? Trump har sagt at han vil ta en lang ferie. Kanskje vil han omsette sin nye, globale ber\u00f8mmelse i hotell og golfbaner i Polen, Ungarn og andre vennligsinnete land, eller dra til Sotsji for \u00e5 dele mannfolkskr\u00f8ner med Vladimir Putin. Men dette alternativet st\u00e5r ikke \u00e5pent for tilhengerne hans. For dem er det mer n\u00e6rliggende \u00e5 nekte \u00e5 godta nederlaget. Trump har jo sagt at han umulig kan tape et \u00e6rlig valg.", "Midt i august, da Clinton ledet p\u00e5 de nasjonale meningsm\u00e5lingene med over ni prosent, sa Trump at \u00abden eneste m\u00e5ten vi kan tape, er gjennom valgfusk\u00bb. Fra f\u00f8r hadde han fors\u00f8kt \u00e5 svekke det som m\u00e5tte v\u00e6re igjen av tillit til presidenten, til kongressen, til rettsvesenet og til media. N\u00e5 gikk han l\u00f8s p\u00e5 demokratiets fundament, det frie valget. Han vannet fruktbar jord. Bare 38 prosent av Trumps velgere tror at stemmene deres vil bli talt p\u00e5 \u00e6rlig vis, if\u00f8lge en m\u00e5ling utf\u00f8rt av Pew Research Center.", "LES OGS\u00c5: Hadde kaptein Vom bare podagra?", "I 2000 aksepterte Al Gore nederlaget for George W. Bush etter at det konservative flertallet i H\u00f8yesterett stoppet omtellingen i Florida. Gore oppfordret ikke sine tilhengere til kamp, selv om han hadde flest stemmer p\u00e5 nasjonalt plan og det stinket juks fra Jacksonville til Miami. N\u00e5 sier Roger Stone, en av Trumps r\u00e5dgivere, at kandidaten b\u00f8r hamre inn budskapet om at valget kommer til \u00e5 bli manipulert. Stone var selv en tung akt\u00f8r i valget i Florida i 2000. Hans rykte som de skitne triksenes mester ble ikke svekket av innsatsen den gang.", "I 2008 startet Stone en organisasjon for \u00e5 bekjempe Hillary Clinton. Gruppen het Citizens United Not Timid, med den neppe helt tilfeldige forkortelsen CUNT. I et intervju med Breitbart News i juli i \u00e5r, sa Stone at hvis Clinton vinner, vil innsettelsen av henne bare v\u00e6re \u00abretorisk\u00bb. Seremonien vil bli rammet av massiv sivil ulydighet, av et ikkevoldelig \u00abblodbad\u00bb, varslet han. \u00abRegjeringen vil bli stengt ned hvis de pr\u00f8ver \u00e5 stjele dette (valget) og innsette Hillary. Vi vil ikke finne oss i det\u00bb.", "LES OGS\u00c5: HV-laget mitt har etterlyst sambandsutstyr. Det vi skal f\u00e5 er hyllevare fra Biltema", "Siden den gang har sjefen for Breitbart News, Steven Bannon, blitt Trumps kampanjeleder. Det er den samme Bannon som for tre \u00e5r siden sa at den eneste m\u00e5ten \u00e5 knuse venstresiden p\u00e5, er gjennom en \u00abekstremt effektiv\u00bb (virulent) h\u00f8yrepopulistisk anti-establishment bevegelse, som ogs\u00e5 vil \u00f8delegge det republikanske partiet. Frankenstein kan dra sin vei, mens monsteret han har skapt g\u00e5r l\u00f8s p\u00e5 de b\u00e5ndene som enn\u00e5 holder det amerikanske samfunnet sammen.", "Stone og Bannon snakker om \u00e5 blokkere alt en demokratisk president vil pr\u00f8ve \u00e5 f\u00e5 til, en taktikk republikanerne har utviklet og forsterket siden 1994, da Newt Gingrich gjorde den til en konservativ dyd.", "Men Kentuckys guvern\u00f8r g\u00e5r alts\u00e5 lengre. Hans tale spiller p\u00e5 Thomas Jeffersons ber\u00f8mte ord om at \u00abfrihetens tre m\u00e5 fra tid til annet vannes med blodet til patrioter og tyranner\u00bb. Dette er et slagord som appellerer til de mange som gjerne tar til v\u00e5pen for \u00e5 stoppe det de ser som den f\u00f8derale statens overgrep mot frie borgere og frie stater. Timothy McVeigh bar en T-skjorte med Jeffersons ord da han i 1995 sprengte den f\u00f8derale kontorbygningen i Oklahoma City og drepte 168 mennesker. Trump har selv antydet at noen kanskje b\u00f8r drepe Clinton, men sa i etterkant at det bare var en sp\u00f8k. Vi f\u00e5r h\u00e5pe de mange folkene med automatv\u00e5pen og Trump-skjorter har humoristisk sans.", "I januar i \u00e5r okkuperte en privat milits i Oregon et f\u00f8deralt villmarksomr\u00e5de og holdt det i fem uker f\u00f8r FBI og statlig politi drepte lederen og arresterte flere av de andre. If\u00f8lge Southern Poverty Law Center har antall slike militser vokst eksponentielt i de \u00e5tte \u00e5rene Obama har v\u00e6rt president. Senteret registrerte i fjor 998 grupper som bekjemper regjeringen, 276 av dem er bev\u00e6pnet.", "Vinner Trump i november, blir verden kastet ut i oppr\u00f8rt og ukjent hav, uten ror og kompass. Men problemene er sannelig ikke over om han taper.", "F\u00f8lg p\u00e5 twitter.com/svelle"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "e915d11ac48d77bceec33f75c1acc857e5b7439bad6d0f3124ecf75cdb4747c0"}, {"field": "createtime", "value": "2016-09-17T10:45:12.000Z"}, {"field": "description", "value": "Selv det kjedeligste selskap kvikner til hvis noen sier: \u00abTenk hvis Trump vinner\u00bb. I USA vokser imidlertid bekymringen for hva som vil skje hvis han taper."}, {"field": "dominantimage", "value": "http://www.adressa.no/incoming/article13337732.ece/3vod7c/ALTERNATES/w980-default/tb64a6cb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca6c17045cc5e4258e25b83add0733bdebdc9319.jpg?58c724c0"}, {"field": "dominantthumbnaildimensions", "value": "300x169"}, {"field": "heading", "value": "Men hva om Trump taper? -adressa.no"}, {"field": "id", "value": "ca6c17045cc5e4258e25b83add0733bdebdc9319"}, {"field": "keyword", "value": ["USA", "omdal", "Fripenn", "Donald Trump", "hillary clinton"]}, {"field": "keywords", "value": "USA,omdal,Fripenn,Donald Trump,hillary clinton"}, {"field": "kw-category", "value": ["meninger", "pluss"]}, {"field": "kw-concept", "value": ["tale", "hillary clinton", "valg", "clinton", "tape"]}, {"field": "kw-entity", "value": ["washington d.", "pew research center", "southern poverty law center", "newt gingrich", "t-skjorte", "breitbart news", "citizens united not timid", "fripenn", "shoreham hotel", "make america great again", "bevins", "h\u00f8yesterett", "biltema", "values voters summit"]}, {"field": "kw-location", "value": ["miami", "oklahoma city", "florida", "sotsji", "vom", "jacksonville", "polen", "ungarn", "oregon", "kentucky"]}, {"field": "kw-pageclass", "value": "article"}, {"field": "kw-person", "value": ["hillary clinton", "matt bevin", "thomas jeffersons", "george w. bush", "roger stone", "obama", "al gore", "donald trump", "timothy mcveigh", "vladimir putin", "steven bannon"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/incoming/article13337732.ece/3vod7c/ALTERNATES/w980-default/tb64a6cb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Men hva om Trump taper?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/09/17/Men-hva-om-Trump-taper-13337733.ece"}, {"field": "pageclass", "value": ["article"]}, {"field": "publishtime", "value": "2016-09-17T11:42:26.000Z"}, {"field": "recs-articleid", "value": "13337733"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-09-17T11:42:26.000Z"}, {"field": "recs-rawtitle", "value": "Men hva om Trump taper? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Selv det kjedeligste selskap kvikner til hvis noen sier: \u00abTenk hvis Trump vinner\u00bb. I USA vokser imidlertid bekymringen for hva som vil skje hvis han taper."}, {"field": "thumbnail", "value": "http://content-thumbnail.cxpublic.com/content/thumbnail200x150/ca6c17045cc5e4258e25b83add0733bdebdc9319.jpg?58c724c0"}, {"field": "thumbnailfullheightdimensions", "value": "200x1849"}, {"field": "timestamp", "value": "2017-03-13T23:01:20.000Z"}, {"field": "title", "value": "Men hva om Trump taper?"}, {"field": "url", "value": "http://www.adressa.no/pluss/meninger/2016/09/17/Men-hva-om-Trump-taper-13337733.ece"}, {"field": "urlhash", "value": "ca6c17045cc5e4258e25b83add0733bdebdc9319"}], "score": 0.59422565, "siteId": "9222270286501375973", "id": "ca6c17045cc5e4258e25b83add0733bdebdc9319"}

