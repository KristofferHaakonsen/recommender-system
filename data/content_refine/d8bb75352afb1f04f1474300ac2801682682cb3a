{"fields": [{"field": "modifiedtime", "type": "time", "value": "2012-04-18T22:22:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ole wiig", "sivilarkitekt mnal", "narud-stokke-wiig"]}, {"field": "body", "value": ["Saken oppdateres.", "Trondheim har fostret mange betydningsfulle personer, bl.a. \u00abbyplanfagets far\u00bb i Norge, professor Sverre Pedersen, som gjorde en betydelig innsats etter krigen med byplaner for Steinkjer, Molde og Namsos. I hjembyen videref\u00f8rte han linjene fra generalmajor Cicignon og stadsingeni\u00f8r Dahl og demonstrerte betydningen av storsl\u00e5tte grep og klare linjer. Ved 100-\u00e5rsjubileet for unionsoppl\u00f8sningen b\u00f8r vi vurdere, og kanskje korrigere, kursen for byutviklingen. Trondheim har l\u00f8st sine basale problemer. Her er ingen bolign\u00f8d, det er lys i gatene og kloakksystemet fungerer. I Trondheim er det ikke behov for \u00e5 bruke bygrep for \u00e5 dempe gemyttene hos stridende parter, som i Belfast, og ordet byfornyelse er g\u00e5tt ut p\u00e5 dato.", "Vi er i en privilegert situasjon hvor vi kan fokusere p\u00e5 byforedling. Etter at store omr\u00e5der ble beslaglagt p\u00e5 70- og 80-tallet, er det ikke lenger \u00f8nskelig med flere Heimdalsbyer, boligomr\u00e5der som Vik\u00e5sen eller universitetsomr\u00e5der som Dragvoll i byens utkant. Det er mer enn nok plass p\u00e5 Bratt\u00f8ra og Nyhavna til \u00e5 bygge det som trengs i overskuelig fremtid. Som i resten av verden foreg\u00e5r en merkbar urbanisering med fokus p\u00e5 sentrum. Det er til og med blitt akseptert \u00e5 snakke om urban rekreasjon. La oss derfor foredle eksisterende byrom og skape nye og vakre rom. Og hva med en helhetlig belysningsplan som peker ut hvilke viktige bygninger og monumenter som f\u00e5r v\u00e6re landemerker om natten?", "Vi har ressursene, men bruker vi dem viselig, og vet vi \u00e5 ta vare p\u00e5 arven etter Cicignon, Dahl og Pedersen? Byplanmessig foredling inneb\u00e6rer b\u00e5de vern om historiske grep, men ogs\u00e5 videref\u00f8ring gjennom nye og gode planer. Etter \u00e5 ha arbeidet med arkitektur- og byplanoppgaver i Trondheim i 25 \u00e5r merker jeg ofte at det er en kortsiktig behovstankegang som styrer utviklingen. Dette resulterer i \u00abflekkplanlegging\u00bb, hvor enkeltplaner vurderes isolert. La meg gi et eksempel fra et prosjekt som jeg har arbeidet med en stund.", "Havstein er en historisk mulighet. Havsteinplat\u00e5et er et flott utsiktsplat\u00e5. Det ligger fritt og \u00e5pent som ett av de viktigste rekreasjonsomr\u00e5der i byen. Etter Nidarosdomen er Havstein kirke den mest benyttede i Trondheim. Kommunedelplanen ivaretar omr\u00e5dets kvaliteter og legger til rette for en fornuftig videreutvikling. Det er viktig \u00e5 opprettholde omr\u00e5dets gr\u00f8nne preg, heter det, men dessverre etterleves ikke denne helhetstenkningen i det p\u00e5g\u00e5ende planarbeidet.", "Det \u00e5pne Havsteinlandskapet er et variert kulturlandskap med dyrket mark, og med en krigskirkeg\u00e5rd som et definert sted i landskapet. Det er ogs\u00e5 en sivil kirkeg\u00e5rd som har behov for utvidelse. Havstein er klart synlig fra flere steder i byen, blant annet fra Holtermannsveien. Professor Sverre Pedersen var spesielt opptatt av \u00e5 beholde denne viktige aksiale tilknytningen.", "Hovedadkomsten er fra By\u00e5sveien, men er vanskelig \u00e5 finne. Man m\u00e5 tr\u00e5kle seg forbi en Rema-butikk og gjennom et boligomr\u00e5de f\u00f8r dette vakre omr\u00e5det \u00e5penbarer seg. I kommunedelplanens gr\u00f8nne helhetstanke ligger en sjelden mulighet til en mer oversiktlig og verdig adkomst til gravlund og kirke. Lenger oppe i By\u00e5sveien ligger det et \u00e5pent turdrag med en gammel ferdselsvei inn imot kirken.", "L\u00f8sningen p\u00e5 adkomstproblemet ligger alts\u00e5 snublende n\u00e6r, dvs. en ny adkomstall\u00e9, med nennsom kirkeg\u00e5rdsutvidelse p\u00e5 hver side. \u00c5penheten i landskapet opprettholdes og foredles i god Sverre Pedersens \u00e5nd. Men her glipper den kommunale helhetstenkningen, og sneversynte vurderinger melder seg. I kommunens planer lar man isteden et bo- og servicesenter ese ut i omr\u00e5det og da settes en effektiv stopper for en historisk mulighet. Alternative tomtevalg for senteret synes ikke \u00e5 ha v\u00e6rt vurdert.", "Adkomsten til Havstein blir da fortsatt forbi Rema-butikken, og vil fortsatt belaste boligomr\u00e5det med u\u00f8nsket gjennomkj\u00f8ring. I tillegg \u00absnurpes\u00bb kirkeg\u00e5rdsutvidelsen rundt krigskirkeg\u00e5rden med manglende respekt for dette historisk viktige og sakrale stedet. Kommunens planleggere har ikke en gang \u00f8nsket \u00e5 vurdere andre alternativer. Forst\u00e5 det den som vil.", "Et annet viktig utsiktsplat\u00e5 i Trondheim er Gl\u00f8shaugen. Professor emeritus Kjerstin Gjesdahl Noach har minnet om betydningen av Gl\u00f8shaugens gr\u00f8nne fundament og viser blant annet til Sverre Pedersens tanker om terrengbehandling og forholdet til bebyggelsen.", "Det p\u00e5g\u00e5r for \u00f8yeblikket en interessant diskusjon om flytting av Dragvoll og et nytt universitetsbibliotek i n\u00e6rheten av Gl\u00f8shaugen. Dragvoll har aldri v\u00e6rt integrert i byen, men levet sitt eget liv ute p\u00e5 et jorde i byens utkant. Men n\u00e5 kan det v\u00e6re mulig \u00e5 gj\u00f8re noe med det. En samling av universitetet kan gi spennende synergier og resultere i et bedre og mer anerkjent universitet. P\u00e5 en britisk ranking ligger NTNU helt nede p\u00e5 187. plass blant verdens beste universiteter, og det b\u00f8r det gj\u00f8res noe med!", "D\u00f8dens dal kan bebygges, men da vil Gl\u00f8shaugplat\u00e5ets gr\u00f8nne fundament bli delvis utvisket. P\u00e5 vegne av NTNU og Trondheim kommune har vi testet ut muligheten for et nytt campus langs Holtermannsveien. Det nye biblioteket innpasses i skr\u00e5ningen som bindeledd mellom de to campusdelene. Da oppn\u00e5s b\u00e5de bevaring av det gr\u00f8nne plat\u00e5et og en fremtidsrettet samling av NTNU.", "Trondheim er i positiv utvikling. Det f\u00f8rer ogs\u00e5 til press p\u00e5 de mest s\u00e5rbare omr\u00e5dene. Planleggere og politikere b\u00f8r derfor kjenne sin bes\u00f8kelsestid og ikke glemme at mye av det vi setter pris p\u00e5 i Trondheim er skapt av dyktige byplanleggere som Cicignon, Dahl og Pedersen. N\u00e5r industrien reduseres, og behovet for handelsarealer er tilfredsstilt, b\u00f8r frigjorte arealer vurderes i en helhetlig sammenheng. Fokus b\u00f8r v\u00e6re p\u00e5 bylandskap og rekreasjonsomr\u00e5der, og ikke minst vern om historiske steder i bybildet. Dette inneb\u00e6rer ingen statisk konservering, men en foredling og videreutvikling av de mest verdifulle kvalitetene.", "Utdannelse og forskning vil i stadig \u00f8kende grad prege utviklingen av nye arbeidsplasser og p\u00e5virke byens faglige og kulturelle milj\u00f8. En samling av NTNU innenfor ett og samme omr\u00e5de inneb\u00e6rer en sjelden mulighet til \u00e5 foredle bylandskapet p\u00e5 en kvalitativ og overbevisende m\u00e5te, og med \u00f8nskede synergier. Ikke minst b\u00f8r forholdene legges til rette for m\u00e5lrettet offentlig og privat forskning. Universitetet vil da ogs\u00e5 kunne bli en viktig motor i byutviklingen og initiere nye og spennende utviklingstrinn i byen."]}, {"field": "category0", "value": "meninger"}, {"field": "contenthash", "value": "e53c7c20f4a109bc07a57b8c01d1baac2d8e1dddf87185ee824ab8c4bb84b538"}, {"field": "createtime", "value": "2017-07-26T09:25:11.000Z"}, {"field": "description", "value": "Selskabet for Trondhjems Bys vel inviterte f\u00f8r jul til debattm\u00f8te om \u00ab\u00d8delegger vi Trondheim?\u00bb Er det visjonene om den gode by eller \u00f8nsket om mest mulig profitt som styrer utviklingen? Kanskje ingen av delene, men mangel p\u00e5 helhetstenkning og historisk forankring."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8bb75352afb1f04f1474300ac2801682682cb3a.jpg?59785ff7"}, {"field": "dominantthumbnaildimensions", "value": "256x256"}, {"field": "heading", "value": "Dr\u00f8mmen om den gode by -adressa.no"}, {"field": "id", "value": "d8bb75352afb1f04f1474300ac2801682682cb3a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["historisk mulighet", "historisk", "gr\u00f8nne", "sjelden mulighet", "gr\u00f8nne fundament", "\u00f8nsket", "mulighet", "byens utkant", "byen", "universitet", "kommune", "omr\u00e5de", "styrer utviklingen", "sted", "foredle", "kirke", "vurdere"]}, {"field": "kw-entity", "value": ["nidarosdomen", "heimdalsbyer", "by\u00e5sveien", "gl\u00f8shaugplat\u00e5ets", "havsteinlandskapet", "bratt\u00f8ra og nyhavna", "molde og namsos", "trondhjems bys", "dragvoll", "dahl", "kjerstin gjesdahl noach", "holtermannsveien", "dahl og pedersen", "havstein", "rema", "gl\u00f8shaugen", "vik\u00e5sen", "cicignon", "\u00f8delegger"]}, {"field": "kw-location", "value": ["belfast", "trondheim", "steinkjer", "norge"]}, {"field": "kw-pageclass", "value": "article"}, {"field": "kw-person", "value": "sverre pedersen"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmen om den gode by"}, {"field": "og-type", "value": "article"}, {"field": "og-url", "value": "http://www.adressa.no/meninger/article396932.ece"}, {"field": "pageclass", "value": ["article"]}, {"field": "publishtime", "value": "2005-01-26T09:17:10.000Z"}, {"field": "recs-articleid", "value": "2196136"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-01-26T09:17:10.000Z"}, {"field": "recs-rawtitle", "value": "Dr\u00f8mmen om den gode by -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Selskabet for Trondhjems Bys vel inviterte f\u00f8r jul til debattm\u00f8te om \u00ab\u00d8delegger vi Trondheim?\u00bb Er det visjonene om den gode by eller \u00f8nsket om mest mulig profitt som styrer utviklingen? Kanskje ingen av delene, men mangel p\u00e5 helhetstenkning og historisk forankring."}, {"field": "thumbnail", "value": "http://content-thumbnail.cxpublic.com/content/thumbnail200x150/d8bb75352afb1f04f1474300ac2801682682cb3a.jpg?59785ff7"}, {"field": "thumbnailfullheightdimensions", "value": "200x1425"}, {"field": "timestamp", "value": "2017-07-26T09:25:11.000Z"}, {"field": "title", "value": "Dr\u00f8mmen om den gode by"}, {"field": "url", "value": "http://www.adressa.no/meninger/article396932.ece"}, {"field": "urlhash", "value": "d8bb75352afb1f04f1474300ac2801682682cb3a"}], "score": 0.37812427, "siteId": "9222270286501375973", "id": "d8bb75352afb1f04f1474300ac2801682682cb3a"}

