{"fields": [{"field": "modifiedtime", "type": "time", "value": "2017-04-21T14:08:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Saken oppdateres.", "TV-Adressa viser i dag eksklusive filmopptak fra det som er kalt den skandal\u00f8se, norske jakten p\u00e5 selunger i drivisen mellom Gr\u00f8nland og Svalbard i fjor v\u00e5r.", "Et tokt som endte i en knusende rapport fra selfangstinspekt\u00f8ren om bord p\u00e5 M/S Kvitungen, og som igjen f\u00f8rte til at Fiskeridirektoratet politianmeldte skipperen Karl Kr. Angelsen og rederiet Polaridrift for brudd p\u00e5 dyrevernloven og bestemmelsene for selfangst.", "- I all jakt er det blod og p\u00e5 selfangst er det ikke mindre blod, i tillegg er det hvitt og rent der nede (p\u00e5 isen) og det kan derfor virke mer dramatisk, sier skipper Karl Kr. Angelsen som i denne filmen kommenterer det vi ser.", "B\u00e5de Fiskeridirektoratet og politiet har f\u00e5tt bilder og filmopptak fra denne fangsten, men s\u00e5 langt har ingen medier f\u00e5tt innsyn i filmene. Begrunnelse: Saken er under etterforskning. If\u00f8lge statssekret\u00e6r Vidar Ulriksen i Fiskeridepartementet kan filmene bli unntatt offentlighet ogs\u00e5 etter at saken er ferdig etterforsket og avsluttet.", "Adresseavisen har likevel f\u00e5tt tilgang til omfattende film- og billedmateriale fra det omstridte toktet, og vil i dagene som kommer vise redigerte opptak p\u00e5 adressa.no.", "-Selfangst er en lovlig, human form for jakt, og vi har ikke noe \u00e5 skjule, sier skipper Karl Kr. Angelsen. Han mener myndighetenes hemmelighold skaper mistanke om at det har foreg\u00e5tt noe ulovlig.", "Troms Politidistrikt er n\u00e5 ferdig med etterforskningen, og vil i neste uke avgj\u00f8re om skipperen og rederiet Polardrift m\u00e5 m\u00f8te i retten. Strafferammen for de p\u00e5st\u00e5tte overtredelsene er b\u00f8ter eller fengsel inntil ett \u00e5r. Saken kan ogs\u00e5 ende i henleggelse.", "Noen av opptakene viser skadeskutte dyr som fortsatt lever etter \u00e5 ha f\u00e5tt flere skudd i kroppen. I inspekt\u00f8rrapporten fra selfangstinspekt\u00f8ren skildres scener hvor fangstmennene skyter vilt etter selunger p\u00e5 isen.", "LES RAPPORTEN HER", "- I rapporten skildres situasjoner og en stemning ombord som ikke har noe med virkeligheten \u00e5 gj\u00f8re, sier skipper Karl Kr. Angelsen som mener fangstfolkene har forholdt seg til fangsforskriften:", "Avlivningen skal foreg\u00e5 p\u00e5 en slik m\u00e5te av dyret ikke lider un\u00f8dig.", "Voksne dyr skal skytes. Unger skal skytes eller sl\u00e5s med hakapik eller slagkrok.", "Dyr som er skutt skal snarest mulig sl\u00e5s med hakapik. P\u00e5 unger kan ogs\u00e5 nyttes slagkrok.", "- Det st\u00e5r ingen steder i forskriften at det er forbudt \u00e5 skyte mer enn et skudd p\u00e5 et dyr hvis det er n\u00f8dvendig for \u00e5 f\u00e5 det avlivet. Det gjenst\u00e5r da \u00e5 tolke f\u00f8rste punkt om at dyret ikke skal lide un\u00f8dig, og det kan da ikke tolkes slik at vi ikke kan benytte flere skudd, sier Angelsen.", "Angelsen sier skadeskyting er et omstridt tema blant jegere og fangstfolk, og at han to ganger har bedt Fiskeridirektoratet om deres definisjon av \"skadeskyting\". Angelsen sier han ikke har f\u00e5tt et eneste svar fra direktoratet og at \"skadeskyting\" ikke var tema da direktoratet kurset selfangere og instrukt\u00f8rer f\u00f8r fjor\u00e5rets tokt.", "- Dersom politiet konkluderer med at jeg skal tiltales fordi vi brukte mer enn ett skudd for \u00e5 avlive enkelte dyr, vil det f\u00e5 dramatiske konsekvenser for all jakt - ikke bare selfangst, sier Angelsen.", "- Hvordan definerer du selv skadeskyting?", "- Hvis vi ikke klarer \u00e5 ta livet av dyret og mister det, er det skadeskyting. Hvis vi berger det, er det ikke skadeskyting.", "LES OGS\u00c5: Drev skytetrening p\u00e5 levende selunger", "- Hvor mange ganger mistet dere dyr p\u00e5 dette toktet?", "- Det skjer noen ganger at dyret g\u00e5r i sj\u00f8en. Jeg vet ikke hvor mange ganger det skjedde p\u00e5 denne turen. Vi skulle gjerne gjort flere unders\u00f8kelser p\u00e5 dette.", "Bildene fra fangsten kan virke sterke p\u00e5 personer som ikke er vant til jakt, og som tidligere ikke har sett bilder av at dyr slaktes. Angelsen mener denne filmen gir et riktig inntrykk av fangstmennenes arbeid, og at bildene viser at fangstmennene stort sett holder seg innenfor det de har av regelverk.", "- Bildene fra denne fangsturen er unntatt offentlighet av myndighetene, hva synes du om det?", "- Saklig sett skaper det mer interesse for en sak som er forbudt enn det som blir offentlig, se bare p\u00e5 forfatterne som p\u00e5 60-tallet ikke fikk utgitt sine b\u00f8ker. Med hemmelighold skapes det et inntrykk av dette er mer alvorlig enn det er, og derfor kan det v\u00e6re en fordel at bildene n\u00e5 vises.", "- I rapporten p\u00e5st\u00e5s det at dyr ble kr\u00f8ket levende med en slags klepp f\u00f8r de ble heist om bord i skuta?", "- Vi gj\u00f8r s\u00e5 godt vi kan. De gangen vi tok opp dyr p\u00e5 denne m\u00e5ten, mener jeg det skjedde i henhold til forskriften. Forskriften sier at dyrene utvilsomt m\u00e5 v\u00e6re d\u00f8de og det er dermed ogs\u00e5 gitt rom for at vi kan ta feil. Men krokstangen er et omstridt hjelpemiddel og derfor pr\u00f8ver vi n\u00e5 \u00e5 lage en slags hov til dette form\u00e5let.", "- Ble levende selunger kr\u00f8ket p\u00e5 denne turen?", "- Ikke som jeg s\u00e5. Jeg har heller ikke h\u00f8rt at det skal ha skjedd f\u00f8r jeg leste om det i rapporten.", "- I rapporten skriver inspekt\u00f8ren at dere skj\u00f8t dyr med et halvautomatisk Kalashnikov, et v\u00e5pen vi forbinder med geriljakrig i Afghanistan?", "- Vi har over hundre \u00e5r med erfaring fra selfangst og i alle disse \u00e5rene er det ikke skadeskutt en eneste mann p\u00e5 ishavet. Mange jaktlag har mye \u00e5 l\u00e6re av selfangere n\u00e5r det gjelder v\u00e5penbehandling. Vi skyter ikke vilt rundt oss, slik du f\u00e5r inntrykk av n\u00e5r du leser denne rapporten.", "- Ble det brukt Kalashnikov?", "- Nei, vi hadde et halvautomatisk v\u00e5pen som heter Veper, og alle v\u00e5pen er godkjente.", "LES OGS\u00c5: Ulovlig automatv\u00e5pen mot selunger i ishavet", "- Inspekt\u00f8ren beskriver forholdene p\u00e5 skuta som s\u00e5 amper at hun ikke kunne skrive overtredelsesrapporten mens hun var ombord?", "- I dette tilfellet ble jeg fratatt alle muligheter til \u00e5 komme til orde p\u00e5 en riktig og rettferdig m\u00e5te, og hendelsene ser enda mer alvorlig ut fordi inspekt\u00f8ren begrunner dette med at hun f\u00f8lte seg truet. Jeg er aldri blitt gitt en mulighet for \u00e5 komme med tilsvar p\u00e5 beskyldningene som fremkommer i vedlegget (rapporten) jeg ikke ante eksisterte. Det virker som om personer som driver selfangst er fritt vilt uten noen form for rettsbeskyttelse.", "- Inspekt\u00f8ren skriver at skuta var uten telefon og internettforbindelse, og at hun dermed ikke kom i kontakt med Fiskeridirektoratet?", "- Dette er ikke riktig. Sambandet over Inmarsat C fungerte godt hele tiden og satellitt-telefonen var ogs\u00e5 virksom. Telefonloggen viser dessuten at inspekt\u00f8ren hadde samtaler med land og sendte e-post. Hennes p\u00e5stander om manglende kommunikasjon er etter min mening et knep for \u00e5 etterlate et bestemt inntrykk hos den som leser rapporten.", "LES OGS\u00c5: Skandalejakten ble filmet", "- Inspekt\u00f8ren har gitt direktoratet filmopptak som er gitt videre til politiet?", "- P\u00e5 kurset f\u00f8r toktet ble vi opplyste at inspekt\u00f8rene for f\u00f8rste gang skulle utstyres med fotoapparat for dokumentasjon, men det ble poengtert at inspekt\u00f8rene ikke skulle drive med videofilming. Dette stiller Fiskeridirektoratet i et merkelig lys og reiser sp\u00f8rsm\u00e5l om vi egentlig kan stole p\u00e5 deres representanter. Men for all del, vis filmene, der vil du antagelig se at stemningen om bord langt fra var s\u00e5 krigersk som rapporten tyder p\u00e5.", "- Vi har v\u00e6rt i kontakt med flere fangstmenn som var med M/S Kvitungen til Vestisen, men det er f\u00e5 som vil snakke?", "- Historisk sett har vi ikke noe \u00e5 vinne p\u00e5 \u00e5 st\u00e5 frem, du vet aldri hvordan dette blir turnert i pressen.", "- Ser du noen fremtid for norsk selfangst?", "- L\u00f8nnsomheten er d\u00e5rlig fordi markedene er redusert, men fangsten er fornuftig samfunns\u00f8konomisk fordi vi tar ut dyr som beiter p\u00e5 den samme fisken v\u00e5re fiskerier lever av.", "Rederiet Polardrift har meldt MS Kvitungen p\u00e5 \u00e5rets selfangst, men det er usikkert om fangstskuta kommer til drivisen fordi Fiskeridirektoratet vurderer \u00e5 frata rederiet fangstretten etter den knusende inspekt\u00f8rrapporten.", "Karl Kr. Angelsen har gjort et trettitalls turer til ishavet. Et par m\u00e5neder hver gang. Til sammen fem \u00e5r.", "- H\u00e5per du \u00e5 bli med n\u00e5r \u00e5rets fangst starter i slutten av denne m\u00e5neden?", "- Du kan jo sp\u00f8rre annerledes, har du lyst til \u00e5 holde p\u00e5 med en jobb du bare f\u00e5r kjeft for? Det er lenge siden du var helt n\u00e5r du kom hjem fra ishavet.", "Adresseavisen har s\u00e5 langt ikke lyktes \u00e5 f\u00e5 kommentarer fra Fiskeridirektoratet. Selfangstinspekt\u00f8ren, som skrev rapporten etter toktet med M/S Kvitungen, har tidligere gitt beskjed om at hun ikke \u00f8nsker \u00e5 kommentere saken f\u00f8r hun eventuelt m\u00e5 vitne i retten."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "949e1fa331f581df0c7ee36e7b46b666ade772df71a4b61d60b677cdd6f5b925"}, {"field": "createtime", "value": "2017-05-02T00:11:49.000Z"}, {"field": "description", "value": "Fire slag med hakapiken mot selungens hode. En r\u00f8d stripe ligger igjen p\u00e5 den hvite drivisen i det dyret slepes mot skuta. Dette er bilder norske myndigheter ikke vil offentliggj\u00f8re."}, {"field": "dominantimage", "value": "http://www.adressa.no/incoming/article1346771.ece5/ALTERNATES/w980-default/Selfangst%20169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48b5a1e6a5de4bfdcc4fd0f942f485475898af09.jpg?5962b0f4"}, {"field": "dominantthumbnaildimensions", "value": "300x169"}, {"field": "heading", "value": ["Slik drepes selen -adressa.no", "Skadeskutte dyr", "- Dramatiske konsekvenser", "- Inspekt\u00f8ren bl\u00f8ffer", "Lenge siden heltestatus"]}, {"field": "id", "value": "48b5a1e6a5de4bfdcc4fd0f942f485475898af09"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "pets"}, {"field": "kw-concept", "value": ["unntatt offentlighet", "selfangst", "skadeskutte dyr", "inspekt\u00f8ren", "drepes selen", "rapport", "hemmelighold skaper", "dramatiske konsekvenser", "dyr", "all jakt", "lide un\u00f8dig", "levende selunger"]}, {"field": "kw-entity", "value": ["veper", "fiskeridirektoratet", "vestisen", "polardrift", "kvitungen", "kalashnikov", "gr\u00f8nland og svalbard", "fiskeridepartementet", "polaridrift", "politidistrikt", "inmarsat c", "angelsen"]}, {"field": "kw-location", "value": "afghanistan"}, {"field": "kw-pageclass", "value": "article"}, {"field": "kw-person", "value": ["vidar ulriksen", "karl kr"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1346771.ece5/ALTERNATES/w980-default/Selfangst%20169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik drepes selen"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2010/03/04/Slik-drepes-selen-851083.ece"}, {"field": "pageclass", "value": ["article"]}, {"field": "publishtime", "value": "2010-03-04T06:18:14.000Z"}, {"field": "recs-articleid", "value": "851083"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2010-03-04T06:18:14.000Z"}, {"field": "recs-rawtitle", "value": "Slik drepes selen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Fire slag med hakapiken mot selungens hode. En r\u00f8d stripe ligger igjen p\u00e5 den hvite drivisen i det dyret slepes mot skuta. Dette er bilder norske myndigheter ikke vil offentliggj\u00f8re."}, {"field": "thumbnail", "value": "http://content-thumbnail.cxpublic.com/content/thumbnail200x150/48b5a1e6a5de4bfdcc4fd0f942f485475898af09.jpg?5962b0f4"}, {"field": "thumbnailfullheightdimensions", "value": "200x2374"}, {"field": "timestamp", "value": "2017-07-09T22:40:52.000Z"}, {"field": "title", "value": "Slik drepes selen"}, {"field": "url", "value": "http://www.adressa.no/nyheter/innenriks/2010/03/04/Slik-drepes-selen-851083.ece"}, {"field": "urlhash", "value": "48b5a1e6a5de4bfdcc4fd0f942f485475898af09"}], "score": 0.3594609, "siteId": "9222270286501375973", "id": "48b5a1e6a5de4bfdcc4fd0f942f485475898af09"}

