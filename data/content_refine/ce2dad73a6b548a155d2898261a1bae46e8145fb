{"fields": [{"field": "modifiedtime", "type": "time", "value": "2013-04-06T10:03:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Hvert \u00e5r utfordrer rundt 300 klatrere Mount Everest (8850 m.o.h.). Langt fra alle n\u00e5r toppen av det majestetiske og krevende fjellet, og ikke alle kommer ned igjen med livet i behold.", "19. mai i fjor klarte Arvid Lahti det mange dr\u00f8mmer om, men f\u00e5 klarer. Etter en sv\u00e6rt krevende tur, b\u00e5de fysisk og psykisk, n\u00e5dde han toppen av Mount Everest. Men han gir seg ikke med det. L\u00f8rdag satte han nok en gang kursen mot gigantfjellet i Himalaya \u2013 med m\u00e5l om \u00e5 skrive seg inn i historieb\u00f8kene.", "- Det hadde v\u00e6rt litt g\u00f8y \u00e5 komme opp f\u00f8r 19. mai, s\u00e5 jeg klarer \u00e5 komme opp to ganger p\u00e5 ett \u00e5r. Men man har ingen garanti for \u00e5 komme opp i det hele tatt, sier Lahti.", "Hadde du kjent 55-\u00e5ringen da han var yngre, ville du neppe gjettet at han noen gang ville ende opp p\u00e5 toppen av Mount Everest.", "- Det g\u00e5r nesten ikke an \u00e5 v\u00e6re i d\u00e5rligere form enn det jeg var fra jeg var 20-25 til 35 \u00e5r. Jeg drev ikke med noe fysisk aktivitet og klarte ikke en gang \u00e5 g\u00e5 en liten fjelltur der jeg kommer fra. Det hadde gitt fantastisk h\u00f8ye odds hvis jeg, som 30-\u00e5ring, sa at jeg en dag skulle komme opp p\u00e5 Mount Everest, ler Lahti.", "Da han var 35 \u00e5r bestemte han seg for \u00e5 begynne \u00e5 g\u00e5 turer igjen \u2013 slik han gjorde i barndommen. Han lot seg blant annet inspirere av fjellposter som ble lagt ut p\u00e5 ulike steder i Masfjordens fjellterreng.", "- Jeg merket at jeg kom i bedre form, og etter hvert begynte jeg \u00e5 trene mer systematisk, sier Lahti.", "\u00c5rene gikk og samtidig som Lahtis fjellturer ble lengre og hardere, ble helsen stadig bedre. Etter hvert begynte han \u00e5 dr\u00f8mme om h\u00f8yere topper, og i 2003 n\u00e5dde han toppen av Kilimanjaro (5895 m.o.h.). Siden den gang har det blitt mange turer p\u00e5 noen av verdens h\u00f8yeste fjell: Cotopaxi 5898 m (2003), Aconcagua 6962 m (2005), Everest Base Camp/Kala Pattar 5500 m (2006), Aconcagua 6962 m (2007), Toubkal 4165 m (2008), Cho Oyu 8201m (2009), Mt. Kenya 4985 m (2011), Ama Dablan 6812 m (2012) og Mount Everest 8850 m (2012).", "- Turene gir meg b\u00e5de naturopplevelser og mestringsf\u00f8lelse. N\u00e5r du f\u00f8rst blir bitt av basillen, s\u00e5 f\u00e5r du en dragning til \u00e5 dra tilbake. Dessuten har det alltid g\u00e5tt veldig bra p\u00e5 turene. Opplegget er veldig trygt, jeg har ikke hatt uhell eller nesten-uhell og jeg har ikke v\u00e6rt noe s\u00e6rlig plaget med h\u00f8ydesyke, sier Lahti.", "Forrige gang han gikk opp p\u00e5 Mount Everest, gikk han opp p\u00e5 s\u00f8rsiden. Denne gangen skal han pr\u00f8ve seg opp nordsiden.", "- Ruten p\u00e5 s\u00f8rsiden er mer rassutsatt enn denne ruten. Men samtidig er det mange parti p\u00e5 nordsiden som er enda brattere enn p\u00e5 s\u00f8rsiden, med flere skifter mellom is og fast fjell. Det gj\u00f8r den veldig teknisk krevende, sier Lahti.", "Statistisk sett d\u00f8r litt mer enn \u00e9n av hundre klatrere p\u00e5 vei opp eller ned av Mount Everest, viser en unders\u00f8kelse utf\u00f8rt av forskere ved Massachusetts General Hospital i 2008. De fleste av disse d\u00f8dsfallene skyldes fall, men mange d\u00f8r ogs\u00e5 av h\u00f8ydesyke og frostskader. Det er farligst i den s\u00e5kalte d\u00f8dssonen (over 8000 meter), der oksygeninnholdet i luften bare utgj\u00f8r circa 35 prosent av niv\u00e5et ved havoverflaten. Da Lahti klatret p\u00e5 Mount Everest i fjor, var det fire som d\u00f8de den dagen han kom seg opp p\u00e5 toppen.", "- Er du aldri redd for \u00e5 d\u00f8?", "- Du m\u00e5 bare koble ut tanker om hva som kan skje, akkurat som du ikke kan v\u00e6re redd n\u00e5r du kj\u00f8rer bil eller tar fly. Du m\u00e5 bare stole p\u00e5 opplegget, utstyret og folkene som er med, sier Lahti.", "Han forteller at Mount Everest-klatrerne g\u00e5r i sin egen verden, spesielt n\u00e5r de n\u00e6rmer seg toppen.", "- Du blir p\u00e5 en m\u00e5te s\u00e5 opptatt av deg selv og egne problemer, at du ikke legger merke til det som skjer rundt deg. Det er f\u00f8rst etterp\u00e5, n\u00e5r du har kommet ned igjen og h\u00f8rer hva som har skjedd, du tenker p\u00e5 det, sier Lahti.", "- Hvordan forbereder du deg psykisk og fysisk til disse turene?", "- Jeg ser ofte p\u00e5 animasjonsfilm av ruten p\u00e5 forh\u00e5nd. Ved \u00e5 visualisere ruten forbereder jeg meg p\u00e5 hvor harde og lange de ulike etappene er, slik at jeg f\u00f8ler at jeg kjenner ruten n\u00e5r jeg f\u00f8rst kommer dit. Ellers trener jeg ca. 10 timer i uken. Det blir ikke tid til s\u00e5 mye mer siden vi driver v\u00e5rt eget firma. N\u00e5 p\u00e5 vinteren g\u00e5r jeg mest i bratt, sn\u00f8dekt terreng. Av og til trener jeg litt intervaller, der jeg g\u00e5r fort, tar pause, ogs\u00e5 g\u00e5r fort igjen. Av og til l\u00f8per jeg litt fort ned igjen. Men kondisjonen er ikke s\u00e5 viktig, det viktigste er \u00e5 ha mest mulig styrke i l\u00e5rene, sier Lahti."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "f91afc7bf37156c31cbec91da8981f8a4ee1450caa2834b40f217a4cd715c589"}, {"field": "createtime", "value": "2017-03-26T20:48:22.000Z"}, {"field": "description", "value": "Da Arvid Lahti (55) besteg Mount Everest i fjor d\u00f8de fire andre i fors\u00f8ket. Det har ikke skremt Lahti fra \u00e5 pr\u00f8ve igjen."}, {"field": "dominantimage", "value": "http://www.adressa.no/incoming/article7354927.ece/ALTERNATES/w980-default/arvid%20lahti.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ce2dad73a6b548a155d2898261a1bae46e8145fb.jpg?5977bb02"}, {"field": "dominantthumbnaildimensions", "value": "300x169"}, {"field": "heading", "value": ["Vil bestige Mount Everest to ganger p\u00e5 ett \u00e5r -adressa.no", "- Ingen garanti", "Bitt av basillen", "Fire d\u00f8de mens han gikk", "Trener mye styrke"]}, {"field": "id", "value": "ce2dad73a6b548a155d2898261a1bae46e8145fb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tur", "d\u00f8de", "trene", "toppen", "ruten", "fjell", "h\u00f8ye"]}, {"field": "kw-entity", "value": ["himalaya", "kenya 4985", "aconcagua 6962", "toubkal 4165", "mount everest", "everest base camp", "mount everest 8850", "cho oyu 8201m", "kilimanjaro", "massachusetts general hospital", "masfjordens", "ama dablan 6812", "kala pattar 5500"]}, {"field": "kw-pageclass", "value": "article"}, {"field": "kw-person", "value": "arvid lahti"}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article7354927.ece/ALTERNATES/w980-default/arvid%20lahti.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil bestige Mount Everest to ganger p\u00e5 ett \u00e5r"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7354941.ece"}, {"field": "pageclass", "value": ["article"]}, {"field": "publishtime", "value": "2013-04-06T10:03:14.000Z"}, {"field": "recs-articleid", "value": "7354941"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-04-06T10:03:14.000Z"}, {"field": "recs-rawtitle", "value": "Vil bestige Mount Everest to ganger p\u00e5 ett \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Da Arvid Lahti (55) besteg Mount Everest i fjor d\u00f8de fire andre i fors\u00f8ket. Det har ikke skremt Lahti fra \u00e5 pr\u00f8ve igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/ce2dad73a6b548a155d2898261a1bae46e8145fb.jpg?5977bb02"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-07-25T21:41:22.000Z"}, {"field": "title", "value": "Vil bestige Mount Everest to ganger p\u00e5 ett \u00e5r"}, {"field": "url", "value": "http://www.adressa.no/sport/sprek/article7354941.ece"}, {"field": "urlhash", "value": "ce2dad73a6b548a155d2898261a1bae46e8145fb"}], "score": 1.3841645, "siteId": "9222270286501375973", "id": "ce2dad73a6b548a155d2898261a1bae46e8145fb"}

