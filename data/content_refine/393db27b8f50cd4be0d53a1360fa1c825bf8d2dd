{"fields": [{"field": "modifiedtime", "type": "time", "value": "2012-04-23T16:22:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det er som \u00e5 s\u00f8ke jobb i en bedrift. Du leverer s\u00f8knaden og s\u00e5 blir den borte i bedriften, til den kommer tilbake med et svar, forklarte en av syv mordbranntiltalte i Drammen tingrett, Roger Ekeberg, grunnlegger av MC Screwdrivers, og senere den f\u00f8rste presidenten i HA i Hamar.", "41-\u00e5rige Ekeberg trodde s\u00f8knadene ble gitt til et medlem av HA i Trondheim, og deretter ble behandlet internt i klubben. Ekeberg fortalte deretter at de p\u00e5 en fest fikk vite at de ble tatt opp som hangaround til HA. Senere ble de prospectklubb og siden fullverdig medlem.", "Men Ekeberg kunne ikke svare p\u00e5 hvem som behandlet s\u00f8knaden om medlemsskap.- Men hvis jeg s\u00f8ker en jobb sender jeg s\u00f8knaden til en person i bedriften, sa statsadvokat Kristian Nicolaisen.- Det er ingen personalsjef i Hells Angels, repliserte Ekeberg t\u00f8rt.", "Han nekter all kjennskap til bomben i Drammen, og mange av sp\u00f8rsm\u00e5lene til ham i dag gikk p\u00e5 forholdet til organisasjonen HA. Rundt midten av 90-tallet hadde Screwdrivers mest kontakt med HA i Trondheim, ettersom det var den f\u00f8rste avdelingen i Norge. Senere gjorde Screwdrivers mange sm\u00e5jobber for alle HA-avdelingene i Norge, Trondheim, Oslo og Stavanger.- \u00c6render og gulvvasking, forklarte Ekeberg.", "Han sa i retten tirsdag at han ikke lenger er president, og at han og hans venner har valgt en flat struktur uten president. Ekeberg sa at han ikke vet hva MC-begreper som Road Captain og Seargant at Arms betyr.", "I lange perioder etter bomben i Drammen skulle MC-folkene som kjente til saken, snakke med hverandre som om de var uskyldig.- Vi fryktet avlytting, ogs\u00e5 utend\u00f8rs, fortalte den mordbranntiltalte HA-vennen 32-\u00e5ringen Kai Mosether i Drammen tingrett tirsdag ettermiddag.Selv til andre som kjente til saken, snakket Mosether som om den andre ikke kjente til bombeattentatet. B\u00e5de hjemme, p\u00e5 eiendommen til Hells Angels i Hamar og andre steder, fryktet Mosether at politiet avlyttet ham.", "V\u00e5ren 2001 begynte politietterforskere \u00e5 opps\u00f8ke blant andre Mosether. H\u00f8yesterett har avgjort at forsvarerne i bombesaken ikke skal f\u00e5 innsyn i politimetodene som er brukt i saken, men mye tyder p\u00e5 at politiet tok i bruk h\u00f8yst utradisjonelle metoder.Blant annet kom to menn som sa de var fra HA i Stockholm, p\u00e5 bes\u00f8k til Mosether. De ville gjerne snakke med Mosether om saken, men han var alene hjemme med barna og ba dem dra. Mennene tok seg likevel inne i huset hans. F\u00f8rst etter gjentatte oppfordringer fikk Mosether de to mennene ut.", "If\u00f8lge Mosether var de to sinte da de forlot huset hans. Senere skal de to ha kj\u00f8rt opp i g\u00e5rden hans med motorsykler, og de skal ha opps\u00f8kt arbeidsplassen hans.- Jeg h\u00f8rte og s\u00e5 merkelige lyder i telefonen min, og jeg trodde jeg ble avlyttet, sa Mosether i retten tirsdag.", "Medtiltalte Berg fikk ogs\u00e5 bes\u00f8k av en person som sa han var fra HA i Stockholm. I motsetning til Mosether snakket Berg med mannen, som skal ha v\u00e6rt en politimann i forkledning. Forklaringen ble tatt opp p\u00e5 b\u00e5nd og var senere en del av grunnlaget for \u00e5 p\u00e5gripe Berg.", "De involverte i bombe-attentatet i Drammen skulle holde kjeft, men i \u00e5rene som fulgte var det flere og flere utenforst\u00e5ende som fikk vite hva som hadde skjedd.Trolig var det bare et tidssp\u00f8rsm\u00e5l f\u00f8r politiet fikk vite hvem som sto bak bomben mot Bandidos i Drammen. En rekke personer ogs\u00e5 utenfor Hells Angels visste etter hvert mye om hendelsen i Drammen.", "Mordbranntiltalte Kai Mosether (32) fortalte i Drammen tingrett tirsdag at han snakket med tre andre personer om det som hadde skjedd i Drammen 4.juni. Mosether er den som kj\u00f8rte fluktbilen etter bombeattentatet, og som selv hadde bilen med bomben st\u00e5ende hjemme hos seg. Han var ikke medlem av MC Screwdrivers eller senere Hells Angels, men har tilbragt mye tid sammen med MC-folkene. I retten tirsdag knyttet Mosether fem av de seks andre tiltalte til selve planleggingen av bombeattentatet.", "Den ene av de tre Mosether snakket med fortalte dessuten at han selv var blitt spurt f\u00f8r Mosether om han ville kj\u00f8re fluktbilen. Vedkommende sa ogs\u00e5 at han visste at John Gerhard Berg hadde utf\u00f8rt bombed\u00e5den.", "I tillegg snakket Mosether selv ut med to utenforst\u00e5ende personer om at han hadde v\u00e6rt med p\u00e5 bombedramaet i Drammen. Sjansen for at historien om bomben i Drammen skulle bli kjent, steg dermed etter som tiden gikk.Ogs\u00e5 andre enn de rundt Mosether visste hva som hadde skjedd. V\u00e5ren 2001 begynte politiet \u00e5 f\u00e5 mye informasjon om det som hadde skjedd i Drammen. Mosether og hans familie ble da opps\u00f8kt av politiet. Mosether opps\u00f8kte da et sentralt medlem av HA og spurte om hvem som hadde kjennskap til det som skjedde. HA-medlemmet Roger Elvsveen skrev da tre navn i h\u00e5ndflata si: Medtiltalte Torkjel Alsaker og to andre menn, hvorav den ene er en veteran fra HA-milj\u00f8et i Trondheim.", "Trondheimsmannen skal m\u00f8te som vitne p\u00e5 et senere tidspunkt i saken. Trondheimsmannens samtale med John Gerhard Berg p\u00e5 Melhus i fjor skal dessuten v\u00e6re mye av grunnlaget for at politiet kunne p\u00e5gripe Berg i august i fjor, og dermed rulle opp hele saken.", "Mosether var en motstrebende medhjelper. F\u00f8rste gang bomben skulle plasseres, sviktet motet hans. Da opplevde Mosether irritasjon hos kameratene i HA i Hamar over at han ikke ville v\u00e6re med og kj\u00f8re fluktbilen denne kvelden. Dermed m\u00e5tte ogs\u00e5 bombemannen Berg tilbakekalles. Noen uker senere ble det likevel gjennomf\u00f8rt. Etter at Berg hadde plassert bilbomben sto Mosether klar med en fluktbil som inneholdt en kasse som en annen av de tiltalte skal ha laget. S\u00e5 dro de tilbake til Hamar.- Jeg var vel det n\u00e6rmeste vi har hatt en norsk selvmordsbomber. Det sa den 36 \u00e5r gamle trondheimsmann og eks-HA-medlem John Gerhard Berg i Drammen tingrett mandag formiddag.", "Berg er tiltalt for og har erkjent befatning med bomben som rammet Bandidos-hovedkvarteret i Drammen i juni 1997, og som tok livet av en uskyldig, forbipasserende kvinne.Berg fortalte retten mandag om hvordan han p\u00e5 kvelden 4.juni i 1997 kj\u00f8rte en VW Transporter til kvartalet ved Bandidos-huset i Konnerudgata. Han tente lunta, kj\u00f8rte bilen med bomba frem til et portrom ved den aktuelle adressen, tok en medbragt sykkel ned fra bilen og dro raskt fra stedet. S\u00e5 eksploderte den rundt 50 kilo tunge bomben.- Trykket var s\u00e5 kraftig at det bl\u00e5ste av meg capsen. Da skj\u00f8nte jeg at den var kraftigere enn jeg trodde, forklarte Berg. Han sa det var helt j\u00e6vlig \u00e5 h\u00f8re p\u00e5 radio etterp\u00e5 at en person hadde mistet livet. Berg fastholdt i retten at han gikk med p\u00e5 attentatet under forutsetning av at bomben skulle v\u00e6re svak, og at den bare skulle skremme konkurrentklubben Bandidos til fredsforhandlinger. Ideen til bomben kom if\u00f8lge Berg fra Torkjel Alsaker, antatt Hells Angels-president i Oslo. Berg sier han ikke vet hvem som laget bomben.- Han ga med ordren, beskjeden, forklarte Berg. Alsaker selv benekter dette og nekter straffeskyld.", "Det tidligere HA-medlemmet John Gerhard Berg erkjente straffeskyld p\u00e5 alle tre tiltaleposter mot ham da rettssaken startet. En annen av de tiltalte erkjente ogs\u00e5 straffeskyld p\u00e5 en av postene, men ikke etter hovedpunktet i tiltalen, som innbefatter kvinnen som d\u00f8de i bombeangrepet.", "Ingen av de fem andre tiltalte i saken, deriblant to av de antatte toppene i Hells Angels i Oslo og p\u00e5 Hamar, erkjente straffeskyld p\u00e5 noen av de tre tiltalepunktene. De nekter dermed for at de medvirket til bombeangrepet mot Bandidos.", "Politiet innf\u00f8rte strenge sikkerhetstiltak i forbindelse med bombe-rettssaken i Drammen tingrett. Samtlige som skal inn i rettssalen m\u00e5 gjennom en metalldetektor og alle f\u00e5r vesker og jakker n\u00f8ye unders\u00f8kt av politiet, som bruker rundt en halv million kroner p\u00e5 sikkerheten.", "Bakgrunnen er den mulige faren for represalier mot de syv personene i saken, som er tiltalt etter mordbrannparagrafen for bomben mot Bandidos-hovedkvarteret i juni 1997. Alle de syv har eller har hatt tilknytning til Hells Angels, og politiet frykter hevnaksjoner enten fra Bandidos eller folk i HA-milj\u00f8et som mener at et par av de tiltalte har tystet i saken. Rettssalen i Drammen tingrett er stappfull av journalister. Interessen er stor for saken, som kan ende med 21 \u00e5rs fengsel og erstatninger p\u00e5 nesten 300 millioner kroner for de syv tiltalte.", "Mest interesse var knyttet til John Gerhard Berg (36), fra Trondheim - som forklarte seg allerede mandag formiddag. I en hemmelig politiaksjon skal han ha tilst\u00e5tt befatning med bomben og dratt med seg andre i samme slengen. Han forklarte i retten at han plasserte bomben utenfor Bandidos-huset i Drammen, og at han og kamerater fra MC Screwdrivers p\u00e5 Hamar gjorde det p\u00e5 oppdrag fra Hells Angels-sjefen Torkjel Alsaker i Oslo, for at det skulle bli slutt p\u00e5 MC-krigen i Norge og Norden. Berg sa han ikke visste at bomben ville gj\u00f8re s\u00e5 mye skade.", "Berg har f\u00e5tt oppnevnt to forsvarer; advokatene Christian Wiig og H\u00e5kon Knudsen - begge fra Trondheim.", "Flere av landets andre kjendisadvokater representerer de andre tiltalte. Det er satt av fire uker til rettssaken i Drammen tinghus. Rundt 60 vitner skal inn og forklare seg."]}, {"field": "category0", "value": "nyheter"}, {"field": "contenthash", "value": "461931b94cad9b4ddfd41f1ee4eae6f86ed247398ad5e6f9abb6281e5a46b598"}, {"field": "createtime", "value": "2014-12-21T15:43:04.547Z"}, {"field": "description", "value": "DRAMMEN: Den tidligere presidenten i Hells Angels i Hamar kunne ikke si noe om hvordan nye klubber blir tatt opp i organisasjonen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/393db27b8f50cd4be0d53a1360fa1c825bf8d2dd.jpg?596a873c"}, {"field": "dominantthumbnaildimensions", "value": "256x256"}, {"field": "heading", "value": "- Ingen personalsjef i Hells Angels -adressa.no"}, {"field": "id", "value": "393db27b8f50cd4be0d53a1360fa1c825bf8d2dd"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["politiet", "saken", "person", "bomba", "retten tirsdag", "kj\u00f8re fluktbilen", "tiltalt", "senere"]}, {"field": "kw-entity", "value": ["a. rundt", "bandidos", "screwdrivers", "a. senere", "road captain og seargant", "oslo og stavanger", "road captain", "hells angels", "konnerudgata", "norge og norden", "transporter", "arms", "christian wiig og h\u00e5kon knudsen"]}, {"field": "kw-location", "value": ["stockholm", "melhus", "hamar", "oslo", "trondheim", "norge", "drammen"]}, {"field": "kw-pageclass", "value": "article"}, {"field": "kw-person", "value": ["torkjel alsaker", "christian wiig", "john gerhard berg", "h\u00e5kon knudsen", "kai mosether", "roger ekeberg", "roger elvsveen", "kristian nicolaisen"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ingen personalsjef i Hells Angels"}, {"field": "og-type", "value": "article"}, {"field": "og-url", "value": "http://www.adressa.no/nyheter/article135314.ece"}, {"field": "pageclass", "value": ["article"]}, {"field": "publishtime", "value": "2002-04-23T14:58:42.000Z"}, {"field": "recs-articleid", "value": "2700256"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-04-23T14:58:42.000Z"}, {"field": "recs-rawtitle", "value": "- Ingen personalsjef i Hells Angels -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "DRAMMEN: Den tidligere presidenten i Hells Angels i Hamar kunne ikke si noe om hvordan nye klubber blir tatt opp i organisasjonen."}, {"field": "thumbnail", "value": "http://content-thumbnail.cxpublic.com/content/thumbnail200x150/393db27b8f50cd4be0d53a1360fa1c825bf8d2dd.jpg?596a873c"}, {"field": "thumbnailfullheightdimensions", "value": "200x1524"}, {"field": "timestamp", "value": "2017-07-15T21:21:00.000Z"}, {"field": "title", "value": "- Ingen personalsjef i Hells Angels"}, {"field": "url", "value": "http://www.adressa.no/nyheter/article135314.ece"}, {"field": "urlhash", "value": "393db27b8f50cd4be0d53a1360fa1c825bf8d2dd"}], "score": 0.69198775, "siteId": "9222270286501375973", "id": "393db27b8f50cd4be0d53a1360fa1c825bf8d2dd"}

