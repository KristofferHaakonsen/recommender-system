{"fields": [{"field": "modifiedtime", "type": "time", "value": "2012-04-18T09:33:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "1. etappe", "1. En ny norsk tidsskriftredakt\u00f8r har samme navn som dette stedet. Herfra kommer han som har v\u00e6rt Mio, Simon Darre og en prest blant s\u00f8ndagsengler, her ble Norges andre kvinnelige h\u00f8yesterettsadvokat f\u00f8dt - hun som forsvarte en dikter - og herfra kom han som under 2. verdenskrig ble kjent p\u00e5 grunn av sin stemme. Omkring en fjord p\u00e5 Gr\u00f8nland er det tallrike ruiner etter en norr\u00f8n bygd med samme navn som dette stedet.", "2. En banebrytende barnebokforfatter som etablerte den realistiske barnefortellingen og den nynorske barnelitteraturen og skapte et univers der barn er hele, ansvarlige mennesker, skal hedres i 2007 - 2011, med sentrum i den kommunen der han var f\u00f8dt. To fylkeskommuner samarbeider om jubileet, foruten den der f\u00f8dekommunen ligger, ogs\u00e5 den der han i mange \u00e5r bodde - i \u00abkunstnerdalen\u00bb, i hagen til en av Norges mest kjente forfattere som var f\u00f8dt i samme fylke som denne barnebokforfatteren og som skrev kjente brev fra et tredje fylke. Kommunen er fylkets st\u00f8rste i areal, og her er Norges st\u00f8rste kraftstasjon m\u00e5lt etter installert effekt. Kommunen kan i 2007 bli Norges kulturkommune.", "3. Her bor hun som en artist gjerne vil hjem til. Hans oldefar er en forfatter fra Tr\u00f8ndelag som er mye lest i utlandet mens kritikken i Norge ofte har v\u00e6rt kj\u00f8lig. Her er landets b\u00e5de h\u00f8yestliggende kirke og g\u00e5rdsbruk, og herfra kommer en som er trendsetter i mange ungdomsmilj\u00f8er og en av verdens mest kjente ut\u00f8vere i en moderne sportsgren. Herfra kommer ogs\u00e5 den kjente forfatteren som skrev om ensomhet, samvittighetsangst, irrasjonell skyldf\u00f8lelse og kamp mellom oppbyggende og destruktive krefter i mennskesinnet.", "4. P\u00e5 dette stedet ble en liten norsk fabrikk startet p\u00e5 50-tallet. Den produserte noen f\u00e5 prototyper, med et navn som er velkjent i nordisk tradisjon og er betegnelsen p\u00e5 et omr\u00e5de p\u00e5 800 kvkm som er viktig for norsk \u00f8konomi og der det i h\u00f8st ble satt en kulturell verdensrekord. Tre idrettsut\u00f8vere med samme etternavn som stedet vi skal frem til, har til sammen to gull og to s\u00f8lv i olympiske sommerleker.", "5. Denne kommunen het tidligere det samme som en naturforekomst up\u00e5virket av mennesker og som nesten alltid er biologisk gammel. Et fort med dette navnet ble en av fire ber\u00f8mte grensefestninger, men den kom aldri i krig. Her har det v\u00e6rt bilproduksjon, og en privat jernbane ble \u00e5pnet p\u00e5 1800-tallet. Herfra kom han som gjorde en oppfinnelse av et enkelt og nyttig produkt i papirsammenheng som i dag brukes over hele verden", "6. Dette er navnet p\u00e5 to kjente norske \u00f8yer (og \u00e9n mindre kjent), men den s\u00f8rligste er nok mest kjent. Den minste er den st\u00f8rste i sitt slag i Norge. En kirke p\u00e5 den \u00f8ya vi skal frem til ble for snart 500 \u00e5r siden flyttet til fastlandet, til et sted som har gitt navn til et spesielt kunstverk, det eneste i sitt slag i Norden og et av de f\u00e5 med romansk karakter som er bevart i Europa. En norsk konge ble for litt over 800 \u00e5r siden drept av b\u00f8ndene p\u00e5 \u00f8ya. Her ble han f\u00f8dt som laget utypiske 1800-tallsmalerier som vekker stadig st\u00f8rre interesse internasjonalt, og han er den skandinaviske kunstner som er best representert i det franske Louvre-museet. Hit flyttet man et hjem for feiltilpassede gutter.", "7. I denne kommunen m\u00f8ttes de to ledene i en gammel pilegrimsvandring. I et anlegg her ble det tredobbelt norsk triumf ved en stor idrettsbegivenhet. I november ble det her gjort viktige kirkevedtak. I kommunen ligger g\u00e5rden som ga navn til en salmedikter og skoledirekt\u00f8r, som igjen var far til tre professorer, en biskop og en hagebrukshistoriker. En av professorene var far til en som innehadde verdens f\u00f8rste ombud i sitt slag, og han skrev en biografi om sin svigerfar, som var norsk utenriksminister p\u00e5 et viktig tidspunkt i v\u00e5r historie.", "8. Den siste produksjonen av en typisk norsk forbruksvare flytter n\u00e5 fra denne kommunen til Kina. Samlede dikt til en forfatter herfra som levde et sterkt og delvis tragisk liv, er solgt i 90000 eksemplarer. Han var f\u00f8dt i 1906 og f\u00e5r i \u00e5r en stor biografi, og den utl\u00f8ste en krangel med en skuespiller som har laget en forestilling med materiale fra den biografertes verker. Det var han som skrev om den evige himmelsongen som alltid er ung og ny", "9. Her ble det i v\u00e5r gjort noe som arkeologer h\u00e5per er et viktig funn. Et nesten halvmil langt spenn nordvest for dette stedet er trolig verdens lengste i sitt slag. En som hadde bes\u00f8kt Det Hellige Land hvor han hadde dukket seg i Jordan med et brennende lys i h\u00e5nden og kom opp igjen med lyset like brennende som \u00abet tegn p\u00e5 at han virkelig var en kjent konges s\u00f8nn\u00bb, kjempet i for denne kongen i et kjent slag her. Navnet p\u00e5 en norsk by der en av etterkrigstidens statsministre var medlem av bystyret, nevnes f\u00f8rste gang i en omtale av en hendelse her.", "10. En \u00abslektning\u00bb av et omr\u00e5de nevnt i sp\u00f8rsm\u00e5l 4 har v\u00e6rt i aksjon i 18 \u00e5r og styres fra Bergen. Navnet kommer fra en g\u00e5rd der det for vel 100 \u00e5r siden ble gjort et praktfullt funn som har sammenheng med en hendelse omtalt i forrige sp\u00f8rsm\u00e5l. Hvis man tar bort en vokal, f\u00e5r man navnet til avg\u00e5tt biskop som i \u00e5r har skrevet en bok om t\u00e5rer som faller.", "2. etappe", "11. I denne kommunen ligger et anlegg for prosess og eksport av noe som kommer fra et omr\u00e5de som b\u00e6rer et av norgeshistoriens mest kjente skipsnavn. Under krigen anla tyskerne en flyplass her, 40 prosent av befolkningen ble tvangsevakuert. Gamle-Uri kom herfra, og her er et monument til minne om en redningsd\u00e5d like f\u00f8r 2. verdenskrig p\u00e5 en av kystens mest utsatte havstrekninger. En professor ved NTNU kom i h\u00f8st med en bok basert p\u00e5 et sagn fra en \u00f8y i kommunen.", "12. En av Norges mest popul\u00e6re forfattere som har skrevet 14 b\u00f8ker siden debuten i 1976 og som i h\u00f8st kommer med en selvbiografisk roman, kommer fra denne kommunen. Herfra kommer ogs\u00e5 historiene om Steinar og K\u00e5re som er flinke til \u00e5 hjelpe moren, som er enke, med sm\u00e5bruket. Et dyrebes\u00f8k satte kommunen p\u00e5 verdenskartet h\u00f8sten 2002.", "13. Herfra kommer et produkt som i sommer ble utpekt som verdens beste i sitt slag. Bedriften eksporterer mest til Tyskland. En professoral gammeldanser er f\u00f8dt her, og det er ogs\u00e5 en som uttalte seg mye i saken om Muhammed-tegningene. Her har det v\u00e6rt mer enn 50 kuldegrader", "14. Jernbanestasjonen p\u00e5 dette stedet ligger mer enn 1000 m.o.h. Norsk ungdom har reist en spesiell varde, og her er en bauta til minne om han som s\u00e5 igjen sine ungdomsfjell og daler. 41 norske konger har passert, og her har det v\u00e6rt mye skyting i et omr\u00e5de som n\u00e5 blir nasjonalpark. Mange ble glade over et vedtak i h\u00f8st som gikk p\u00e5 et spesielt produkt.", "15. Her ble det i sommer gjort arkeologiske funn som er enest\u00e5ende i Norden. En \u00abhage\u00bb har p\u00e5 kort tid tidoblet kundemassen. En spesiell matrett blir ofte tatt med n\u00e5r innbyggerne skal i store begivenheter. En safari har ikke sin make andre steder i Norge. For tre \u00e5r siden begynte man med en festival av musikalsk karakter.", "16. Dette var i sin tid Norges st\u00f8rste herredskommune, men har senere gjennomg\u00e5tt tre delinger og en sammenslutning igjen. Politikere jobber for \u00e5 f\u00e5 en \u00abfugl\u00bb hit. En herfra har laget et m\u00f8bel som i sommer ble kulisse i en film med samme navn som en krimserie. Herfra kommer den f\u00f8rste norske kvinne som vant et individuelt mesterskap i langrenn, han som utarbeidet de f\u00f8rste norske nasjonalbudsjettene og han som var en kjent debattleder i fjernsynets barndom.", "17. En kjendis fra denne kommunen som overtok et \u00absjakkselskap\u00bb for noen \u00e5r siden, fikk nei til \u00e5 kj\u00f8pe flere tusen dekar utmarkseiendom i en annen kommune i samme omr\u00e5de. Fra september i \u00e5r driver han med overv\u00e5king. Herfra hentet man noe av byggematerialene til Nidarosdomen. Det er lagt frem planer om en turistutbygging som vil koste et h\u00f8yt millionbel\u00f8p.", "18. I denne storkommunen fra 1964 har det v\u00e6rt en endestasjon. Det er en stor jord- og skogbrukskommune. Her er unge rappere sent ute, og noen har f\u00e5tt \u00f8rt\u00e6v. Korridorenes Dronning vokste opp her. Det er stor ettersp\u00f8rsel p\u00e5 moduler herfra.", "19. Flere av de virkelig formuende i Norge fl\u00f8y i h\u00f8st hit for \u00e5 pr\u00f8ve \u00e5 unng\u00e5 noe de var redde for ville komme. Her kan man finne utrolig mange opplysninger i et tosifret antall oversikter. Avisen som var f\u00f8rst ute med en tjeneste i et nytt medium, utgis her. Sagnet sier at skuffet kj\u00e6rlighet skapte et velkjent landemerke.", "20. En svart katt har v\u00e6rt sentral for noen herfra som i en sammenheng ikke var for p\u00e5kledde. Her kriget man lenger enn nesten noe annet sted i Norge, og her ligger graver med mennesker fra minst fem nasjoner. En vei fikk - og har fremdeles - et makabert navn.", "21. a) Verdens mest ber\u00f8mte dyr i sitt slag er norsk og har i h\u00f8st f\u00e5tt en statue til en verdi av over en halv million kroner i en utenlandsk by, avduket av en kongelig person. Et prospektkort med bildet av dyret og en marinelue ble under krigen sendt norske soldater over hele verden. Rasen dyret tilh\u00f8rer har f\u00e5tt navn etter en som levde i et fjellmassiv mellom to europeiske land. Byen der statuen ble avdekket ligger 60 km s\u00f8rvest for en by som har flyforbindelse med og n\u00e6ringsinteresser sammen med en norsk by.", "b) Stedet der dyret opprinnelig kom fra, er kalt by siden 1996. Bare Geiranger og Bergen hadde flere cruiseanl\u00f8p i fjor. Stedet har fastlandsforbindelse ved en undersj\u00f8isk veitunnel og har kortbaneflyplass. Det er et av Norges st\u00f8rste fiskev\u00e6r.", "3. etappe", "22. Vi skal til noe som kan v\u00e6re b\u00e5de en sentral gate i en storby, en drink med gin, en sigarett og et gammelt krokketlignende spill. Den ene enden av gaten har et navn knyttet til en kjent hendelse i landets historie, og der er det et norsk innslag hvert \u00e5r.", "23. Her spilte klubben som har v\u00e6rt uavbrutt i en toppserie i fotball siden 1919 og har 13 ligamesterskap. N\u00e5 har klubben f\u00e5tt ny hjemmebane med navn etter flyselskapet som sponser klubben. En s\u00f8rlending spilte et 20-tall kamper for klubben p\u00e5 1990-tallet. Kong Olav var en hyppig gjest p\u00e5 den tradisjonelle banen, som lever videre som en del av et utviklingsprogram opp mot kommende olympiske leker.", "24. En norsk idrettsut\u00f8ver har i h\u00f8st gjort det bra i nasjonalsporten i landet der han spiller p\u00e5 denne byens \u00aboljelag\u00bb. Byen ligger 280 km nord\u00f8st for et sted der Norge gjorde sitt d\u00e5rligste vinter-OL noensinne. Byen er et av de raskest voksende byomr\u00e5der i landet, og her ligger et kj\u00f8pesenter som er et av verdens aller st\u00f8rste. B\u00e5de et kjent norsk kor og v\u00e5r mest kjente trompetist markerte et jubileum her i 2005.", "25. I en av \u00e5rets store norske skandaler refererte man ofte til regler for medforfatterskap. De har sitt navn fra denne byen, som i unders\u00f8kelser er nevnt som verdens vakreste / mest trivelige \u00e5 bo i. Et stort rederi med verdens st\u00f8rste fl\u00e5te av en spesiell type skip, har sitt hovedkvarter i denne byen og sitt norske hovedkvarter i Stavanger. En programavtale om \u00f8ket norsk bistand til fattige mennesker i verdens byer ble tidligere i \u00e5r undertegnet i byen, der det for 30 \u00e5r siden ble arrangert en konferanse som f\u00f8rte til opprettelsen av et FN-organ. Om tre - fire \u00e5r vil mange nordmenn v\u00e6re opptatt av det som skjer her.", "26. Denne byen er mange hundre forsteder p\u00e5 jakt etter et sentrum. En tredel av innbyggerne snakker et annet spr\u00e5k enn det nasjonale. Det var her to norske friidretts-ess mislyktes med \u00e5 ta OL-gull p\u00e5 spesialdistansen. Vekkelsesm\u00f8ter i en gate her la grunnlaget for en verdensvid, raskt voksende bevegelse, som har 40 000 - 50 000 medlemmer i Norge. I \u00e5r feiret den norske delen 100-\u00e5rsjubileum.", "27. Fra denne staten kommer han som i sin tid ble den yngste stabssjef hos en amerikansk president, og som senere kom enda n\u00e6rmere makten. Han har v\u00e6rt \u00f8verste sjef i et selskap som har deltatt i norsk olje- og gassvirksomhet siden den f\u00f8rste letebr\u00f8nnen i 1966. Statens navn betyr opprinnelig \u00absv\u00e6re slette, store pr\u00e6rie\u00bb. Cowboy-staten var tidlig ute med \u00e5 gi kvinnene stemmerett. Her ligger et meget kjent og bes\u00f8kt om\u00e5de som g\u00e5r inn i en annen stat, og her finner man \u00abGamle Trofast\u00bb.", "28. Denne byen har samme navn som en stjernesprinter arrestert tiltalt for svindel og hvitvasking av penger, som en europeisk mediefigur som har v\u00e6rt sentralt i norsk debatt i h\u00f8st og som en milit\u00e6r som i oktober 1942 s\u00f8rget for et vendepunkt i den 2. verdenskrig (men han fikk mye kritikk for ledelsen av en mislykket operasjon h\u00f8sten 1944 i forbindelse med en bro over Rhinen). Byen spilte en viktig rolle under kampen om menneskerettigheter, og for over 50 \u00e5r siden ble det leven da en dame nektet \u00e5 gi fra seg sitteplass p\u00e5 bussen. I staten der byen ligger, produseres en Mercedes-utgave.", "29. En annen stjernesprinter, som fikk fem medaljer under Sydney-OL, testet i sommer positivt p\u00e5 et ulovlig middel og dro uten forvarsel hjem fra Europa. Hennes fornavn er ogs\u00e5 navnet p\u00e5 f\u00f8debyen til skuespilleren som ble en legende etter tre filmer, som d\u00f8de 24 \u00e5r gammel og i sommer fikk oppkalt etter seg den highway{rsquo}en der han krasjet med sin Porsche. Innbegrepet p\u00e5 den amerikanske westernhelten hadde navnet p\u00e5 denne byen som et av sine egentlige fornavn.", "30. a) To \u00abkvinner\u00bb skapte store problemer for denne halvm\u00e5nebyen i fjor h\u00f8st. En som flere ganger har leder en parade ved en norsk musikkfestival, kommer herfra. En gudstjeneste herfra forrettet av en norsk biskop ble sendt i NRK i h\u00f8st. En bl\u00e5 engel spilte i en film med byens navn i tittelen.", "b) Sistnevnte skuespiller var ogs\u00e5 med i en film med navnet til en av de tettest befolkede steder i verden i tittelen. Denne byens navn inng\u00e5r ogs\u00e5 i en tittel p\u00e5 en filmer om dr\u00f8mmer som er blitt kjent i Norge i \u00e5r, og i tittelen til en diktsamling av en forfatter som i h\u00f8st har kommet med en bok relatert til et politisk fenomen fra 60- og 70-tallet.", "c) I en halvdokumentarisk, filmet roman brukte denne forfatteren et norsk kommunenavn som finnes i samme tittel som nevnt sist i sp\u00f8rsm\u00e5l b. I august ble kommunen kjent som Norges f\u00f8rste sitt slag, til glede for produsenter i fattige land. En forfatter f\u00f8dt i kommunen har i h\u00f8st kommet med - i f\u00f8lge kritikerne - en god roman om norsk etterkrigstid, om den enkelte og dr\u00f8mmene, de mange og planene, de f\u00e5 og suksessen, der et bevertningssted i kommunen med samme navn som en asiatisk hovedstad, inng\u00e5r i tittelen.", "31. Denne byen ligger i en stat der det var mye snakk om manipulering for noen \u00e5r siden og som har f\u00e5tt navnet sitt etter en kirkelig h\u00f8ytidsdag. En serie med byens navn har g\u00e5tt p\u00e5 norsk fjernsyn. S\u00e6rlig p\u00e5 l\u00f8rdager vaier det flere norske flagg i byen.", "32. I 1802 ble det etablert et kjent akademi her. En norsk maler med samme navn som sin litter\u00e6re onkel (en av v\u00e5re mest kjente forfattere, som skrev b\u00e5de den f\u00f8rste norske sj\u00f8fortelling og den f\u00f8rste forretningsroman), laget for akademiet 12 bilder fra arbeidet med noe kjent som er 82 km langt. Her holdt president Bush en tale i 2002 som knesatte nye prinsipper for amerikansk utenrikspolitikk.", "33. En kriminalroman av \u00e5ret har dette stedets navn i tittelen, det har ogs\u00e5 en roman som er elegant og full av assosiasjoner. Her har det v\u00e6rt norsk sj\u00f8mannskirke. En verdenskjent idrettsmann med en s\u00f8nn som har samme navn som stedet, har sagt: \u00abJeg vil at han skal d\u00f8pes kristent, men forel\u00f8pig vet jeg ikke hvilken religion!\u00bb Og nylig sa han at han ikke skj\u00f8nte leksene til s\u00f8nnen.", "4. etappe", "34. En politisk organisasjon \u00f8nsket ikke at presidenten i dette landet skulle komme til Trondheim. Landet er n\u00e6rmere tre ganger s\u00e5 stort som Norge i areal, og myntenheten har navn etter en person. Statoil har oljevirksomhet i landet. Englespranget er stort.", "35. En kvinne f\u00f8dt p\u00e5 denne \u00f8ya, kom i fokus i forbindelse med br\u00e5k i et direktorat tidligere i \u00e5r. Hun er gift med en n\u00e6ringslivsleder og politiker fra Stavanger. \u00d8ya har status som oversj\u00f8isk departement. Herfra kom ogs\u00e5 hun som ble gift med han som har gitt navn til en popul\u00e6r kake; hun ble kronet sammen med ham 1804 og f\u00f8rte et lysende hoff. Da hun ikke f\u00f8dte ham noen arving, ble hun tvunget til skilsmisse. Brevvekslingen mellom de to er publisert en rekke ganger.", "36. For nesten 60 \u00e5r siden endte et spennende opplegg i denne \u00f8ygruppen, og en beretning om det fikk senere en av verdens mest kjente priser. I \u00e5r fikk vi en kopi, der det deltok en slektning av en av dem som var med f\u00f8rste gang. En forvansket variant av omr\u00e5dets navn er blitt betegnelsen p\u00e5 en plass langt borte. Omr\u00e5det har gitt navn til en festival i Norge som ble dratt i gang for 7 \u00e5r siden.", "37. Denne byen er en sv\u00e6rt ung hovedstad, bygget p\u00e5 oljepenger, i et land som fikk sin frihet for 15-16 \u00e5r siden. Den gamle hovedstaden har hatt flere navn og var i Norge best kjent for sterke idrettsprestasjoner i en vinteridrett p\u00e5 50-tallet. En feilstaving tidligere i \u00e5r utl\u00f8ste en storstilt PR-kampanje fra myndighetene", "38. En prisbel\u00f8nt forfatter som har lett etter denne byens melankolske sjel, fant nye sinnsbilder for kulturenes strid og sammenveving. En forfatter som for vel 150 \u00e5r siden mente at byen ville bli verdens hovedstad i l\u00f8pet av 200 \u00e5r, har til n\u00e5 ikke f\u00e5tt rett. Kirkefyrster fra seks ulike kirker holder til her. I en sportslig sammenheng er et kommende oppgj\u00f8r mellom Norge og landet der denne byen ligger, omfattet med stor interesse.", "39. Norge har f\u00e5tt en verdensmester i en utbredt hjerneidrett. Han har samme navn som en av de europeiske byene med sterkest middelalderpreget utforming, den gamle bydelen ligger p\u00e5 en halv\u00f8y og har kilometerlange bueganger. Byen st\u00e5r p\u00e5 UNESCOs liste over verdens kulturarv. En europeisk liga der Start tapte 2 - 5, der Viking fikk en fair play-plass i fjor, og der Brann i \u00e5r ble trukket ut til \u00e5 f\u00e5 en sjanse i kvalifiseringen, har hovedsete i byen. Byens navn utgj\u00f8r den f\u00f8rste halvparten av et av fornavnene til han som skrev kanskje den mest benyttede julesang i Norge.", "40. En gammel kjenning som det ble laget flere filmer om og som fikk et grunnstoff oppkalt etter seg, mistet i august i \u00e5r sin status i denne hovedstaden, som ligger p\u00e5 begge sider av en elv. Byen er et stadig mer popul\u00e6rt kortferiem\u00e5l for nordmenn, og Trondheim har hatt flyforbindelse dit i \u00e5r.", "41. Denne \u00f8ya er et arvelig len og en selvstendig stat som teknisk sett er eid av et statsoverhode. Skatteparadiset har hatt en merkelig blanding av demokrati og f\u00f8ydalisme, men innf\u00f8rer n\u00e5 demokrati etter en folkeavstemning med knapt flertall for nyordningen. Her er biler og motorsykler ikke tillatt. Et ber\u00f8mt seilskip har gitt navn til et arrangement som flere norske byer har v\u00e6rt sentrum for.", "42. En norsk finansinstitusjon lanserte i h\u00f8st et opplegg for opplegg for langsiktig global plassering av sparemidler. Det har samme navn som denne s\u00e6rpregede og tradisjonsrike ferieby med lave gulkalkede hus. En kjent norsk forfatter av spenningsromaner har samme navn som byen, det har ogs\u00e5 en forfatter som tok et krasst oppgj\u00f8r med den radikale 68-generasjonens forfattere, og en filmregiss\u00f8r som gikk mot et strengt ideologisk filmsyn. I sanden her ligger et s\u00e6rpreget natursenter, tegnet av en kjent operaarkitekt.", "43. I \u00e5r er det 100 \u00e5r siden det utkom en bok om en gutt i dette omr\u00e5det. Han \u00ablikte best \u00e5 sove og spise og stelle til ugagn\u00bb. Hans fantastiske reise ble til en l\u00e6rebok som igjen ble folkelesning. Forfatteren var den f\u00f8rste i sitt slag som fikk en verdensber\u00f8mt pris. Omr\u00e5det er tett befolket, og var lenge viktig strategisk fordi fire lands interesser krysset hverandre her. Omr\u00e5det har tilh\u00f8rt to land. Her er det mange herreg\u00e5rder. En ber\u00f8mt astronom er f\u00f8dt her."]}, {"field": "category0", "value": "kultur"}, {"field": "contenthash", "value": "0bf981f1a157f8a9044fedb2e9f63d4858dbc7baa1915d4335585cc9b51bb3b1"}, {"field": "createtime", "value": "2017-08-18T21:33:12.000Z"}, {"field": "description", "value": "Vi inviterer igjen til en geografisk rundreise bygget p\u00e5 aktuelle hendelser og innslag av s\u00e6rlig kulturell og sportslig art."}, {"field": "dominantimage", "value": "http://www.adressa.no/incoming/article1286230.ece5/ALTERNATES/w980-default/Julenisse-4FARGE"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c5094b6eb3034a05ce03b76e085c1d8568c933e3.jpg?59975d18"}, {"field": "dominantthumbnaildimensions", "value": "300x169"}, {"field": "heading", "value": "Den store julereisen 2006 -adressa.no"}, {"field": "id", "value": "c5094b6eb3034a05ce03b76e085c1d8568c933e3"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["statoil", "viking"]}, {"field": "kw-concept", "value": ["kjente forfattere", "kjent norsk", "byens navn", "gitt navn", "navn", "kjent", "norsk", "byen"]}, {"field": "kw-entity", "value": ["porsche", "nidarosdomen", "geiranger og bergen", "dronning", "bush", "olav", "start", "louvre", "steinar og k\u00e5re", "brann", "gamle trofast", "det hellige land", "rhinen", "muhammed"]}, {"field": "kw-location", "value": ["europa", "kina", "tyskland", "tr\u00f8ndelag", "trondheim", "norge", "sydney", "mio", "mercedes", "jordan", "stavanger", "norden", "gr\u00f8nland", "bergen"]}, {"field": "kw-pageclass", "value": "article"}, {"field": "kw-person", "value": "simon darre"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1286230.ece5/ALTERNATES/w980-default/Julenisse-4FARGE"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den store julereisen 2006"}, {"field": "og-type", "value": "article"}, {"field": "og-url", "value": "http://www.adressa.no/kultur/article775905.ece"}, {"field": "pageclass", "value": ["article"]}, {"field": "publishtime", "value": "2006-12-24T09:22:01.000Z"}, {"field": "recs-articleid", "value": "1900768"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2006-12-24T09:22:01.000Z"}, {"field": "recs-rawtitle", "value": "Den store julereisen 2006 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vi inviterer igjen til en geografisk rundreise bygget p\u00e5 aktuelle hendelser og innslag av s\u00e6rlig kulturell og sportslig art."}, {"field": "thumbnail", "value": "http://content-thumbnail.cxpublic.com/content/thumbnail200x150/c5094b6eb3034a05ce03b76e085c1d8568c933e3.jpg?59975d18"}, {"field": "thumbnailfullheightdimensions", "value": "200x2590"}, {"field": "timestamp", "value": "2017-08-18T21:33:12.000Z"}, {"field": "title", "value": "Den store julereisen 2006"}, {"field": "url", "value": "http://www.adressa.no/kultur/article775905.ece"}, {"field": "urlhash", "value": "c5094b6eb3034a05ce03b76e085c1d8568c933e3"}], "score": 0.32078516, "siteId": "9222270286501375973", "id": "c5094b6eb3034a05ce03b76e085c1d8568c933e3"}

