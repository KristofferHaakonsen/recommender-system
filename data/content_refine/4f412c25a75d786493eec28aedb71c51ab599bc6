{"fields": [{"field": "modifiedtime", "type": "time", "value": "2012-04-11T12:49:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjetil utne gruppesekret\u00e6rh\u00f8yres bystyregruppe"}, {"field": "body", "value": ["Saken oppdateres.", "Mikrokreditt beskrives slik i Store norske leksikon: \u00abmikro-kreditt, utl\u00e5nssystem best\u00e5ende av sm\u00e5 l\u00e5n til fattige, men foretaksomme kunder, s\u00e6rlig kvinner i utviklingsland, som ikke f\u00e5r hjelp gjennom det vanlige banksystemet fordi de mangler sikkerhet eller stabil inntekt. L\u00e5nene finansierer vanligvis n\u00e6ringsvirksomhet eller bedring av boforhold. L\u00e5nene gis gjerne med pant i personlige eiendeler som smykker eller fjernsynsapparater, eller som gruppel\u00e5n. L\u00e5nene har kort l\u00f8petid for \u00e5 sikre h\u00f8y tilbakebetalingsgrad, normalt et halvt til ett \u00e5r, og forholdsvis h\u00f8y rente, vanligvis mellom 15 prosent og 40 prosent, noe som skyldes at kostnadene i en mikrobank ofte er p\u00e5 rundt 25 prosent av utl\u00e5nskapitalen, mot ca. 0,5 prosent i en vanlig norsk bank\u00bb.", "Utviklingsminister Erik Solheim beskriver ideen bak Grameen Banks konsept p\u00e5 en god m\u00e5te i en kronikk i VG 7. desember i 2006: \u00abGrameen Bank forsto dette veldig tidlig. Den driver som alle andre banker, med utl\u00e5n og innskudd og rente. Men p\u00e5 to omr\u00e5der skiller den seg ut: L\u00e5nene den gir er sm\u00e5 og kravet om sikkerhet er ikke knyttet til eiendom, men til et kollektivt ansvar for tilbakebetaling\u00bb. I den samme kronikken p\u00e5peker han at den viktigste faktoren for at et mikrofinansprosjekt skal lykkes, er at banken m\u00e5 drives som en bank \u2013 ikke som et bistandsprosjekt med et stadig p\u00e5fyll fra velmenende givere. Fullt s\u00e5 enkelt er det ikke.", "Dagligvaregiganten Wal-Mart s\u00f8kte om tillatelse til \u00e5 \u00e5pne en bank i USA, men fikk ikke tillatelse. I stedet etablerte de en bank i Mexico, hvor de var mer enn velkommen. Rentene kan i enkelte tilfeller n\u00e5 100 prosent (Business Week). Fattige l\u00e5ntagere i Mexico m\u00e5 typisk betale renter p\u00e5 mellom 50 og 120 prosent, mot gjennomsnittlig 31 prosent fra non-profit mikrokreditt-institusjoner i resten av verden. I India kan organisasjonen Concerned for Working Children (CWC) rapportere om at kapitalen har flommet inn i mikrokredittmarkedet og utl\u00e5nerne som pusher mikrokreditt p\u00e5 kundene p\u00e5 samme m\u00e5te som mange kredittkortselskaper gjorde i Norge f\u00f8r finanskrisen. H\u00f8ye renter og h\u00f8y avkastning gj\u00f8r dette markedet attraktivt, og det er fattige, hovedsakelig kvinner og deres familier, som m\u00e5 betale regningen. Det faktum at utl\u00e5nene oftest skjer gjennom selvhjelpsgrupper p\u00e5 ca. 20 kvinner som er solidarisk ansvarlige for l\u00e5nene gj\u00f8r at risikoen for tap for utl\u00e5nerne liten. Ideen bak ordningen var opprinnelig til \u00e5 hjelpe kvinner til \u00e5 starte sin egen n\u00e6ringsvirksomhet eller til \u00e5 finansiere husbygging. Den store konkurransen har imidlertid f\u00f8rt til at mange som er lite egnet til forretningsdrift blir \u00ablurt\u00bb til \u00e5 ta opp l\u00e5n. L\u00e5nene blir ofte brukt til forbruk, og for \u00e5 betale tilbake l\u00e5net blir l\u00e5ntageren med i en ny gruppe, f\u00e5r et nytt og st\u00f8rre l\u00e5n og benytter dette til \u00e5 betale ned det f\u00f8rste l\u00e5net. For \u00e5 betale ned l\u00e5net m\u00e5 ofte hele familien bidra. Barn dropper ut av skolen for \u00e5 arbeide, og det finnes ogs\u00e5 mange eksempler p\u00e5 at kvinnen i familien prostituerer seg for \u00e5 kunne betale l\u00e5net.", "En sideeffekt av mikrokredittrenden er at de fattiges organisasjoner blir svekket. I CWCs studie av kvinner engasjert i mikrokredittprogrammer (2006) fremg\u00e5r det at mikrokredittordninger har marginalisert de sterke kvinneorganisasjonene og splittet dem opp i sm\u00e5 grupper p\u00e5 20 som bare fokuserer \u00e5 skaffe seg l\u00e5n. Dermed tvinges de til \u00e5 glemme sin politiske agenda og reduserer deres deltagelse i de demokratiske prosesser.", "Men det finnes naturligvis ogs\u00e5 mange eksempler p\u00e5 at mikrokreditt fungerer etter hensikten. En studie foretatt av Canadian International Development Agency (CIDA) i Bolivia, Egypt, Tanzania og India viser blant annet disse resultatene: Ved \u00e5 hjelpe fattige familier til \u00e5 f\u00e5 tilgang p\u00e5 l\u00e5n og ved at disse l\u00e5nene blir brukt til produktive n\u00e6ringsform\u00e5l kan dette bidra til at familiene p\u00e5 sikt kan bevege seg ut av fattigdommen. I de tilfellene der familiens inntekter \u00f8ker blir pengene hovedsakelig brukt p\u00e5 utdanning og helse. Hus og mat kommer deretter.", "Barn som deltar i familiens n\u00e6ringsvirksomhet f\u00e5r b\u00e5de muligheten til \u00e5 l\u00e6re seg tekniske ferdigheter samtidig som de skaffer seg kunnskap i forretningsdrift og kunnskaper de trenger for \u00e5 greie seg i hverdagen. Inntil et visst niv\u00e5 kan barns deltagelse i virksomheten v\u00e6re gunstig, men risikoen er ogs\u00e5 stor for at barna kan droppe ut av skolen. Kvinner som starter egen n\u00e6ringsvirksomhet har samtidig vanligvis omsorgen for barna. N\u00e5r de m\u00e5 bruke mye tid i forretningsdriften f\u00e5r de mindre tid til \u00e5 f\u00f8lge opp barna. De st\u00e5r overfor det vanskelige valget mellom \u00e5 trekke seg tilbake fra familien og overlate disse oppgavene til de eldste barna eller de m\u00e5 ta med seg barna inn i forretningsdriften.", "Den norske stat har satset sterkt p\u00e5 mikrokreditt. Gjennom Norfund AS samarbeider staten med Storebrand, Ferd, KLP og Vital om to store mikrokredittfond. Ogs\u00e5 norske frivillige organisasjoner som Misjonsalliansen er engasjert i slik virksomhet. Derfor hviler det et stort ansvar p\u00e5 norske myndigheter for \u00e5 forvalte disse midlene p\u00e5 en m\u00e5te som bidrar positivt. Dette stiller ogs\u00e5 krav til at virksomheten overv\u00e5kes jevnlig og at det utf\u00f8res uavhengige studier som kan gi mer kunnskap om \u00abbest practises\u00bb for mikrokreditt.", "Etter finanskrisen i 2008 og 2009 har det internasjonale samfunnet utarbeidet nye kontrollrutiner og reguleringer av finansinstitusjonene. N\u00e5 m\u00e5 vi vurdere om det trengs s\u00e6rskilte internasjonale avtaler for \u00e5 regulere virksomheten innen mikrokreditt."]}, {"field": "category0", "value": "meninger"}, {"field": "contenthash", "value": "b8153f4b2567d0c6f4b71b7be03e1bcfe6b0c485ddd6c38a0e4cfc76fe3438bd"}, {"field": "createtime", "value": "2017-05-02T11:28:31.000Z"}, {"field": "description", "value": "I 2006 fikk Muhammad Yunus og Grameen Bank i Bangladesh Nobels fredspris for sitt arbeid med \u00e5 skape \u00f8konomisk og sosial utvikling nedenfra. Mikrokreditt ble et kjent begrep over hele verden. Men selv om mikrokreditt kan v\u00e6re et godt instrument for \u00e5 hjelpe mange ut av fattigdom, viser det seg at feil bruk av dette instrumentet har f\u00f8rt andre ut i en enda verre \u00f8konomisk hengemyr. Den norske stat deltar i dette markedet sammen med private finansakt\u00f8rer. Derfor er det grunn for \u00e5 stille krav til hvordan Norge opptrer i dette markedet."}, {"field": "dominantimage", "value": "http://www.adressa.no/incoming/article1371024.ece5/ALTERNATES/w980-default/kronikknett%20211010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4f412c25a75d786493eec28aedb71c51ab599bc6.jpg?59086d5f"}, {"field": "dominantthumbnaildimensions", "value": "300x169"}, {"field": "heading", "value": "Mikrokreditt ikke uten ulempe -adressa.no"}, {"field": "id", "value": "4f412c25a75d786493eec28aedb71c51ab599bc6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "personal-finance"}, {"field": "kw-company", "value": ["wal-mart", "storebrand", "norfund as"]}, {"field": "kw-concept", "value": ["bank", "norske stat", "ideen bak", "l\u00e5n", "mikrokreditt"]}, {"field": "kw-entity", "value": ["working children", "business week", "canadian international development agency", "tanzania og india", "vital", "concerned for working children", "bangladesh nobels", "misjonsalliansen", "muhammad yunus og grameen bank", "ferd", "grameen bank"]}, {"field": "kw-location", "value": ["mexico", "india", "egypt", "bolivia", "norge"]}, {"field": "kw-pageclass", "value": "article"}, {"field": "kw-person", "value": ["muhammad yunus", "erik solheim", "grameen banks"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1371024.ece5/ALTERNATES/w980-default/kronikknett%20211010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mikrokreditt ikke uten ulempe"}, {"field": "og-type", "value": "article"}, {"field": "og-url", "value": "http://www.adressa.no/meninger/article1543078.ece"}, {"field": "pageclass", "value": ["article"]}, {"field": "publishtime", "value": "2010-10-21T09:10:43.000Z"}, {"field": "recs-articleid", "value": "1122313"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-21T09:10:43.000Z"}, {"field": "recs-rawtitle", "value": "Mikrokreditt ikke uten ulempe -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I 2006 fikk Muhammad Yunus og Grameen Bank i Bangladesh Nobels fredspris for sitt arbeid med \u00e5 skape \u00f8konomisk og sosial utvikling nedenfra. Mikrokreditt ble et kjent begrep over hele verden. Men selv om mikrokreditt kan v\u00e6re et godt instrument for \u00e5 hjelpe mange ut av fattigdom, viser det seg at feil bruk av dette instrumentet har f\u00f8rt andre ut i en enda verre \u00f8konomisk hengemyr. Den norske stat deltar i dette markedet sammen med private finansakt\u00f8rer. Derfor er det grunn for \u00e5 stille krav til hvordan Norge opptrer i dette markedet."}, {"field": "thumbnail", "value": "http://content-thumbnail.cxpublic.com/content/thumbnail200x150/4f412c25a75d786493eec28aedb71c51ab599bc6.jpg?59086d5f"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T11:28:31.000Z"}, {"field": "title", "value": "Mikrokreditt ikke uten ulempe"}, {"field": "url", "value": "http://www.adressa.no/meninger/article1543078.ece"}, {"field": "urlhash", "value": "4f412c25a75d786493eec28aedb71c51ab599bc6"}], "score": 1.0325465, "siteId": "9222270286501375973", "id": "4f412c25a75d786493eec28aedb71c51ab599bc6"}

