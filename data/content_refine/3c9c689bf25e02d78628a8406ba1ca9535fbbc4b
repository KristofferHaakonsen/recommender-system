{"fields": [{"field": "modifiedtime", "type": "time", "value": "2012-06-20T11:16:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- N\u00e5 skal jeg f\u00e5 lekser, str\u00e5ler Nathaniel.", "- Jeg kan skrive navnet mitt allerede!", "Nathaniel st\u00e5r midt i skoleg\u00e5rden og ser forventningsfullt p\u00e5 Skatval skole. Endelig er han skolegutt.", "De siste m\u00e5nedene har han snakket om skolestart nesten daglig.", "- Vi m\u00e5 vanligvis bruke litt tid for \u00e5 f\u00e5 ham v\u00e5ken. Men i dag satte han seg opp i senga nesten f\u00f8r han slo opp \u00f8ynene, ler mamma Kristin Pedersen Rosvoldsve.", "- Han var ferdig til \u00e5 dra allerede en halvtime f\u00f8r vi skulle av sted, og satte seg til \u00e5 vente i trappa med sekken p\u00e5.", "Mamma Kristin er ogs\u00e5 spent. N\u00e5r det gjelder hastighet, spenst, koordinasjon og grovmotorikk, ligger Nathaniel noe etter jevnaldrende. Selv om han ikke lenger er spesielt liten av vekst.", "\u00c5rsaken er blant annet at ulike muskelgrupper ikke fikk den naturlige utviklingen i mors liv. Dette f\u00f8rte blant annet til at Nathaniel begynte \u00e5 g\u00e5 f\u00f8rst da han var to og et halvt \u00e5r gammel.", "- Han trener daglig sammen med en assistent, forteller mamma Kristin, som skryter av oppf\u00f8lgingen gutten har f\u00e5tt i Skatval barnehage. Opplegget fra barnehagetiden skal videref\u00f8res i skolen. Blant annet skal han trene p\u00e5 SFO.", "- Vi vil ikke trekke ham ut av verken undervisning eller lek, forteller Kristin.", "Mormor er l\u00e6rer", "Flere av vennene fra barnehagen skal ogs\u00e5 begynne p\u00e5 skolen. Nathaniel kjenner derfor allerede en god del av de 40 medelevene p\u00e5 f\u00f8rste skoletrinn.", "- Nathaniel! Vi m\u00f8tes i friminuttet!", "Kameraten Sindre vinker ivrig. De andre elevene har alt g\u00e5tt inn. N\u00e5 er det snart f\u00f8rsteklassingenes tur. De har alt v\u00e6rt p\u00e5 skolen og hilst p\u00e5, n\u00e5 er det alvor.", "Nathaniel holder kontaktl\u00e6rer Morten Krognes fast i h\u00e5nden n\u00e5r de g\u00e5r inn. I samlingsrommet vrimler det av forventningsfulle elever, foreldre og l\u00e6rere.", "- Mimmi! Mimmi!", "Med ett l\u00f8per Nathaniel bort til en l\u00e6rer og kaster seg om halsen p\u00e5 henne. Det er mormor, Inger Rang\u00f8 Pedersen. B\u00e5de hun og morfar arbeider p\u00e5 skolen.", "- Endelig kom dagen! Har du begynt n\u00e5, sp\u00f8r mormor.", "- Ja!", "- \u00c5, s\u00e5 herlig!", "Fristende premie", "Etter \u00e5 ha blitt \u00f8nsket velkommen av rektor Helge Beitland, g\u00e5r de ferske elevene til klasserommet. Nathaniel henger sekken p\u00e5 plass, og prater ivrig med sidemannen.", "I sekken ligger blant annet matpakken. Dersom han er flink til \u00e5 spise skolematen, vil Nathaniel f\u00e5 et klistremerke i premieboka av mamma.", "- Han har ikke spist tidligere i dag, forteller mamma Kristin.", "- Han kan ikke f\u00e5 mat f\u00f8r han kommer p\u00e5 skolen. Maten kommer ofte i retur som oppkast om morgenen. Det er derfor et stort m\u00e5l at han skal f\u00e5 til \u00e5 spise matpakken sin, sier hun.", "Nathaniel har sjelden lyst p\u00e5 mat.", "- Lysten og viljen til \u00e5 spise er ikke som hos barn flest. Han har ikke samme forhold til mat, forteller mamma Kristin.", "Det er naturlig \u00e5 tro at Nathaniel utviklet spisevegring da han var spedbarn.", "Seks m\u00e5neder m\u00e5tte foreldrene vente etter f\u00f8dselen, f\u00f8r de fikk sin vesle Nathaniel hjem. Det var en sv\u00e6rt liten krabat som reiste fra sykehuset i Levanger og til Skatval. Maten fikk Nathaniel fortsatt gjennom sonde i nesen. Han var rett og slett ikke sterk nok til \u00e5 ta brystet.", "Men heller ikke med sonde var det lett \u00e5 mate det vesle barnet. Det kom som regel opp igjen.", "- All tid og energi gikk med til mating, forteller Kristin.", "Til sist ble det bestemt at Nathaniel skulle f\u00e5 mat gjennom en knapp p\u00e5 magen. Da begynte den lange, tunge kampen for \u00e5 f\u00e5 tilstrekkelig med n\u00e6ring i barnet \u00e5 gi resultater.", "Fra han var to og et halvt \u00e5r gammel klarte Nathaniel \u00e5 spise litt mat gjennom munnen. Men fortsatt kom mye opp igjen.", "- Det gj\u00f8r det enn\u00e5, i d\u00e5rlige perioder, sier Kristin.", "Nathaniels mor forteller at de p\u00e5 mange m\u00e5ter har f\u00f8lt seg overlatt til seg selv n\u00e5r det gjelder spiseproblemene. De har m\u00e5ttet pr\u00f8ve og feile seg frem.", "Det er de langt fra alene om.", "- Mange familier med barn som av ulike \u00e5rsaker har spise- og ern\u00e6ringsproblemer, f\u00f8ler at de ikke f\u00e5r god nok oppf\u00f8lging fra helsevesenet. Derfor utveksler familiene kunnskaper og erfaringer, og det hjelper mange, forteller Kristin.", "I 2001 ble foreningen for barn med spise- og ern\u00e6ringsproblemer, Knappen, landsdekkende. Kristin Pedersen Rosvoldsve ble da valgt som foreningens styreleder.", "Til helgen m\u00f8tes mange av familiene i Knappen for f\u00f8rste gang. Det skjer i Kristiansand. Der skal de i tillegg til \u00e5 diskutere felles erfaringer og utfordringer, bes\u00f8ke Dyreparken.", "- Vi gleder oss s\u00e5nn, ler Kristin, mens hun f\u00f8lger s\u00f8nnen med blikket.", "- Dette har barna virkelig fortjent!"]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "836a034d9743f461f4a8b39ce95f683b5d2b2b916814ed8142471c4fcee7ece6"}, {"field": "createtime", "value": "2016-03-27T18:00:24.000Z"}, {"field": "description", "value": "Da han ble f\u00f8dt for seks \u00e5r siden, veide Nathaniel Rosvoldsve bare 350 gram. N\u00e5 er vesle, store Nathaniel seks \u00e5r, og klar for skolen."}, {"field": "dominantimage", "value": "http://www.adressa.no/incoming/article1093546.ece5/ALTERNATES/w980-default/ver2%20Skoledag8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c9c689bf25e02d78628a8406ba1ca9535fbbc4b.jpg?598b9dde"}, {"field": "dominantthumbnaildimensions", "value": "300x169"}, {"field": "heading", "value": "Minstemann er blitt skolegutt -adressa.no"}, {"field": "id", "value": "3c9c689bf25e02d78628a8406ba1ca9535fbbc4b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "family-and-parenting"}, {"field": "kw-concept", "value": ["mamma", "mat", "barn", "skole", "spise"]}, {"field": "kw-entity", "value": ["dyreparken", "knappen", "skatval", "sindre"]}, {"field": "kw-location", "value": ["levanger", "kristiansand"]}, {"field": "kw-pageclass", "value": "article"}, {"field": "kw-person", "value": ["morten krognes", "kristin pedersen rosvoldsve", "nathaniel rosvoldsve", "inger rang\u00f8 pedersen", "helge beitland"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1093546.ece5/ALTERNATES/w980-default/ver2%20Skoledag8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minstemann er blitt skolegutt"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article79767.ece"}, {"field": "pageclass", "value": ["article"]}, {"field": "publishtime", "value": "2004-08-24T06:05:57.000Z"}, {"field": "recs-articleid", "value": "893591"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2004-08-24T06:05:57.000Z"}, {"field": "recs-rawtitle", "value": "Minstemann er blitt skolegutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Da han ble f\u00f8dt for seks \u00e5r siden, veide Nathaniel Rosvoldsve bare 350 gram. N\u00e5 er vesle, store Nathaniel seks \u00e5r, og klar for skolen."}, {"field": "thumbnail", "value": "http://content-thumbnail.cxpublic.com/content/thumbnail200x150/3c9c689bf25e02d78628a8406ba1ca9535fbbc4b.jpg?598b9dde"}, {"field": "thumbnailfullheightdimensions", "value": "200x1234"}, {"field": "timestamp", "value": "2017-08-09T23:42:22.000Z"}, {"field": "title", "value": "Minstemann er blitt skolegutt"}, {"field": "url", "value": "http://www.adressa.no/nyheter/nordtrondelag/article79767.ece"}, {"field": "urlhash", "value": "3c9c689bf25e02d78628a8406ba1ca9535fbbc4b"}], "score": 0.84811586, "siteId": "9222270286501375973", "id": "3c9c689bf25e02d78628a8406ba1ca9535fbbc4b"}

