{"fields": [{"field": "modifiedtime", "type": "time", "value": "2015-07-01T09:32:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Interi\u00f8r", "Hjem"]}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Trondhjems Turistforening eier og driver seks betjente turisthytter. Steder i fjellheimen der p\u00e5sketurister og turg\u00e5ere kan kommefor \u00e5 kj\u00f8pe en kanelsnurr eller for \u00e5 overnatte. Nyte mat, badstu, peiskos. Kjenne p\u00e5 n\u00e6rheten til fjellheimen og f\u00e5 et hyggelig smil fra vertskapet. For noen jobber der andre har fri. Randi Horghagen bor p\u00e5 Gjevilvasshytta om lag halve \u00e5ret og lever motsatt av folk flest: Jobber p\u00e5 hytta, har fri hjemme. Randi er inne i sin 16. sesong som husfrue p\u00e5 hytta ved Gjevilvatnet. Et raskt overslag viser at hun har \u00f8nsket velkommen til overnattingsgjester 40 000 ganger.", "Gjestene kjenner henne bak disken, et stort, muntert smil som ofte er akkompagnert av duften av nystekte kanelsnurrer. Men hvordan ser det ut bak disken og bak kiosken? Der turistforeningens ansatte bor?", "\u2013 Ha-ha, ja det skal du f\u00e5 se. Det er som en folkeh\u00f8yskole bak her, med k\u00f8yesenger og felles do og dusj, ler Randi. Som legger til at hun selv har litt h\u00f8yere standard \u2013 hun ligger nemlig ikke i k\u00f8yeseng.", "P\u00e5 det meste har Randi seks hyttejenter og kokk i arbeidslaget sitt. Hele gjengen bor sammen i betjeningsfl\u00f8yen. Hvert \u00e5r starter hytte\u00e5ret med vinterferien. Med fullt hus og 16 timers arbeidsdager er det en pangstart. Hytta holder \u00e5pent hver helg mellom vinterferien og p\u00e5ske og to uker i forbindelse med p\u00e5skeferien. Deretter er det v\u00e5rpause f\u00f8r sommersesongen tar til rundt sankthans og varer til h\u00f8stferien.", "\u2013 N\u00e5r jeg er p\u00e5 hytta, er det bare jobbing. Turistforeningen vil at vi skal ta oss fri og komme oss ut p\u00e5 tur hver dag, men jeg er ikke s\u00e5 flink til det, sier Randi. Hun foretrekker \u00e5 g\u00e5 tur n\u00e5r hytta er stengt. For da er det hennes hytte. Et sted hun kan v\u00e6re alene eller med familie og venner.", "\u2013 Og jeg kan jo ha med meg mange venner, siden jeg har s\u00e5 stor hytte, smiler hun.", "S\u00e5 hvor samles de da, i et koselig rom i den private delen? Nei, det er peisestua som gjelder. For n\u00e5r sant skal sies, er det ikke s\u00e5 veldig innbydende i betjeningsfl\u00f8yen.", "\u2013 Nei, det finnes ikke hjemmekoselig, verken p\u00e5 soverommet eller p\u00e5 stua. Sofaen har vi arvet, og trekket tok en av hyttejentene mine, n\u00e5 72, med fra Dubai. Den brune stresslesstolen var en gave fra en gjest som mente at jeg trengte en god stol. I fjor fikk vi riks-pakke p\u00e5 tv, og det h\u00f8ynet jo standarden betraktelig, ler Randi. Med hj\u00f8rnesofa, godstol og en god, gammel tjukkskjerm, er rommet fullt. Det er kanskje ikke s\u00e5 rart at Randi foretrekker peisestua n\u00e5r hun har fri. For det er nettopp det:", "\u2013 Jeg jobber uansett hele tiden n\u00e5r hytta er \u00e5pen. Det er ikke noe poeng i \u00e5 ha hyggelige oppholdsrom her, for vi har aldri tid til \u00e5 v\u00e6re p\u00e5 dem. Vi lever i farta!", "Allikevel ser Randi at det kunne gjort seg med en oppussing. Hytta st\u00e5r p\u00e5 venteliste hos eieren Trondhjems Turistforening, s\u00e5 en eller annen gang blir det oppgradering. Og Randi innr\u00f8mmer at det er ganske godt \u00e5 ha et sted \u00e5 trekke seg tilbake, i de friminuttene som finnes.", "\u2013 Vi er glad i denne delen her, selv om den er aldri s\u00e5 ukoselig. Og rundt bordet p\u00e5 storkj\u00f8kkenet, der skaper arbeidslaget hygge, selv om omgivelsene ikke bidrar med sin p\u00e5skegule kj\u00f8kkeninnredning fra 1978, med skolekj\u00f8kkenlapper p\u00e5 d\u00f8rene.", "Bordplata er av godt og ekte treverk, slitt av alle albuene som har hvilt seg p\u00e5 den.", "\u2013 Her har det blitt l\u00f8st mange verdensproblemer, sier Randi.", "Om hun ikke legger sjela si i interi\u00f8ret p\u00e5 betjeningen, er det desto hyggeligere ute i selve hytta. Da Randi overtok som vertinne, tok hun en skikkelig kasterunde. Det sto mye rart rundt omkring, ting som velmenende gjester hadde satt igjen.", "\u2013 Jeg kastet en hel konteiner.", "Tanken var \u00e5 la det som er fint f\u00e5 komme til syne. Og et bygg som Gjevilvasshytta trenger egentlig ikke mye pynt. Bygningsmassen fra 1819 er vakker og s\u00e6rpreget nok i seg selv. De eldste t\u00f8mmerstokkene ble felt i 1739. De gir hytta en f\u00f8lelse av varme og evighet som ikke kan kj\u00f8pes i m\u00f8belbutikk.", "\u2013 Jo, det er flotte hus. Hele f\u00f8rste etasje er faktisk fredet, forteller Randi. Unntaket er fl\u00f8yen hun selv bor i, som ble satt opp bak hytta p\u00e5 slutten av 80-tallet.", "Hun kjenner arven og varmen i ryggen, Randi, n\u00e5r hun st\u00e5r p\u00e5 trappa med brunsvidd t\u00f8mmer bak seg og Gjevilvatnet foran seg.", "\u2013 Lykka i livet er n\u00e5r jeg kan st\u00e5 p\u00e5 trappa og se utover dalen. Jeg gj\u00f8r det hver morgen. Det er en av de fine \u00f8yeblikkene. Det, og s\u00e5 akkurat n\u00e5r vi er klare til \u00e5 ta imot bes\u00f8k. N\u00e5r alt er ryddig og klart, og blomstene er satt utover. N\u00e5r det lukter rent. Jeg har den samme godf\u00f8lelsen da som mange har hjemme n\u00e5r de har gjort klart til \u00e5 f\u00e5 gjester. Det er stas.", "Blomster er et viktig stikkord for Randis stil p\u00e5 Gjevilvasshytta. Det er perleblomster p\u00e5 de grove bordene i den bl\u00e5 spisesalen, tulipaner p\u00e5 kista i gangen og roser p\u00e5 disken. Mer tulipaner i peisestua.", "\u2013 Jeg synes det er utrolig effektfullt. Da trenger jeg ikke annen pynt.", "Kanskje er det ikke plass til mer heller. For Randis gjester er ikke helt som andre. De kommer ikke trippende med finstasen p\u00e5. Nei, de tramper inn med tunge sekker og svette rygger, og lengter aller mest etter en dusj og mat. Takker gjerne ja til et bord \u00e5 spille kort p\u00e5, mens de koser seg med velfortjent drikke. Og s\u00e5 legger de seg i rett tid, for de skal ut p\u00e5 tur igjen neste dag. N\u00e5r disse gjestene drar tilbake til hjemmene sine og jobbene sine, da tar Randi fri. Da sitter hun ved skiva i peisestua og nyter at hun f\u00e5r jobbe og bo p\u00e5 det hun synes er den fineste plassen p\u00e5 jord.", "\u2013 Ja, det mener jeg av hele mitt hjerte. Jeg kan savne senga mi n\u00e5r jeg bor her, men jeg tror sannelig det er det eneste. Gjevilvasshytta er like mye hjemmet mitt som det leiligheten p\u00e5 Oppdal er."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2bb5d1361b4103ef6a171a6bd3508da9c8e240743bcc03e94eb03aee8d3fa26c"}, {"field": "createtime", "value": "2015-03-27T07:44:19.058Z"}, {"field": "description", "value": "\u00abHytta mi\u00bb, sier Randi Horghagen. Hun snakker om ei hytte b\u00e5de du og jeg og absolutt alle kan bruke. Vi har bes\u00f8kt de fastboende p\u00e5 en av turistforeningens betjente hytter."}, {"field": "dominantimage", "value": "http://www.adressa.no/pluss/magasin/article10793896.ece/iiqse3/ALTERNATES/w980-default/randi%20horghagen%20coverkandiat001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53abd1d78a244c7f820bc048b2792fab1c8accf5.jpg?5989f081"}, {"field": "dominantthumbnaildimensions", "value": "300x169"}, {"field": "heading", "value": ["Randi bor og jobber p\u00e5 hytta -adressa.no", "Lite tid til hygge", "Kastet en hel konteiner", "Friske blomster til fjells"]}, {"field": "id", "value": "53abd1d78a244c7f820bc048b2792fab1c8accf5"}, {"field": "keyword", "value": ["Interi\u00f8r", "Hjem"]}, {"field": "keywords", "value": "Interi\u00f8r,Hjem"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["bak disken", "hytta", "hel konteiner"]}, {"field": "kw-entity", "value": ["trondhjems turistforening", "hjem", "gjevilvasshytta", "gjevilvatnet"]}, {"field": "kw-location", "value": ["oppdal", "dubai"]}, {"field": "kw-pageclass", "value": "article"}, {"field": "kw-person", "value": "randi horghagen"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10793896.ece/iiqse3/ALTERNATES/w980-default/randi%20horghagen%20coverkandiat001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Randi bor og jobber p\u00e5 hytta"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10793906.ece"}, {"field": "pageclass", "value": ["article"]}, {"field": "publishtime", "value": "2015-03-27T07:23:50.000Z"}, {"field": "recs-articleid", "value": "10793906"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-03-27T07:23:50.000Z"}, {"field": "recs-rawtitle", "value": "Randi bor og jobber p\u00e5 hytta -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00abHytta mi\u00bb, sier Randi Horghagen. Hun snakker om ei hytte b\u00e5de du og jeg og absolutt alle kan bruke. Vi har bes\u00f8kt de fastboende p\u00e5 en av turistforeningens betjente hytter."}, {"field": "thumbnail", "value": "http://content-thumbnail.cxpublic.com/content/thumbnail200x150/53abd1d78a244c7f820bc048b2792fab1c8accf5.jpg?5989f081"}, {"field": "thumbnailfullheightdimensions", "value": "200x1655"}, {"field": "timestamp", "value": "2017-08-08T17:10:25.000Z"}, {"field": "title", "value": "Randi bor og jobber p\u00e5 hytta"}, {"field": "url", "value": "http://www.adressa.no/pluss/magasin/article10793906.ece"}, {"field": "urlhash", "value": "53abd1d78a244c7f820bc048b2792fab1c8accf5"}], "score": 0.88799274, "siteId": "9222270286501375973", "id": "53abd1d78a244c7f820bc048b2792fab1c8accf5"}

