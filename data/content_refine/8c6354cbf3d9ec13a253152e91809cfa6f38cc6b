{"fields": [{"field": "modifiedtime", "type": "time", "value": "2012-06-19T10:25:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["torunn a. aar\u00f8y", "kristin skodje"]}, {"field": "body", "value": ["Saken oppdateres.", "Stadig flere mosjonister setter seg som m\u00e5l \u00e5 sl\u00e5 naboer, venner og kolleger. De skal klare merket og sette nye personlige rekorder. Antidoping Norge retter n\u00e5 et enda sterkere fokus mot mosjonistene og mosjonsarrangementer. Det kan gi dem en pekepinn p\u00e5 hvor mange mosjonister som blir fristet til \u00e5 ta i bruk skitne virkemidler.", "- Med \u00f8kende prestisje ser vi ikke bort fra at noen vil ta snarveien som doping kan late til \u00e5 v\u00e6re, sier kommunikasjonsleder Halvor Byfuglien i Antidoping Norge.", "P\u00e5 bakgrunn av dette vil de intensivere antallet dopingkontroller p\u00e5 en rekke mosjonskonkurranser fremover. Antidoping Norge har tidligere gjennomf\u00f8rt kontroller p\u00e5 arrangement som Grenserittet, Birken og Nordsj\u00f8rittet. De har ogs\u00e5 drevet informasjonsarbeid p\u00e5 en rekke konkurranser, men 2012 skal bli \u00e5ret da de for alvor synliggj\u00f8r sin kamp mot doping blant mosjonister.", "- Vi \u00f8nsker \u00e5 \u00f8ke v\u00e5rt fokus p\u00e5 mosjonsarrangementene. Dette inneb\u00e6rer at vi vil v\u00e6re til stede p\u00e5 flere arrangement enn tidligere, og \u00f8ke antallet dopingpr\u00f8ver. Vi mener det er viktig \u00e5 fremme verdier som helse og \u00e6rlighet p\u00e5 slike arrangement, p\u00e5 lik linje som vi \u00f8nsker \u00e5 gj\u00f8re i norsk idrett for \u00f8vrig, b\u00e5de p\u00e5 topp- og breddeniv\u00e5, p\u00e5peker Byfuglien.", "I syv \u00e5r har Margaret Tveitan jobbet ved dopingtelefonen, som er en gratis og anonym informasjonstjeneste tilknyttet Oslo universitetssykehus, Aker. Hun er glad Antidoping Norge n\u00e5 intensiverer jakten p\u00e5 dopingbruk blant mosjonister.", "- Dopingbrukere er en mer sammensatt gruppe enn det mange tror, p\u00e5peker Tveitan.", "Hun mener det er god grunn til \u00e5 tro at doping har spredd seg til andre grupper enn dem vi tradisjonelt sett forestiller oss som brukere.", "De to siste \u00e5rene har hun kun f\u00e5tt fire henvendelser som konkret retter seg mot mosjonskonkurranser. Alle kom fra kvinner i 40-\u00e5rene som skulle delta i Birken. De lurte p\u00e5 hvor stor bivirkning og eventuelle senskader efedrin, et stoff som hemmer sultf\u00f8lelsen og virker oppkvikkende og prestasjonsfremmende en kort periode, ville gi dem. To av dem ville klare merket, mens de andre \u00f8nsket \u00e5 g\u00e5 ned i vekt i forkant av l\u00f8pet og samtidig \u00f8ke prestasjonsniv\u00e5et sitt.", "Tveitan som enn\u00e5 ikke har mottatt noen direkte sp\u00f8rsm\u00e5l fra menn.", "- Fire henvendelser er ikke mye, men etter syv \u00e5r i denne jobben er jeg blitt flink til \u00e5 danne meg et bilde av innringerne, uten at de forteller for mye om seg selv, understreker Tveitan som blant annet samarbeider tett med fastleger og andre akt\u00f8rer i helsevesenet.", "- Det er naivt \u00e5 tro at ikke ogs\u00e5 ressurssterke grupper benytter seg av doping. Vi ser at stadig flere \u00f8nsker \u00e5 prestere og \u00e5 se bedre ut. Det f\u00f8rer i en del tilfeller til kjappe og usunne l\u00f8sninger, understreker Tveitan.", "Antidoping Norge har s\u00e5 langt ikke avdekket doping i mosjonskonkurranser, men Halvor Byfuglien p\u00e5peker at de fra tid til annen f\u00e5r tips om dopingbruk i milj\u00f8er som deltar i slike arrangementer.", "- Hva slags doping er det dere ser etter?", "- Utgangspunktet v\u00e5rt er det samme som n\u00e5r vi jobber opp mot idretten, p\u00e5ker Byfuglien.", "- Hvilken risiko l\u00f8per en mosjonist som doper seg?", "- Alle som tyr til doping l\u00f8per en risiko for \u00e5 utsette seg selv for helseskader. Ellers vil det selvf\u00f8lgelig v\u00e6re en risiko for \u00e5 avgi en positiv dopingpr\u00f8ve, med de konsekvenser det kan f\u00e5 for den enkelte.", "M\u00e5let med kontrollene er f\u00f8rst og fremst \u00e5 forebygge.", "- Vi ser ikke bort fra at det ogs\u00e5 kan avsl\u00f8re dopingbruk, sier Byfuglien.", "Blant dopingmidlene som ofte nevnes i utholdenhetsidretten er efedrin og bloddoping. Bloddoping skal \u00f8ke den oksygentransporterende kapasiteten i blodet og dermed \u00f8ke maksimalt oksygenopptak. Men har en mosjonist dopet seg under opptrening for \u00e5 presse seg hardere i oppkj\u00f8ringen, kan det v\u00e6re veldig vanskelig \u00e5 p\u00e5vise under et l\u00f8p.", "- Hva er sjansen for at dere under et arrangement klarer \u00e5 avsl\u00f8re doping?", "- Det er umulig \u00e5 si noe eksakt om, men vi ser at mange av dopingsakene i norsk idrett involverer ut\u00f8vere p\u00e5 et lavere niv\u00e5, sier Byfuglien.", "Kontrollene gjennomf\u00f8res av personell i Antidoping Norge, men inng\u00e5r i det nasjonale programmet for en ren norsk idrett, som finansieres av spillemidler til idrettsform\u00e5l.", "- Vi har en god dialog med flere av arrang\u00f8rene av mosjonsarrangement. Innspill fra arrang\u00f8rer har tidligere bidratt til at vi har v\u00e6rt til stede, sier Byfuglien."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "ff42745c7b747789b110a0e85bf2e04791c3306aa33492f25b214da49b122353"}, {"field": "createtime", "value": "2017-05-01T10:25:37.000Z"}, {"field": "description", "value": "Antidoping Norge \u00f8ker kontrollen av doping p\u00e5 mosjonsarrangementer."}, {"field": "dominantimage", "value": "http://www.adressa.no/incoming/article2141007.ece5/ALTERNATES/w980-default/birken"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c6354cbf3d9ec13a253152e91809cfa6f38cc6b.jpg?5980ffba"}, {"field": "dominantthumbnaildimensions", "value": "300x169"}, {"field": "heading", "value": ["Vil ta flere dopede mosjonister -adressa.no", "\u00d8ker antallet kontroller", "En sammensatt gruppe", "Vil forebygge", "Konsekvenser"]}, {"field": "id", "value": "8c6354cbf3d9ec13a253152e91809cfa6f38cc6b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["dopet", "mosjonist", "\u00f8ke", "norsk idrett"]}, {"field": "kw-entity", "value": ["birken", "grenserittet", "birken og nordsj\u00f8rittet", "aker", "antidoping norge"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["halvor byfuglien", "margaret tveitan"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article2141007.ece5/ALTERNATES/w980-default/birken"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil ta flere dopede mosjonister"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article1791415.ece"}, {"field": "pageclass", "value": ["article"]}, {"field": "publishtime", "value": "2012-03-16T13:23:58.000Z"}, {"field": "recs-articleid", "value": "3210404"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2012-03-16T13:23:58.000Z"}, {"field": "recs-rawtitle", "value": "Vil ta flere dopede mosjonister -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Antidoping Norge \u00f8ker kontrollen av doping p\u00e5 mosjonsarrangementer."}, {"field": "thumbnail", "value": "http://content-thumbnail.cxpublic.com/content/thumbnail200x150/8c6354cbf3d9ec13a253152e91809cfa6f38cc6b.jpg?5980ffba"}, {"field": "thumbnailfullheightdimensions", "value": "200x1873"}, {"field": "timestamp", "value": "2017-08-01T22:24:58.000Z"}, {"field": "title", "value": "Vil ta flere dopede mosjonister"}, {"field": "url", "value": "http://www.adressa.no/sport/sprek/article1791415.ece"}, {"field": "urlhash", "value": "8c6354cbf3d9ec13a253152e91809cfa6f38cc6b"}], "score": 1.1182072, "siteId": "9222270286501375973", "id": "8c6354cbf3d9ec13a253152e91809cfa6f38cc6b"}

