{"fields": [{"field": "modifiedtime", "type": "time", "value": "2012-04-18T17:45:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kristine kl\u00e6boe koksvik", "leder for media-", "debattgruppen i framtiden i v\u00e5re hender trondheim", "teknologiledelse ved ntnu."]}, {"field": "body", "value": ["Saken oppdateres.", "Stortingsvalget kan v\u00e6re et utgangspunkt for \u00e5 gj\u00f8re seg refleksjoner rundt dette. For hva var det politikerne ikke snakket om? Hva var det journalistene ikke valgte \u00e5 fokusere p\u00e5 i fjernsynsdebattene? Hvilke saker var det som ikke fikk f\u00f8rstesideoppslag i de st\u00f8rste avisene?", "Skifter man perspektiv og tenker over hva det er som ikke blir diskutert i debatter som har store seertall, kan man bli skremt. Det melder seg mange hvorfor. Det d\u00f8r 30 000 barn hver dag som et resultat av ekstrem fattigdom kan bevegelsen \u00abMake poverty history\u00bb opplyse p\u00e5 sine internettsider. Hvorfor var det ikke et hovedanliggende for politikere i valgkampen \u00e5 diskutere hva som kan gj\u00f8res for at f\u00e6rre og f\u00e6rre mennesker d\u00f8r av sult hver dag? Hvorfor er ikke dette et brennende viktig sp\u00f8rsm\u00e5l for b\u00e5de politikere og mediefolk? Hvordan kan de leve med at dette ikke kommer fram i lyset? Ber\u00f8rer ikke dette oss dypt- som medmennesker og samfunnsmedlemmer?", "Samtidig endrer klimaet seg. Bare p\u00e5 kort tid har to store orkaner kommet inn over den amerikanske \u00f8stkysten. I Bergen for\u00e5rsaket et uv\u00e6r flom, og menneskeliv gikk tapt. Hva er sammenhengen mellom den vestlige verdens h\u00f8ye forbruk og de milj\u00f8problemene som banker s\u00e5 brutalt p\u00e5 d\u00f8ra? Er det ikke slik at Norge gjerne blir regnet som ett av verdens rikeste land \u00e5 bo i, og har ikke vi som bor her et sv\u00e6rt h\u00f8yt forbruk, sammenlignet med mennesker i de fleste andre land? Hvilket ansvar har vi i s\u00e5 fall for \u00e5 endre p\u00e5 dette, hva er politikernes konkrete valg i denne situasjonen? Blir det i det hele tatt sagt noe om at vi b\u00f8r g\u00e5 ned i forbruk?", "Sult, milj\u00f8problemer, h\u00f8yt forbruk, og sammenhengen mellom disse. Dette er store sp\u00f8rsm\u00e5l, som de fleste kjenner til og vet er der. Det er sp\u00f8rsm\u00e5l som er krevende. De kan virke slitsomme, utmattende og overveldende. Det dreier seg om s\u00e5 store perspektiver at en kan bli svimmel; millioner av menneskers kamp for \u00e5 overleve, framtida til jorda v\u00e5r.", "Men det \u00e5 ikke forholde seg til disse sp\u00f8rsm\u00e5lene er en farlig veg. B\u00e5de for politikere, mediefolk og for mennesker i det daglige livet. Poenget er at usynliggj\u00f8ring ogs\u00e5 er en form for maktut\u00f8velse. Hvorfor er det for eksempel slik at debatten om homofili er den debatten som blir forbundet med kirka, framfor debatten om hva en kan gj\u00f8re for \u00e5 hindre at 30 000 barn d\u00f8r hver dag av fattigdom?", "Sp\u00f8rsm\u00e5let om hvem som har hovedansvaret for \u00e5 gj\u00f8re noe med problemene rommer en fare, nemlig ansvarsfraskrivningen. Folk flest kan si at det ikke er deres ansvar \u00e5 minske sitt eget forbruk, eller kj\u00f8pe rettferdig-handel-produkter i butikkene, for det er bare politikere som kan p\u00e5virke, gjennom \u00e5 legge rammer for handelsbetingelser og n\u00f8dhjelp. Politikere p\u00e5 sin side kan si at de har gode ideer og visjoner, men de n\u00e5r ikke ut med dem, for media bestemmer dagsorden. Mediefolk kan i sin tur si at de ikke har frihet til \u00e5 snakke om hva de vil, det er aviskj\u00f8perne som bestemmer hvilke nyheter som selger. Slik kan ansvar legges p\u00e5 alle andre enn en selv, hvis en sier at det alltid er noen andre som har st\u00f8rre muligheter til \u00e5 p\u00e5virke og forandre. Dette kan bli en ond sirkel, og den m\u00e5 snus. Kanskje ligger l\u00f8sningen i det at alle parter sier: Jeg har ikke rett til \u00e5 si at de store sp\u00f8rsm\u00e5lene ikke ang\u00e5r meg og mitt liv. Jeg har ikke rett til \u00e5 si at disse sp\u00f8rsm\u00e5lene ikke ber\u00f8rer ogs\u00e5 meg eller at jeg ikke har ansvar for \u00e5 gj\u00f8re noe med dem.", "Hvordan kan vi komme dit? S\u00f8stera mi fortalte meg ei historie som fikk meg til \u00e5 tenke. Hun fortalte meg om det \u00e5 v\u00e6re mor. Hun var ikke enig i det at det \u00e5 bli mor f\u00f8rte til at en ble mer fokusert p\u00e5 seg selv og mistet blikket for verden rundt! Tvert imot sa hun at s\u00e5rbarheten hun f\u00f8lte som mor \u00e5pnet opp for en ny medf\u00f8lelse omkring andre menneskers situasjon: N\u00e5r jeg v\u00e5kner midt p\u00e5 natta og er redd for om barnet mitt puster, om det lever, hvordan vil det ikke da kjennes for m\u00f8dre i for eksempel Afrika, som m\u00e5 se p\u00e5 at barna deres gr\u00e5ter fordi de ikke f\u00e5r mat , fordi de sulter? Hvordan vil m\u00f8dre i krigssoner, som er redde for at barna deres kan bli voldtatt eller drept, sove om natta? N\u00e5r jeg, som lever i et land med fred og som dessuten har et barn som aldri sulter, kan v\u00e6re s\u00e5 s\u00e5rbar og redd for barnet mitt, hvordan vil det ikke da oppleves \u00e5 v\u00e6re mor og leve i et land med sult, fattigdom, eller begge deler?", "S\u00e5 her ligger det kanskje en n\u00f8kkel. En kan ta utgangspunkt i sitt eget liv og tenke hvis det var jeg. Hvis det var jeg som ikke hadde penger til mat, hvis det var jeg som opplevde \u00e5 frykte for at jeg selv, mine venner eller mine barn m\u00e5tte d\u00f8 av sult eller i krig, men var maktesl\u00f8s til \u00e5 gj\u00f8re noe med det, hvordan ville jeg at de som hadde makt til \u00e5 gj\u00f8re noe skulle handle?", "En annen n\u00f8kkel kan ligge i \u00e5 kvitte seg med f\u00f8lelsen av h\u00e5pl\u00f8shet, tanken om at det er for seint \u00e5 snu utviklingen, at det ikke g\u00e5r an \u00e5 gj\u00f8re noe for \u00e5 hindre sult, fattigdom og milj\u00f8problemer. Hvor mange penger trengs det for eksempel for \u00e5 slette all gjeld til alle land som ligger s\u00f8r for Sahara i Afrika? Det dreier seg om en sum som tilsvarer det bel\u00f8pet som USA brukte p\u00e5 sine milit\u00e6re ressurser i Irak, bare i l\u00f8pet av det siste \u00e5ret som er g\u00e5tt! Dette kunne doktor i \u00f8konomi Noreena Hertz fortelle p\u00e5 F\u00f8rst og sist fredag 30. september. Slike sammenligninger tydeliggj\u00f8r at forandringer er mulig om en er villig til \u00e5 tenke nytt og gj\u00f8re modige, nye prioriteringer.", "\u00c5 drive valgkamp handler ikke bare om \u00e5 diskutere for eller imot bompengeringer, privat eller offentlig skole, eller hvorvidt distriktene trenger flere penger fra staten. \u00c5 ikke snakke om at 30 000 barn d\u00f8r som resultat av ekstrem fattigdom hver dag er ogs\u00e5 en ut\u00f8velse av politisk makt. Da usynliggj\u00f8r man det faktum at vi som et av verdens rikeste land faktisk har et ansvar for \u00e5 forholde oss til dette og gj\u00f8re noe med det. Sult. Hver dag d\u00f8r 30 000 barn som f\u00f8lge av ekstrem fattigdom."]}, {"field": "category0", "value": "meninger"}, {"field": "contenthash", "value": "41387a9ec7d4cc318fad1ef50ae598f67009e4d661592fb5de30af08714e57b8"}, {"field": "createtime", "value": "2017-05-06T20:24:57.000Z"}, {"field": "description", "value": "Av og til kan det v\u00e6re lurt \u00e5 sp\u00f8rre seg uvanlige sp\u00f8rsm\u00e5l som: Hva blir det ikke snakket om? Hva er det som ikke blir nevnt, hva er det som ikke f\u00e5r plass?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b2e432c0787022b816fe4987a2474c00b32dc813.jpg?59474c2b"}, {"field": "dominantthumbnaildimensions", "value": "256x256"}, {"field": "heading", "value": "Usynliggj\u00f8ringens makt -adressa.no"}, {"field": "id", "value": "b2e432c0787022b816fe4987a2474c00b32dc813"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["ekstrem fattigdom", "dag", "ansvar", "h\u00f8yt forbruk", "makt", "mor", "verdens rikeste land", "mennesker", "barn", "sp\u00f8rsm\u00e5l", "politikere", "land", "fattigdom", "leve", "sult"]}, {"field": "kw-entity", "value": ["make", "noreena hertz", "sahara"]}, {"field": "kw-location", "value": ["irak", "afrika", "norge", "bergen"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Usynliggj\u00f8ringens makt"}, {"field": "og-type", "value": "article"}, {"field": "og-url", "value": "http://www.adressa.no/meninger/article587404.ece"}, {"field": "pageclass", "value": ["article"]}, {"field": "publishtime", "value": "2005-11-01T08:26:05.000Z"}, {"field": "recs-articleid", "value": "2095014"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-11-01T08:26:05.000Z"}, {"field": "recs-rawtitle", "value": "Usynliggj\u00f8ringens makt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Av og til kan det v\u00e6re lurt \u00e5 sp\u00f8rre seg uvanlige sp\u00f8rsm\u00e5l som: Hva blir det ikke snakket om? Hva er det som ikke blir nevnt, hva er det som ikke f\u00e5r plass?"}, {"field": "thumbnail", "value": "http://content-thumbnail.cxpublic.com/content/thumbnail200x150/b2e432c0787022b816fe4987a2474c00b32dc813.jpg?59474c2b"}, {"field": "thumbnailfullheightdimensions", "value": "200x1578"}, {"field": "timestamp", "value": "2017-06-19T03:59:39.000Z"}, {"field": "title", "value": "Usynliggj\u00f8ringens makt"}, {"field": "url", "value": "http://www.adressa.no/meninger/article587404.ece"}, {"field": "urlhash", "value": "b2e432c0787022b816fe4987a2474c00b32dc813"}], "score": 0.6494325, "siteId": "9222270286501375973", "id": "b2e432c0787022b816fe4987a2474c00b32dc813"}

