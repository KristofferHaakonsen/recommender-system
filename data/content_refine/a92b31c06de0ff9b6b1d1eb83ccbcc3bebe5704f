{"fields": [{"field": "modifiedtime", "type": "time", "value": "2014-10-05T09:10:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["\u2013 Leter dere etter noe?", "Sp\u00f8r han mens det knatrer h\u00f8rbart fra metalldetektorene mennene skyver foran seg.", "\u2013 Ja, for s\u00e5 vidt.", "Karl Johan Valderhaug, som selv skal gj\u00f8re et praktfunn f\u00f8r dagen er omme, presenterer seg og sin medbrakte detektor for mannen i bilen, f\u00f8r han kjapt understreker at alle grunneierne i omr\u00e5det har gitt tillatelse til den lett synlige aktiviteten.", "\u2013 S\u00e5 spennende. Under pl\u00f8ying dukker mye rart opp av \u00e5kerjorda. Hestesko og annet skrot. H\u00e5per dere finner noe skikkelig verdifullt, smiler mannen i bilen og farter forn\u00f8yd videre.", "Metalls\u00f8ker-interessen brer seg. P\u00e5 f\u00e5 \u00e5r har salget av metalldetektorer \u00f8kt kraftig. Betydelige funn av stor arkeologisk verdi er ogs\u00e5 gjort. Museene merker godt at innleveringen av historiske gjenstander tar seg opp. Bare i l\u00f8pet av siste \u00e5r har Vitenskapsmuseet i Trondheim tatt imot flere \u00f8kser, sverd, mynter og smykker som er fra flere hundre til mer enn tusen \u00e5r gamle.", "Metalls\u00f8kerforeningene er opptatt av \u00e5 drille medlemmene sine i lovverket som gjelder for denne typen aktivitet. Alle funn av f\u00f8rreformatoriske gjenstander skal rapporteres. \u00c5 beholde innleveringspliktige ting er straffbart. I Sverige har ikke vanlige folk lov til \u00e5 bruke detektor. Et forbud kan ogs\u00e5 komme i Norge om detektoreierne ignorerer regelverket.", "\u2013 Da jeg kj\u00f8pte min f\u00f8rste metalldetektor p\u00e5 postordre for et par \u00e5r siden, fulgte et informasjonsskriv fra Norsk Metalls\u00f8kerforening med p\u00e5 kj\u00f8pet. Det er jeg glad for, sier Valderhaug. P\u00e5 tampen av fjor\u00e5ret var han med p\u00e5 \u00e5 stifte Trondheim Metalls\u00f8kerklubb. I dag er han leder for 27 medlemmer. Kj\u00e6resten Marthe Stendahl er eneste jente.", "\u2013 En s\u00e6r hobby. Men etter \u00e5 ha fulgt Karl Johan ut i felt et par ganger, er ogs\u00e5 jeg bitt av basillen, ler Marthe, midt i gruppen av mannlige klubbkolleger. Alle er p\u00e5 tur ut i det nysl\u00e5tte \u00e5kerlandskapet, som er omgitt av historisk kjente g\u00e5rdsnavn som Gimse, Rimol og Tranm\u00e6l.", "Br\u00e5tt knatrer det i en detektor p\u00e5 motsatt side av veien. Alle snur seg og lytter spent. Gull og jernskrap lager ulik lyd.", "\u2013 Et \u00abhot spot\u00bb?", "\u2013 Neeei, det er nok bare \u00abs\u00f8ppel spot\u00bb denne gangen ogs\u00e5, fastsl\u00e5r Marthe og ler.", "Mye metall er \u00e5 finne i tr\u00f8ndersk \u00e5kerjord. Oftest varsler detektoren om komplett verdil\u00f8se saker som knapper, spiker og s\u00f8lvpapir. S\u00f8lv og s\u00f8lvpapir kan fremkalle samme detektorlyd. Metalls\u00f8kerne l\u00e6rer tidlig \u00e5 t\u00f8yle spenningspulsen. Langt ute i \u00e5keren vifter Sven Erik Brunes br\u00e5tt med formiddagens st\u00f8rste funn. En rusten spiker av magnumformat.", "\u2013 Et av medlemmene samler p\u00e5 hjemmesmidde spiker. Han blir sikkert glad, smiler Brunes, som var langt heldigere under et s\u00f8k ved Jonsvannet tidlig p\u00e5 sommeren. Da fant han en giftering i gull med inskripsjonen: \u00abDin Torbj\u00f8rn 1.1. 1954\u00bb. Han ber oss nevne funnet i avisa. Kanskje rette eier melder seg?", "Brunes drar ogs\u00e5 en annen av formiddagens skatter opp fra lomma: En blyantlignende, rusten sak p\u00e5 knappe ti centimeter \u00e5penbarer seg.", "Kanskje er det en pilspiss? En brynjepenetrerende pilspiss til og med? For tusen \u00e5r siden bodde Einar Tambarskjelve, mesterskytteren fra slaget ved Svolder, p\u00e5 g\u00e5rden Gimse, rett opp i bakken. Kanskje fl\u00f8y pilen en gang ut fra hans stramt spente bue? Det er lov \u00e5 fabulere. Medlemmene i metalls\u00f8kerklubben gj\u00f8r jevnlig oppdagelser som frisker opp skoledagenes historiepensum.", "Fra f\u00f8r er Melhus kjent for flere fine arkeologiske funn fra ulike epoker, samt bosetningsspor av imponerende omfang fra tidlig jernalder. Mye kom fram i dagen under utgravningene f\u00f8r omleggingen av E6 gjennom kommunen. Einar Tambarskjelve er heller ikke eneste melhusbygg som er nevnt i sagalitteraturen. H\u00f8vdingen Asbj\u00f8rn fra Medalhus sto steilt imot da kong H\u00e5kon den gode snakket varmt om kristendommen p\u00e5 Frostatinget for mer enn tusen \u00e5r siden. Men mest kjent er trolig historien om H\u00e5kon Jarls ulykksalige flukt gjennom dalf\u00f8ret, etter at han kom p\u00e5 kant med lokale b\u00f8nder som ikke lenger ville finne seg i at jarlen forgrep seg p\u00e5 konene og d\u00f8trene deres.", "Jarlen og trellen Kark gjemte seg i Jarlshola like nord for metalls\u00f8kerklubbens leteomr\u00e5de, f\u00f8r de tryglet Tora p\u00e5 Rimol, jarlens trofaste elskerinne, om hjelp. Det var under hennes grisebinge at jarlen mistet hodet. Denne dagen skal mye av innmarka p\u00e5 Rimol sjekkes av detektorgjengen, og med stort hell. Men enn\u00e5 er det tidlig s\u00f8ndag formiddag, og de t\u00e5lmodige detektorbrukerne m\u00e5 n\u00f8ye seg med \u00e5 lirke fram en og annen hestesko og rare klumper som muligens er slaggrester, fra de sm\u00e5 hullene sine i bakken.", "Karl Johan Valderhaug finner heller ikke stort av betydning og han forteller om starten p\u00e5 sin metalls\u00f8kerinteresse. Som barn fikk han h\u00f8re at bestefaren hadde gravd ned v\u00e5pnene sine fra krigen i n\u00e6rheten av familiehytta p\u00e5 Sunnm\u00f8re.", "\u2013 \u00c5 finne igjen hans v\u00e5pen er dr\u00f8mmen. En gammel bajonett, blant annet. Men enn\u00e5 har jeg ikke hatt hellet med meg, sier klubblederen.", "Vi tar avskjed og blir enige om \u00e5 prate mer om dagens funn neste formiddag.", "Men Valderhaug venter ikke til neste dag. I sjutida samme kveld ringer telefonen:", "\u2013 Hei! Vi har funnet noe som du sikkert vil se!", "\u2013 Hva da?", "\u2013 En gullring. En skikkelig diger og feit gullring!", "Stemmen skjelver \u00f8rlite.", "Framme ved Rimol-g\u00e5rdens l\u00e5ve nede p\u00e5 de flate Bag\u00f8yen-jordene er flere av metalls\u00f8kerklubbens medlemmer tett samlet rundt lederen sin. Opp av lomma trekker han en plastpose. Dagens sensasjonsfunn triller ut i h\u00e5nda hans og glitrer magisk i lyset fra kveldshimmelen. \u00c6refrykten i ansiktene rundt er ikke til \u00e5 ta feil av.", "\u2013 Wow! Hvem kan ha b\u00e5ret en slik ring?", "Valderhaug smiler og rister p\u00e5 hodet. Han nekter \u00e5 tippe, antyder bare at ringen muligens skriver seg fra vikingtiden. S\u00e5 romslig som den er, m\u00e5 den en gang ha sittet p\u00e5 en grovbygd mannsh\u00e5nd.", "\u2013 Kanskje H\u00e5kon Jarl eller svigers\u00f8nnen Einar Tambarskjelve har hatt den p\u00e5 fingeren sin?", "Nei, Valderhaug vil ikke spekulere. Sier bare at arkeologene ved Vitenskapsmuseet allerede neste dag skal f\u00e5 ringen p\u00e5 sitt bord.", "\u00abRingens herre\u00bb f\u00f8lger heller ikke kompisenes oppfordring om \u00e5 ta gullfunnet p\u00e5 fingeren.", "\u2013 Kanskje blir du usynlig, fleiper Roy S\u00f8reng, som ble anropt like etter at dagens gullfunn var gjort.", "\u2013 Dere skulle sett ham. Han gr\u00e5t og skalv om hverandre, ler Roy.", "Neste dag m\u00f8tes vi p\u00e5 kontoret til magasinforvalter Jenny Kalseth ved Vitenskapsmuseet sammen med en stor forsamling arkeologer og pressefolk. I l\u00f8pet av noen korte kvelds- og morgentimer har nyheten om gullfunnet spredd seg i vide kretser, og \u00aballe\u00bb vil se, ogs\u00e5 via museets nettsider.", "\u2013 Funnet f\u00f8rte til rekordmange \u00ablikes\u00bb p\u00e5 facebooksidene v\u00e5re. Vi s\u00e5 ogs\u00e5 at saken spredde seg til mange andre nettsider, sier Tove Eivindsen, museets kommunikasjonsleder.", "Og slike tilbakemeldinger til metalls\u00f8kermilj\u00f8et er til stor inspirasjon. Nesten hver uke gj\u00f8res nye oppdagelser. I B\u00f8rsa ble et vikingsverd og to \u00f8kser nylig funnet av et annet klubbmedlem.", "\u2013 Dette er stort. Disse tingene ville sannsynligvis aldri blitt funnet uten metalls\u00f8kermilj\u00f8ets innsats, sier arkeolog Anne Haug. Trolig m\u00e5 hun styrke museets mottaksapparat for \u00e5 h\u00e5ndtere de mange arkeologiske funnene p\u00e5 forsvarlig vis."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "cd20076687ce5afe524f2ac18f6fa6c17b6915824cecb2e875cee080e80abfaa"}, {"field": "createtime", "value": "2017-04-28T16:44:38.000Z"}, {"field": "description", "value": "Hva i all verden er det som foreg\u00e5r?En g\u00e5rdbruker br\u00e5stopper bilen, og peker mot karene som rusler sakte ute p\u00e5 de sv\u00e6re flate jordene ved Gaula."}, {"field": "dominantimage", "value": "http://www.adressa.no/pluss/magasin/article10192459.ece/ALTERNATES/w980-default/Metalldetektor_03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a92b31c06de0ff9b6b1d1eb83ccbcc3bebe5704f.jpg?59037176"}, {"field": "dominantthumbnaildimensions", "value": "300x169"}, {"field": "heading", "value": ["Skattejakt i stubb\u00e5keren -adressa.no", "Mer til museene", "Giftering fra 1954", "Tambarskjelves pil?", "Sensasjonsfunnet", "Glade arkeologer"]}, {"field": "id", "value": "a92b31c06de0ff9b6b1d1eb83ccbcc3bebe5704f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["arkeologiske funn", "dag", "funn"]}, {"field": "kw-entity", "value": ["gimse", "jarlshola", "rimol", "svolder", "torbj\u00f8rn", "asbj\u00f8rn", "gaula", "norsk metalls\u00f8kerforening", "rimol og tranm\u00e6l", "medalhus", "jonsvannet", "bag\u00f8yen", "trondheim metalls\u00f8kerklubb", "marthe stendahl", "frostatinget", "kark", "b\u00f8rsa", "vitenskapsmuseet"]}, {"field": "kw-location", "value": ["sunnm\u00f8re", "melhus", "sverige", "tora", "norge"]}, {"field": "kw-pageclass", "value": "article"}, {"field": "kw-person", "value": ["tove eivindsen", "einar tambarskjelve", "karl johan valderhaug", "roy s\u00f8reng", "jenny kalseth", "karl johan", "h\u00e5kon jarl", "sven erik brunes", "anne haug"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10192459.ece/ALTERNATES/w980-default/Metalldetektor_03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skattejakt i stubb\u00e5keren"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10192469.ece"}, {"field": "pageclass", "value": ["article"]}, {"field": "publishtime", "value": "2014-10-05T09:10:22.000Z"}, {"field": "recs-articleid", "value": "10192469"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-10-05T09:10:22.000Z"}, {"field": "recs-rawtitle", "value": "Skattejakt i stubb\u00e5keren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hva i all verden er det som foreg\u00e5r?En g\u00e5rdbruker br\u00e5stopper bilen, og peker mot karene som rusler sakte ute p\u00e5 de sv\u00e6re flate jordene ved Gaula."}, {"field": "thumbnail", "value": "http://content-thumbnail.cxpublic.com/content/thumbnail200x150/a92b31c06de0ff9b6b1d1eb83ccbcc3bebe5704f.jpg?59037176"}, {"field": "thumbnailfullheightdimensions", "value": "200x2880"}, {"field": "timestamp", "value": "2017-04-28T16:44:38.000Z"}, {"field": "title", "value": "Skattejakt i stubb\u00e5keren"}, {"field": "url", "value": "http://www.adressa.no/pluss/magasin/article10192469.ece"}, {"field": "urlhash", "value": "a92b31c06de0ff9b6b1d1eb83ccbcc3bebe5704f"}], "score": 0.67728907, "siteId": "9222270286501375973", "id": "a92b31c06de0ff9b6b1d1eb83ccbcc3bebe5704f"}

