{"fields": [{"field": "modifiedtime", "type": "time", "value": "2012-04-18T21:33:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti nipen"}, {"field": "body", "value": ["Saken oppdateres.", "Irina Hjert\u00f8 kom fra en hverdag med hektisk arbeidsliv, utenlandsturer, restaurantbes\u00f8k og velstelt hjem og fasade. Da hun tr\u00e5dte over d\u00f8rstokken til familien Flataune i B\u00f8rsa for \u00e5 delta i TV3s \u00abKonebytte\u00bb kom sjokket umiddelbart.", "- 237 par sko l\u00e5 slengt veggimellom og det var sand overalt i gangen. Det kl\u00f8dde i fingrene med en gang jeg kom, jeg ville rydde og vaske, sier Irina.", "Hun kommer fra et minimalistisk hjem p\u00e5 Ranheim, mens familien i B\u00f8rsa har en helt annen oppfatning av hjemmehygge.", "- Jeg vil ha liv og r\u00f8re i stua, det m\u00e5 synes at det bor folk i huset, sier Gunn Flataune.", "Irina jobber til daglig i klesbutikk og har egen fris\u00f8rsalong i huset. \u00d8konomien er god, livsstilen urban og mannen Geir og de tre barna er vant til \u00e5 dele oppgavene hjemme.", "I TV3s \u00abKonebytte\u00bb 2. p\u00e5skedag f\u00e5r tv-seerne se henne ta plass hjemme hos familien Flataune i B\u00f8rsa. Huset har familien bygget for milliongevinsten de vant i Lotto for et par \u00e5r siden.", "- Vi er en helt normal familie. Men vi var i en spesiell situasjon da programmet ble spilt inn, fordi vi var hjemme begge to. N\u00e5 har jeg begynt \u00e5 jobbe i bruktbutikk, og Roar h\u00e5per \u00e5 komme tilbake i jobb fra sykemelding, sier Gunn.", "Hun er vant til \u00e5 stelle for familien p\u00e5 hjemmebane.", "- Det er bare s\u00e5nn jeg er. Min mor gjorde det samme for oss, s\u00e5 det er helt normalt for meg, sier Gunn.", "Irina var derimot ikke vant med \u00e5 diske opp egg, bacon og ferske aviser om morgenen for mannen i huset.", "- De hadde det ganske bedagelig, med mye tv og Nintendo. Hjemme f\u00e5r jeg ikke satt meg ned foran favorittprogrammet mitt, \u00abFrustrerte fruer\u00bb, f\u00f8r huset er shinet. Her kunne tallerknene st\u00e5 etter middag mens man satt seg og s\u00e5 p\u00e5 tv. Jeg ble skikkelig makelig selv da jeg kom dit, jeg l\u00e5 p\u00e5 sofaen og spiste sjokolade foran tv-en, sier Irina.", "Gunn opplever imidlertid ikke familien sin som rotete.", "- Det er ikke mer rotete hos oss enn hos andre familier. Jeg liker ikke \u00e5 v\u00e6re en h\u00f8nemor som alltid ber ungene plukke opp hvis de er opptatt med \u00e5 leke, for jeg er opptatt av at ungene skal f\u00e5 utfolde seg s\u00e5 mye som de trenger. Men de f\u00e5r beskjed om hva de skal gj\u00f8re, ellers blir det ikke ukel\u00f8nn, sier Gunn.", "Irina var vant med st\u00f8rre innsats fra barna hjemme.", "- Jeg er sikkert litt streng, men mener unger m\u00e5 ha regler hjemme akkurat som det er regler ute i samfunnet, sier Irina.", "Til tross for store forskjeller mellom familiene, gikk hverdagen fint ogs\u00e5 i ny ramme.", "- Jeg kom veldig godt overens med Roar, men vi kunne aldri bodd sammen, ler Irina.", "Gunn syntes ogs\u00e5 det var en hyggelig familie hun bes\u00f8kte p\u00e5 Ranheim.", "- Han hjalp til mer med husarbeidet, ellers var det ikke s\u00e5 mye annerledes. Men deres familie brukte 5000 kroner i uka bare p\u00e5 mat - vi bruker ikke halvparten av det en gang, forteller Gunn.", "Irinas interesse for design og interi\u00f8r fikk utl\u00f8p under oppholdet i B\u00f8rsa, der hun skapte vei i vellinga med nye m\u00f8bler og ominnredning.", "- Men Gunn syntes det ble veldig nakent, forteller Irina.", "Gunn tilbake til et hjem med nye m\u00f8bler fra Ikea.", "- Det var litt bittert at jeg ikke fikk velge m\u00f8blene selv, Ikea ville ikke jeg valgt. Men det verste var at bildene av barna var tatt ned av veggen til fordel for Irinas malerier. Jeg satte pris p\u00e5 at hun malte til oss, men de flyttet jeg. Barnebildene m\u00e5tte rett opp igjen, for barna er min f\u00f8rsteprioritet, sier Gunn.", "Irinas hjem p\u00e5 Ranheim er minimalistisk i stilen, som klippet rett ut av en m\u00f8belkatalog if\u00f8lge Gunn.", "- Hun hadde noen kvister oppetter veggen - tennved, kaller jeg det, ler Gunn.", "B\u00e5de Irina og Gunn syntes det var en kjempeopplevelse \u00e5 v\u00e6re gjest i en annen persons liv for en kort periode, men begge var glade da de kunne returnere til sin egen familie.", "- En slik opplevelse burde egentlig v\u00e6re obligatorisk for alle. Man forelsker seg p\u00e5 nytt n\u00e5r man treffer igjen kallen sin, og setter mer pris p\u00e5 seg selv og det man har. Samtidig vet jeg at jeg blir satt pris p\u00e5 hjemme, sier Gunn, som aldri ville byttet til det stilrene hjemmet p\u00e5 Ranheim. Samme erfaringer sitter Irina igjen med.", "- Jeg er enda mer glad i mannen min etter dette, og setter st\u00f8rre pris p\u00e5 b\u00e5de han og ungene mine. Det har v\u00e6rt kjempemorsomt \u00e5 v\u00e6re med p\u00e5 dette, sier Irina.", "Se ogs\u00e5 side 10 og 11"]}, {"field": "category0", "value": "kultur"}, {"field": "contenthash", "value": "96b053e9f8c2382ebbb273bb158aa66c8fad221fb0767c11604f51e3b5101688"}, {"field": "createtime", "value": "2014-11-09T17:41:25.886Z"}, {"field": "description", "value": "Irina fra Ranheim og Gunn fra B\u00f8rsa byttet mann, barn og jobb i halvannen uke. Etterp\u00e5 var de sjeleglade for \u00e5 reise hjem."}, {"field": "dominantimage", "value": "http://www.adressa.no/incoming/article1133119.ece5/ALTERNATES/w980-default/konebytte_gunnhosfamHjerto2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0df3321865db1f4c89e010f883eb4a8b9c4b52aa.jpg?59999ee2"}, {"field": "dominantthumbnaildimensions", "value": "300x169"}, {"field": "heading", "value": ["Bytter barn og mann for TV3 -adressa.no", "Lottomillion\u00e6rer", "Ulik barneoppdragelse", "Minimalismen", "Godt \u00e5 komme tilbake"]}, {"field": "id", "value": "0df3321865db1f4c89e010f883eb4a8b9c4b52aa"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "ikea"}, {"field": "kw-concept", "value": ["hjem", "familie", "bytter barn", "barn"]}, {"field": "kw-entity", "value": ["konebytte", "nintendo", "ranheim og gunn", "geir", "lotto", "irina og gunn", "ranheim", "roar", "frustrerte", "b\u00f8rsa", "gunn flataune"]}, {"field": "kw-pageclass", "value": "article"}, {"field": "kw-person", "value": "irina hjert\u00f8"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1133119.ece5/ALTERNATES/w980-default/konebytte_gunnhosfamHjerto2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bytter barn og mann for TV3"}, {"field": "og-type", "value": "article"}, {"field": "og-url", "value": "http://www.adressa.no/kultur/article477827.ece"}, {"field": "pageclass", "value": ["article"]}, {"field": "publishtime", "value": "2005-03-17T19:44:01.000Z"}, {"field": "recs-articleid", "value": "2176890"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-03-17T19:44:01.000Z"}, {"field": "recs-rawtitle", "value": "Bytter barn og mann for TV3 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Irina fra Ranheim og Gunn fra B\u00f8rsa byttet mann, barn og jobb i halvannen uke. Etterp\u00e5 var de sjeleglade for \u00e5 reise hjem."}, {"field": "thumbnail", "value": "http://content-thumbnail.cxpublic.com/content/thumbnail200x150/0df3321865db1f4c89e010f883eb4a8b9c4b52aa.jpg?59999ee2"}, {"field": "thumbnailfullheightdimensions", "value": "200x1039"}, {"field": "timestamp", "value": "2017-08-20T14:38:26.000Z"}, {"field": "title", "value": "Bytter barn og mann for TV3"}, {"field": "url", "value": "http://www.adressa.no/kultur/article477827.ece"}, {"field": "urlhash", "value": "0df3321865db1f4c89e010f883eb4a8b9c4b52aa"}], "score": 0.6395286, "siteId": "9222270286501375973", "id": "0df3321865db1f4c89e010f883eb4a8b9c4b52aa"}

