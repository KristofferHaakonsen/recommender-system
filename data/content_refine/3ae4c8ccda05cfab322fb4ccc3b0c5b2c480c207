{"fields": [{"field": "modifiedtime", "type": "time", "value": "2012-06-20T09:23:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Movie"}, {"field": "author", "value": "martin nordvik"}, {"field": "body", "value": ["LETTERS FROM IWO JIMA", "Am. drama", "Regi: Clint Eastwood Med: Ken Watanabe, Kazunari Ninomiya, Shido Nakamura, Ryo Kase, Hiroshi Watanabe", "\u00abVi gj\u00f8r unevnelige ting!\u00bb Slik skriver en japansk soldat i et brev til familien. Den andre verdenskrig g\u00e5r mot slutten, han er i kamp p\u00e5 \u00f8ya Iwo Jima i Stillehavet. Forsvarer den mot et massivt amerikansk angrep. \u00d8yas posisjon har gitt den enorm strategisk betydning, s\u00e5 slaget er avgj\u00f8rende.", "De japanske soldatenes \u00abBrev fra Iwo Jima\u00bb n\u00e5dde ikke adressatene; brevene ble funnet under utgravning p\u00e5 \u00f8ya lang tid etter krigen. De er dokumenter som forteller om et drama med historisk betydning; men viktigere er det at de forteller om soldatenes personlige opplevelser som brikker i det makabre spillet.", "Clint Eastwoods interesse for slaget som er blitt en myte p\u00e5 begge sider, f\u00f8rte ham til historien om \u00abFlags of Our Fathers\u00bb og resulterte i en sterk film som unders\u00f8kte historien bak det ber\u00f8mte bildet fra Iwo Jima. Eastwoods stort anlagte film med location-opptak og rystende rekonstruksjoner stilte aktuelle sp\u00f8rsm\u00e5l omkring krigf\u00f8ring og heroisering.", "S\u00e5 n\u00f8yer han seg alts\u00e5 ikke med det, n\u00e5 snur han bildet og lager en enda bedre film om slaget slik det kan ha blitt opplevd av de japanske soldatene. Disse visste at oppdraget p\u00e5 Iwo Jima var den visse d\u00f8d, en kollektiv selvmordsaksjon, og Eastwood har lest seg inn til de individuelle tankene og ved hjelp av uts\u00f8kte japanske skuespillere skildret reaksjonene etter hvert som dommedag kom n\u00e6rmere.", "Filmatisk er det ikke epokegj\u00f8rende - men velgjort i alle detaljer, - brokker fra brevene, glimt fra soldatenes bakgrunn, eksempler p\u00e5 kadaverdisiplin og psykisk pisking - og den n\u00f8kterne planlegging. Utvalget av den lille representative gruppen er perfekt, den listige strategen, rytterhelten som var deltaker i Los Angeles-OL 1932, den uanselige \u00absoldat Svejk\u00bb-typen, offiseren med mottoet \u00abvinne eller d\u00f8\u00bb. De kommer s\u00e5 tett innp\u00e5 at man er p\u00e5 deres side n\u00e5r sjokkangrepet kommer; den kollektive katastrofen og den individuelle tragedien.", "Regiss\u00f8r Eastwood holder den dramaturgiske plan i et jerngrep, ventingen, angsten, den eksplosive utladningen og - de intenst stille \u00f8yeblikkene. Det blir en film om respekten (eller mangel p\u00e5 respekt) for menneskeliv midt i massemyrderiet, og den underjordiske labyrinten, det utbrente landskapet blir inngangen til d\u00f8dsriket. Bildene er nesten renset for farger og gir en f\u00f8lelse av nederlag uansett hvordan slaget ender."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "85c4b8a409777ff02a0b4135e958a018b8c391d2751dfd009d7fdc0b855df002"}, {"field": "createtime", "value": "2016-09-07T18:20:29.000Z"}, {"field": "description", "value": "Eastwoods krigsskildring fra begge sider viser aggresjonens avskrekkende profil."}, {"field": "dominantimage", "value": "http://www.adressa.no/incoming/article1373735.ece5/ALTERNATES/w980-default/iwo-jima"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ae4c8ccda05cfab322fb4ccc3b0c5b2c480c207.jpg?58bec644"}, {"field": "dominantthumbnaildimensions", "value": "300x169"}, {"field": "heading", "value": "Krigens grusomme ansikt -adressa.no"}, {"field": "id", "value": "3ae4c8ccda05cfab322fb4ccc3b0c5b2c480c207"}, {"field": "keyword", "value": "Movie"}, {"field": "keywords", "value": "Movie"}, {"field": "kw-category", "value": ["kultur", "filmanmeldelser", "film"]}, {"field": "kw-concept", "value": ["krigen", "japansk soldat", "slaget", "soldat", "krigens grusomme ansikt", "film", "japansk", "brev"]}, {"field": "kw-entity", "value": ["svejk", "flags of our fathers", "stillehavet", "iwo jima", "our fathers", "brev"]}, {"field": "kw-location", "value": ["eastwood", "los angeles"]}, {"field": "kw-pageclass", "value": "article"}, {"field": "kw-person", "value": "clint eastwoods"}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/incoming/article1373735.ece5/ALTERNATES/w980-default/iwo-jima"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigens grusomme ansikt"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article1553646.ece"}, {"field": "pageclass", "value": ["article"]}, {"field": "publishtime", "value": "2010-11-19T12:05:31.000Z"}, {"field": "recs-articleid", "value": "859121"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2010-11-19T12:05:31.000Z"}, {"field": "recs-rawtitle", "value": "Krigens grusomme ansikt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "Eastwoods krigsskildring fra begge sider viser aggresjonens avskrekkende profil."}, {"field": "thumbnail", "value": "http://content-thumbnail.cxpublic.com/content/thumbnail200x150/3ae4c8ccda05cfab322fb4ccc3b0c5b2c480c207.jpg?58bec644"}, {"field": "thumbnailfullheightdimensions", "value": "200x1105"}, {"field": "timestamp", "value": "2017-03-07T14:40:04.000Z"}, {"field": "title", "value": "Krigens grusomme ansikt"}, {"field": "url", "value": "http://www.adressa.no/kultur/film/filmanmeldelser/article1553646.ece"}, {"field": "urlhash", "value": "3ae4c8ccda05cfab322fb4ccc3b0c5b2c480c207"}], "score": 0.8410673, "siteId": "9222270286501375973", "id": "3ae4c8ccda05cfab322fb4ccc3b0c5b2c480c207"}

