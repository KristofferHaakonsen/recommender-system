{"fields": [{"field": "modifiedtime", "type": "time", "value": "2012-12-14T12:28:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ragnhild fagerheim"}, {"field": "body", "value": ["Saken oppdateres.", "\u2013Ah, jeg ble varm, jeg n\u00e5! Man kjenner det i beina, sier Toril Lian Hamstad.", "Hun har akkurat satt barnebarnet Signe Sundin Hamstad (5) ned p\u00e5 bakken, etter \u00e5 ha b\u00e5ret henne p\u00e5 skuldrene de siste hundre meterne opp til turisthytta R\u00f8nningen i Trondheim. Ved siden av henne har s\u00f8nnen Toralf Sundin Hamstad l\u00f8pt sikksakk opp bakkene med Even Sundin Hamstad (snart 3) i barnevogna. N\u00e5 gj\u00f8r Toralf seg klar for akebrettkj\u00f8ring.", "LES OGS\u00c5: - Lek er mer effektivt enn spinning", "\u2013Det er veldig god trening i \u00e5 leke med barna. Spesielt med akebrett, det blir mye l\u00f8ping opp og ned, sier han, f\u00f8r de tre generasjonene fyker ned skr\u00e5ningen i et tog av runde plast-akebrett.", "Familien er med Barnas Turlag til R\u00f8nningen i Trondheim. Dagens aktivitetsleder, Maria Holo Leikarnes, har i l\u00f8pet av formiddagen gjort unna et titall turer i h\u00f8yt tempo, if\u00f8rt bamsekostyme. Litt ekstra prakk er det, men ved \u00e5 n\u00e6rme seg ungene i m\u00e5ten \u00e5 v\u00e6re aktiv p\u00e5, tror hun man ogs\u00e5 bedrer forholdet til barna.", "\u2013 Foreldre m\u00e5 komme seg ut av voksenskallet sitt, det gj\u00f8r at de kommer n\u00e6rmere ungene. Man m\u00e5 f\u00f8le seg litt barnslig, og ikke ta seg selv s\u00e5 seri\u00f8st, sier hun.", "Som leder for barn- og ungdomsavdelingen i Trondhjems Turistforening, og som sm\u00e5barnsmor, er hun vant til \u00e5 v\u00e6re i aktivitet ute med ungene. Her er hennes aktivitetstips for en leken og sprek vinter.", "* Meis- og pulktur med de minste", "\u2013 Vanlige turer er mest for foreldrenes skyld. De minste tar du i b\u00e6remeis, og da f\u00e5r du den ekstra vekta som du kjenner i f\u00f8ttene. \u00c5 bruke pulk er ogs\u00e5 lurt. N\u00e5r en g\u00e5r p\u00e5 ski s\u00e5 bruker en hele kroppen, og med pulken blir belastningen litt st\u00f8rre. Flere bruker jo ogs\u00e5 \u00e5 dra bildekk etter seg n\u00e5r de trener, og med pulken f\u00e5r du den samme effekten. Eller s\u00e5 kan man b\u00e6re ungene p\u00e5 skuldrene, l\u00f8pe med barnevogna og lignende.", "* Skattejakt med de mellomste", "\u2013 For \u00e5 f\u00e5 ungene med p\u00e5 markaturer er det lurt \u00e5 ha et m\u00e5l. For eksempel kan man p\u00e5 forh\u00e5nd gjemme ting som ungene skal finne i l\u00f8ypa. Et godt tips er \u00e5 ta med fakler p\u00e5 turen. Da blir det litt mer spennende, og det gir turen et lite piff. Man kan ogs\u00e5 ta med sj\u00f8r\u00f8verhatter og si at man skal ut og finne skatten.", "* Aking", "\u2013 Aking er suveren trening og veldig artig. Foreldre m\u00e5 ta av seg voksenhatten og bli litt barnslige igjen. Det er veldig god trening i for eksempel \u00e5 dra ungene etter seg opp til akebakkene. Og med alle turene opp og ned bakken blir man lett and-pusten. Hvis du bygger hopp, s\u00e5 f\u00e5r man armtrening i tillegg.", "* Bygg sn\u00f8hule", "\u2013 Ha som m\u00e5l \u00e5 bygge ei sn\u00f8hule som er stor nok til \u00e5 ta en kakao, eller kanskje til \u00e5 overnatte i. Man blir skikkelig sliten i armene av gravingen, det er god mosjon.", "* Sn\u00f8engler, sn\u00f8mann og sn\u00f8maling", "\u00c5 lage engler er morsomt, og hvis du l\u00f8fter beina litt kan det ogs\u00e5 v\u00e6re god magetrening. \u00c5 lage sn\u00f8mann kan ogs\u00e5 v\u00e6re tungt. Lag en s\u00e5 stor som mulig, og l\u00f8ft kulene p\u00e5 plass. Det er ogs\u00e5 artig \u00e5 blande ut maling med vann, og male i sn\u00f8en.", "Maria Holo Leikarnes understreker hvor viktig det er \u00e5 kle seg godt n\u00e5r voksne og barn er ute og basker i sn\u00f8en. Hun tror d\u00e5rlig bekledning og inaktivitet er grunnen til at det som regel er foreldrene som gir seg f\u00f8rst.", "\u2013 Barna er godt kledd i kjele-dresser og holder seg varme ved \u00e5 v\u00e6re aktive. Foreldre derimot, har en tendens til \u00e5 bli st\u00e5ende og se p\u00e5 fra sidelinja med for lite kl\u00e6r. Men de skal v\u00e6re aktive selv, da holder de varmen, og kan v\u00e6re ute lenger. Det kan v\u00e6re lurt \u00e5 kj\u00f8pe kjeledresser for voksne.", "Signe og Even har kj\u00f8rt dagens siste runde i bakken, og familien har trukket inn i stua p\u00e5 R\u00f8nningen. N\u00e5 er det tid for kanelboller og kos. Representantene fra alle generasjonene er r\u00f8de i kinnene og varme i kroppen, det er bare \u00e5 f\u00e5 av seg det ytterste laget med kl\u00e6r.", "I romjula skal hele familien m\u00f8tes til akedag, b\u00e5de tanter og onkler, besteforeldre og barnebarn. En sprek tradisjon p\u00e5 tvers av generasjonene. Toralf har opp igjennom \u00e5rene bitt seg merke i at det er de voksne som blir fortest slitne.", "\u2013 Og vi merker i alle fall at vi ikke er unge lenger, og blir fort b\u00e5de gul og bl\u00e5!"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "947af0df07e133db965ad74988e9f7317b76785b4d6ae2d7c07dc335be001f83"}, {"field": "createtime", "value": "2015-09-30T15:05:25.000Z"}, {"field": "description", "value": "\u00c5 leke med ungene i sn\u00f8en gir topp treningseffekt og et tettere forhold mellom foreldrene og barna. Her f\u00e5r du tips til aktiviteter for store og sm\u00e5."}, {"field": "dominantimage", "value": "http://www.adressa.no/incoming/article6816173.ece/ALTERNATES/w980-default/sprek_lek%20med%20barna%203.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6fbffdb84b22c86bc269e30be37d3c3543876b7d.jpg?596b80a7"}, {"field": "dominantthumbnaildimensions", "value": "300x169"}, {"field": "heading", "value": ["Lek deg sprek med ungene -adressa.no", "Barnslig trening", "Kle deg godt"]}, {"field": "id", "value": "6fbffdb84b22c86bc269e30be37d3c3543876b7d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-concept", "value": ["unge", "foreldre", "turen", "trener", "barn"]}, {"field": "kw-entity", "value": ["signe og even", "trondhjems turistforening", "toril lian hamstad", "barnas turlag", "r\u00f8nningen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["signe sundin hamstad", "maria holo leikarnes", "even sundin hamstad", "toralf sundin hamstad"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article6816173.ece/ALTERNATES/w980-default/sprek_lek%20med%20barna%203.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lek deg sprek med ungene"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article6816159.ece"}, {"field": "pageclass", "value": ["article"]}, {"field": "publishtime", "value": "2012-12-14T12:26:36.000Z"}, {"field": "recs-articleid", "value": "6816159"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2012-12-14T12:26:36.000Z"}, {"field": "recs-rawtitle", "value": "Lek deg sprek med ungene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "\u00c5 leke med ungene i sn\u00f8en gir topp treningseffekt og et tettere forhold mellom foreldrene og barna. Her f\u00e5r du tips til aktiviteter for store og sm\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/6fbffdb84b22c86bc269e30be37d3c3543876b7d.jpg?596b80a7"}, {"field": "thumbnailfullheightdimensions", "value": "200x1787"}, {"field": "timestamp", "value": "2017-07-16T15:05:11.000Z"}, {"field": "title", "value": "Lek deg sprek med ungene"}, {"field": "url", "value": "http://www.adressa.no/sport/sprek/article6816159.ece"}, {"field": "urlhash", "value": "6fbffdb84b22c86bc269e30be37d3c3543876b7d"}], "score": 0.7714216, "siteId": "9222270286501375973", "id": "6fbffdb84b22c86bc269e30be37d3c3543876b7d"}

