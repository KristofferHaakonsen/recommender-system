{"fields": [{"field": "modifiedtime", "type": "time", "value": "2016-01-30T07:43:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Linda Hofstad Helleland", "Ukeadressa", "Portrettet", "Politikk"]}, {"field": "author", "value": ["geir svardal", "foto: terje visnes"]}, {"field": "body", "value": ["Jeg satt i en middag forleden, og s\u00e5 var det noen som tok ordet og takket statsr\u00e5den for at hun var kommet. Jeg s\u00e5 meg rundt og lurte et lite \u00f8yeblikk p\u00e5 hvem det var fra regjeringen som var her, f\u00f8r jeg forsto at det var meg.", "Denne formiddagen, da Linda Hofstad Helleland bestiller en ganske ordin\u00e6r clubsandwich p\u00e5 helt alminnelige Egon, har hun v\u00e6rt kulturminister i n\u00f8yaktig \u00e9n m\u00e5ned, to dager og tre timer. Hun er travelt opptatt med \u00e5 gj\u00f8re som kultureliten r\u00e5det henne til. Hun skynder seg langsomt. Bruker tid.", "Alder: 38 \u00e5r.", "Bor: Drammen.", "Familie: Gift med Trond Helleland, to barn, Bernhard p\u00e5 ni og Konrad p\u00e5 sju.", "Utdanning: Har studert medievitenskap, statsvitenskap og sosiologi ved NTNU og skal fullf\u00f8re en master ved Handelsh\u00f8yskolen BI n\u00e5r hun f\u00e5r tid.", "Karriere: Tidligere leder av S\u00f8r-Tr\u00f8ndelag Unge H\u00f8yre og bystyrerepresentant i Trondheim. Vararepresentant p\u00e5 Stortinget 2001-2009 og innvalgt p\u00e5 eget mandat fra S\u00f8r-Tr\u00f8ndelag de to siste periodene. Ledet H\u00f8yres kvinneforum 2004-10.", "Leser: Hele tiden og mye forskjellig. Skal lese \u00abSn\u00f8mannen\u00bb av Jo Nesb\u00f8 n\u00e5, fordi jeg skal bes\u00f8ke filmsettet i Oslo.", "Lytter til: I det siste har det v\u00e6rt mye Astrid S. Musikksmaken er bred.", "Ser p\u00e5: Veldig mange serier. F\u00f8lger \u00abMammon\u00bb p\u00e5 NRK med skrekkblandet fryd for tiden.", "Aktuell: Utnevnt til kulturminister like f\u00f8r jul og reiser n\u00e5 Norge p\u00e5 kryss, tvers og langs for \u00e5 bli kjent med alle kunstformene og kulturutfordringene. I kveld er det Spellemannprisen som gjelder.", "I dag har hun v\u00e6rt i Trondheim og sett fakkelen til ungdoms-OL passere hjembyen. Om et par dager skal hun til Bod\u00f8 for \u00e5 overv\u00e6re vigslingen av Nord-Norges f\u00f8rste kvinnelige biskop. Deretter er det Spellemannpris i Oslo Spektrum, men innimellom er det noen dr\u00f8ye bunker sakspapirer som skal fort\u00e6res. Forgjengeren, Thorhild Widvey, hadde etterlatt seg mye arbeid p\u00e5 kontoret da Linda l\u00e5ste seg inn, og skrivebordet \u2013 midt i rommet \u2013 lignet alt annet enn en \u00abclean desk\u00bb.", "Hun har noen kvaliteter som gj\u00f8r henne veldig spesiell. Hun er arbeidsom, entusiastisk og har stor gjennomf\u00f8ringskraft. Da blir du s\u00e6rdeles godt rustet som politiker. Jeg blir ikke overrasket om det g\u00e5r bra for henne i statsr\u00e5djobben heller, slik det har gjort helt siden hun kom inn p\u00e5 Stortinget.", "Egentlig skulle vi ha m\u00f8ttes i Hoemsveien p\u00e5 By\u00e5sen, i Hofstad-klanens rike, s\u00e5 \u00e5 si. Men syke familiemedlemmer gjorde at Linda Hofstad Hellelands utl\u00e5nte koffertb\u00e6rer og r\u00e5dgiver p\u00e5 denne turen, en trivelig kar p\u00e5 permisjon fra turbulente UDI i seks befriende m\u00e5neder fremover, ble satt i sving.", "\u00abStatsr\u00e5den foresl\u00e5r heller Egon i S\u00f8ndre gate\u00bb, skrev han i en tekstmelding.", "Det er slik Linda Hofstad Helleland omtales n\u00e5. Ikke Linda. Ikke Hofstad Helleland. Men i tredje person entall.", "Statsr\u00e5den.", "S\u00e5 her sitter vi i det som m\u00e5 v\u00e6re restaurantens maritime avdeling, der en rob\u00e5t henger fra taket, omkranset av fiskegarn og gamle japanske p\u00e5hengsmotorer. Rett utenfor vinduet, p\u00e5 Lilletorget ved Folkets Hus, skuer en fullstendig nedsn\u00f8dd statsminister Johan Nygaardsvold inn mot oss, fra en tid da ingen norsk regjering holdt seg med kulturministre ved kongens bord.", "Det sto ikke skrevet i stjernene at vi skulle bli bestevenner. Jeg var raddis p\u00e5 Katta, hun det stikk motsatte p\u00e5 Adolf \u00d8ien. Jeg digget 3B, hun ville helst p\u00e5 Hj\u00f8rnet. Men ellers passet alt. Hun er en lidenskapelig og likandes energiklump, som lader batteriene ved \u00e5 bli mer sosial jo mer hun har \u00e5 gj\u00f8re.", "Den aller f\u00f8rste i rekken av slike, renessansemennesket Lars Roar Langslet fra H\u00f8yre, d\u00f8de dagen f\u00f8r.", "Linda \u2013 eller statsr\u00e5den, alts\u00e5 \u2013 var bare fire \u00e5r gammel da Langslet skred til verket i 1981, som tidenes f\u00f8rste kulturminister i K\u00e5re Willochs regjering, men i Morgenbladet om tre dager skal hun komme til \u00e5 lyse fred over hans minne.", "Det er bare slikt en kulturminister m\u00e5 gj\u00f8re, en respektfull hilsen til den f\u00f8rste \u2013 fra den forel\u00f8pig siste.", "- Jeg skulle gjerne vist dere Hoem, sier Linda Hofstad Helleland.", "Hun er riktig nok f\u00f8dt og oppvokst i Kl\u00e6bu og veldig preget av det tette fellesskapet og tilh\u00f8righeten til dette bygdesamfunnet rett s\u00f8r for Trondheim. Der spilte hun h\u00e5ndball og sang i kor. Dro p\u00e5 turneringer til Selbu, Surnadal og Hamar og reiste med pikekoret p\u00e5 tur til Finland. Alt hun kan om breddekultur og viktigheten av dette har hun med seg fra Kl\u00e6bu. Fra idrettshallen, kirken, samlingsplassene for h\u00f8ytid, fest og sorg.", "- Men ellers foregikk jo det aller meste inne i byen.", "Tippoldefaren hadde kj\u00f8pt et g\u00e5rdsbruk i det som i dag er Hoemsveien p\u00e5 By\u00e5sen, og hele farsslekten til Linda vokste opp der. Hun bodde selv i en egen leilighet der en periode mens hun studerte, omgitt av s\u00f8skenbarn og tremenninger i husene som fortsatt st\u00e5r slik de var.", "- Jeg husker trikketurene med min farmor ned til byen, der vi dro p\u00e5 Epa for \u00e5 m\u00f8te hennes gamle arbeidskolleger. Utsikten over byen, til Lerkendal, Munkholmen, Gl\u00f8shaugen. F\u00f8lelsen av \u00e5 h\u00f8re til her i Trondheim blir sterkere for hver dag som g\u00e5r, og n\u00e5r jeg spaserer opp Nordre eller bes\u00f8ker Nidarosdomen, og n\u00e5r jeg h\u00f8rer eller ser trikken, da kjenner jeg savnet og nesten litt sorg, sier hun.", "Om et par timer skal r\u00e5dgiveren skysse statsr\u00e5den inn i en taxi for \u00e5 rekke 15.30-avgangen s\u00f8rover. I Drammen venter ektemannen og hallingd\u00f8len Trond Helleland, parlamentarisk leder i H\u00f8yre, sammen med s\u00f8nnene Bernhard (9) og Konrad (7), de to siste begge godt innspilt p\u00e5 sm\u00e5guttelagene til Str\u00f8msgodset.", "- Jo da, \u00e5rene g\u00e5r, men jeg sier hele tiden at jeg er p\u00e5 vei hjem, og jeg tror jo p\u00e5 det at vi en gang er \u00abtilbake\u00bb. Bernhard og Konrad har ogs\u00e5 et sterkt forhold til Tr\u00f8ndelag, s\u00e5 ofte som de er her, og dette med Str\u00f8msgodet og Rosenborg har vi et avklart forhold til, forsikrer hun.", "Linda Hofstad Hellelands ansvarsomr\u00e5de er vidtspennende og omfatter alt fra kirken til Bernhards og Konrads fotballag p\u00e5 Marienlyst i Drammen. Hun tror p\u00e5 en Gud, like mye som p\u00e5 Rosenborgs gjenoppst\u00e5tte 4-3-3, men vil ikke fremst\u00e5 som en predikant.", "- Tro er noe veldig personlig, men jeg opps\u00f8ker kirkerommet og har brukt det i vanskelige tider.", "Linda fortalte nylig i et intervju med VG om hvordan hun og familien tydde til b\u00f8nn da lilles\u00f8steren for snart 30 \u00e5r siden ble f\u00f8dt for tidlig og situasjonen lenge var kritisk. Det gikk bra, men etter det har hun hatt det hun kaller et \u00abspesielt forhold til Gud og sin tro\u00bb.", "- Men hvis man definerer folk som \u00abveldig religi\u00f8s\u00bb, f\u00e5r man plutselig assosiasjoner som jeg ikke kjenner meg igjen i.", "Opp gjennom \u00e5rene har Linda Hofstad Helleland v\u00e6rt rimelig lett \u00e5 karikere, som en pertentlig ung konservativ i et godt voksent sinn. Hun ble sm\u00e5tt irettesatt av Erna Solberg i sin tid, fordi hun valgte \u00e5 ta ektemannens etternavn, og Linda irriterte seg over at NRK i p\u00e5skeh\u00f8ytiden s\u00e5 ut til \u00e5 styre stadig mer av det kristne innholdet vekk fra de store og viktige programflatene.", "- For meg har Erna alltid v\u00e6rt et forbilde og en rollemodell, sammen med andre mentorer som jeg har v\u00e6rt s\u00e5 heldig \u00e5 ha, sier hun n\u00e5.", "- Men da Erna ringte og tilb\u00f8d meg denne jobben, ble jeg helt satt ut til \u00e5 begynne med og m\u00e5tte n\u00e6rmest ta telling til ti. Det f\u00f8rste jeg tenkte p\u00e5 var hvordan vi skulle f\u00e5 det til rent praktisk. Fotballtreningen til gutta. Lekselesingen. Alle slike ting. Men Trond var knallhard og s\u00e5 bare l\u00f8sninger for meg, og dermed forsvant den lille tvilen. S\u00e5 n\u00e5 f\u00e5r han litt mer hjemmeoppdrag enn meg, fordi jobben som parlamentarisk leder ikke krever samme reiseaktivitet. Og for Bernhard og Konrad spiller det ingen rolle om det er han eller jeg som sitter p\u00e5 sengekanten og tar godnatta-praten.", "Slik var det ikke f\u00f8r, i H\u00f8yre-dronningen Kaci Kullmann Fives tid, for eksempel.", "- Situasjonen er en helt annen for meg enn den var for hennes generasjon, men dette er jo ikke spesielt for politikere. I de fleste familier er begge foreldrene utearbeidende i dag, og alle \u2013 enten du er sykepleier, sivilingeni\u00f8r eller politiker \u2013 kjenner nok at de gjerne skulle v\u00e6rt mer sammen med barna. Men samtidig er jeg veldig imponert over min egen foreldregenerasjon, den s\u00e5kalte helikoptergenerasjonen, som er voldsomt til stede i ungenes liv. Vi skal v\u00e6re forsiktig med \u00e5 gi oss selv d\u00e5rlig samvittighet.", "Linda Hofstad Helleland er ingen klassisk politisk broiler, klekket ut i et H\u00f8yre-styrt hjem p\u00e5 1980-tallet. Besteforeldrene jobbet p\u00e5 jernbanen og p\u00e5 fabrikk, og foreldrene var like trauste arbeidsfolk, som det het en gang i tiden, med en bakgrunn mer disponert for \u00e5 stemme Arbeiderpartiet i det ganske s\u00e5 r\u00f8de Kl\u00e6bu. Faren Trond, som var selger, og mora Annbj\u00f8rg, som var hjelpepleier p\u00e5 Hallsetheimen, vasset like lite i penger som sine foreldre, men de sv\u00f8mte i kulturell kapital.", "- Vi hadde en feriekasse som alle spinket og sparte til, og hver sommer la vi ut p\u00e5 tur. Det kunne v\u00e6re til Aulestad for \u00e5 oppleve Bj\u00f8rnstjerne Bj\u00f8rnson, eller vi kunne reise til Trollhaugen for \u00e5 oppdage Edvard Grieg. Vi dro til Maihaugen og til Lofoten. Jeg har sterke minner fra alle disse opplevelsene, ikke bare av at vi var sammen, men fordi det var l\u00e6rerikt og fordi det gjorde oss trygge p\u00e5 v\u00e5r egen identitet.", "Hun er veldig positiv, bestandig i godt hum\u00f8r og alltid behagelig \u00e5 v\u00e6re sammen med. Samtidig er hun en knallhard politisk konkurrent og debattsterk. Vi elsker \u00e5 fyre hverandre opp, som da vi forleden r\u00f8k helt uklar i en debatt og etterp\u00e5 holdt p\u00e5 \u00e5 le oss i hjel p\u00e5 bakerste benk i Stortinget.", "Da Linda begynte \u00e5 studere, flyttet hun etter en mellomlanding p\u00e5 Hoem inn i et kollektiv i den beryktede Bajazzo-g\u00e5rden i S\u00f8ndre gate, rett ved der hun n\u00e5 sitter og f\u00e5r i seg de siste bitene av clubsandwichen. Hun var for lengst blitt fanget opp av H\u00f8yre \u2013 helt greit, l\u00f8d beskjeden hjemmefra, bare hun fikk seg en utdannelse \u2013 og arbeidet som ungdomssekret\u00e6r i Unge H\u00f8yre i Trondheim. Hun tjente 3500 kroner i m\u00e5neden p\u00e5 den jobben, men for det trange, skitne og brannfarlige avlukket i toppetasjen i kollektivet, m\u00e5tte hun ut med 3000 kroner. Hun tok derfor vakter som servit\u00f8r p\u00e5 Gr\u00f8nn Pepper i Fjordgata for \u00e5 f\u00e5 kabalen til \u00e5 g\u00e5 opp. Hjemme hos mor og far var det alltids mat \u00e5 f\u00e5, men hadde hun f\u00f8rst flyttet ut, m\u00e5tte hun st\u00e5 p\u00e5 egne ben. Slik var reglene.", "- Jeg tror nok begge ble litt lettet da jeg i 2000 fortalte at n\u00e5 skulle jeg bli voksen og gyve l\u00f8s p\u00e5 studiene videre.", "Men det var da sn\u00f8ballen egentlig begynte \u00e5 rulle for alvor.", "- Plutselig ringte Ine Marie Eriksen, som var blitt leder av Unge H\u00f8yre, og ville at jeg skulle komme nedover og jobbe for henne. Mens jeg var i Oslo, tok Marvin Wiseth, som var leder i valgkomiteen, kontakt og sa at han ville ha meg p\u00e5 tredjeplass p\u00e5 stortingslista til valget i 2001.", "- \u00abH\u00f8r n\u00e5, unge fr\u00f8ken\u00bb, sa Marvin, da jeg protesterte og sa at jeg manglet b\u00e5de utdannelse og arbeidserfaring og ikke hadde noe p\u00e5 Stortinget \u00e5 gj\u00f8re: \u00abDet handler om \u00e5 v\u00e6re p\u00e5 rett sted til rett tid.\u00bb", "Hun kom ikke inn og tolket det i stedet som et tegn p\u00e5 at hun n\u00e5 var ferdig med sitt korte og romantiske forhold til politikken. Men i oktober det \u00e5ret, bare noen uker etter valget, hadde hun ekstravakt p\u00e5 Radiumhospitalet i Oslo en formiddag da telefonen ringte og hun fikk beskjed om at B\u00f8rge Brende var blitt utnevnt til milj\u00f8vernminister i Bondevik II-regjeringen. Linda hadde v\u00e6r s\u00e5 god \u00e5 innfinne seg p\u00e5 Stortinget prompte som vararepresentant.", "- Jeg sto p\u00e5 kj\u00f8kkenet og lagde frokost til en av mine pasienterda jeg fikk beskjeden, og brettet med fat og glass gikk i gulvet. Folk kom l\u00f8pende til og lurte p\u00e5 om jeg var blitt syk, men jeg stotret bare frem at jeg nettopp var blitt stortingspolitiker.", "Fire \u00e5r senere, i 2005, ble hun heller ikke innvalgt, og p\u00e5 nytt tok hun det som et signal p\u00e5 at det hele var over. Hun satte i gang en ny offensiv p\u00e5 studiefronten, hun f\u00f8dte etter hvert Bernhard \u2013 men s\u00e5 var det denne B\u00f8rge Brende nok en gang da.", "I 2008 fikk han innvilget permisjon fra Stortinget for \u00e5 begynne som direkt\u00f8r i Verdens \u00f8konomiske forum \u2013 og vips, s\u00e5 var det duket for Linda Hofstad Helleland p\u00e5 nytt.", "- Jeg f\u00f8ler alltid at jeg har v\u00e6rt p\u00e5 vei ut av politikken, men det har ikke g\u00e5tt helt etter planen, ler hun.", "Hun er en halvstudert r\u00f8ver, kort og godt, men med snart 15 \u00e5rs parlamentarisk erfaring st\u00e5r hun fjellst\u00f8tt som en av H\u00f8yres mest erfarne rikspolitikere. N\u00e5 skal hun bruke posten som kulturminister til \u00e5 tilrettelegge for den st\u00f8rste utfordringen vi har foran oss.", "- Fremtiden vil d\u00f8mme oss p\u00e5 hvordan vi l\u00f8ser asyltilstr\u00f8mningen til Norge, og her har kulturen en viktig rolle \u00e5 spille. De som har krav p\u00e5 \u00e5 v\u00e6re her, m\u00e5 hjelpes inn i v\u00e5re fellesskap med alle midler, og den kraften som ligger i kulturen og frivillighetsarbeidet blir helt avgj\u00f8rende. Vi skal leve livene v\u00e5re sammen, og hverdagsintegreringen skjer p\u00e5 mitt felt, sier Linda Hofstad Helleland.", "- Det er egentlig du som er integreringsministeren?", "- Jeg skal p\u00e5 ingen m\u00e5te instruere kulturen eller frivilligheten, men legge til rette for tiltak, og slik jeg kjenner kulturlivet og de frivillige, er jeg overbevist om at de vil p\u00e5ta seg rollen som brobygger.", "I gode tider kunne Linda Hofstad Hellelands forgjengere str\u00f8 om seg med penger, mener hun.", "- Det kan jo hvem som helst gj\u00f8re. Mye er annerledes n\u00e5.", "Da passer det muligens greit at hun ikke er blant H\u00f8yres mest fremtredende ideologer, men har mer praktisk og l\u00f8sningsorientert styrke.", "- At jeg er en pragmatiker, tar jeg som et kompliment. Det er mange i H\u00f8yre som er b\u00e5de glad i og flink til \u00e5 prate. Jeg er mer en do-er.", "Og hun er et sosialt lim i en venneflokk som stadig vokser, stikk i strid med hva som ofte er vanlig n\u00e5r man n\u00e6rmer seg 40.", "- Jentegjengen fra Kl\u00e6bu holder fortsatt sammen, og mange av dem er blitt en integrert del av storfamilien, kan du si.", "De er p\u00e5 hytteturer sammen og bes\u00f8ker hverandre i nord og s\u00f8r. Da guttene gikk i barnehage i Drammen, ble flere av de andre foreldrene, som hun ikke kjente fra f\u00f8r, sugd inn i Lindas sf\u00e6re og ble venner for alltid.", "- Det er blitt noen hytteturer med den gjengen ogs\u00e5, ja.", "N\u00e5 innser Linda Hofstad Helleland at det kan bli s\u00e5 som s\u00e5 med ledige helger fremover, men det er bare slik det m\u00e5 v\u00e6re.", "- Om noen \u00e5r ser du tilbake og tenker at kulturminister er ikke noe du er , men noe du var .", "Etter at vi er ferdig med \u00e5 ta bilder av statsr\u00e5den p\u00e5 scenen i Teaterhuset Avant Garden, vegg i vegg med Egon, er det tid for oppbrudd. Linda Hofstad Helleland skal bare over gaten og si hei til en venninne som jobber i en klesforretning i Olav Tryggvasons gate, f\u00f8r hun og r\u00e5dgiveren skal legge byen bak seg for denne gang.", "- Dette er Norges kunnskapsby nummer \u00e9n. Teknologihovedstaden som vi skal v\u00e6re stolte av. Av og til sier folk \u00abrai-rai\u00bb til meg og \u00abingen fest uten skinnvest\u00bb, ikke sant, sp\u00f8r de liksom retorisk og forventningsfullt. Vet du, jeg blir s\u00e5 lei disse slitte stereotypiene, alle disse klisjeene og boksene. \u00abBartebyen\u00bb Trondheim, sier noen, og da svarer jeg at da m\u00e5 det sannelig ha v\u00e6rt noen \u00e5r siden du var der sist.", "- En ukultur?", "- Og dermed en jobb for kulturministeren \u00e5 rense opp i. Ja.", "S\u00e5 setter hun fra seg trillekofferten foran", "beina p\u00e5 r\u00e5dgiveren, som allerede har sin egen h\u00e5ndbagasje \u00e5 bale med. Lettbent og uredd krysser hun gata.", "- Du ordner vel taxi, roper Linda Hofstad Helleland.", "- Selvsagt, svarer han.", "\u00c9n m\u00e5ned, to dager \u2013 og hele fem timer n\u00e5.", "Litt mer statsr\u00e5d for hvert minutt som g\u00e5r. Og enn\u00e5 skynder hun seg bare langsomt.", "Bare vent."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3b00bc86fdee8979040a02851c4dc497bba08102175e6b9246732f04e8aa3027"}, {"field": "createtime", "value": "2016-01-30T08:00:59.000Z"}, {"field": "description", "value": "F\u00f8r kunne hun kaste seg p\u00e5 flytoget til Gardermoen uten \u00e5 tenke seg om. N\u00e5 er det s\u00e5 mange som skal ha et ord med i laget f\u00f8r Linda Hofstad Helleland f\u00e5r lov til \u00e5 lette."}, {"field": "dominantimage", "value": "http://www.adressa.no/pluss/magasin/article12085602.ece/lhl6sl/ALTERNATES/w980-default/linda_helleland_1_7.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2f92e10398095ffe66cced680d4fc9ed6b9b8975.jpg?59953dfd"}, {"field": "dominantthumbnaildimensions", "value": "300x169"}, {"field": "heading", "value": ["Njavel, statsr\u00e5d -adressa.no", "Alltid p\u00e5 vei hjem", "Statsr\u00e5den og Gud", "Vill vest p\u00e5 Bajazzo", "Alltid p\u00e5 vei ut", "Lindas bord", "Fest uten skinnvest"]}, {"field": "id", "value": "2f92e10398095ffe66cced680d4fc9ed6b9b8975"}, {"field": "keyword", "value": ["Linda Hofstad Helleland", "Ukeadressa", "Portrettet", "Politikk"]}, {"field": "keywords", "value": "Linda Hofstad Helleland,Ukeadressa,Portrettet,Politikk"}, {"field": "kw-category", "value": ["pluss", "magasin"]}, {"field": "kw-company", "value": "handelsh\u00f8yskolen bi"}, {"field": "kw-concept", "value": ["vei hjem", "parlamentarisk leder", "jobb", "kulturminister", "ukultur", "leder", "hjem", "statsr\u00e5d", "dag", "tiden", "ung"]}, {"field": "kw-entity", "value": ["nidarosdomen", "bondevik ii", "lerkendal", "gardermoen", "hofstad", "hoemsveien", "bajazzo", "gl\u00f8shaugen", "epa", "munkholmen", "mammon", "s\u00f8ndre", "katta", "unge h\u00f8yre", "hoem", "maihaugen", "oslo spektrum", "folkets hus", "s\u00f8r-tr\u00f8ndelag unge h\u00f8yre", "by\u00e5sen", "marienlyst", "bernhard", "hj\u00f8rnet", "annbj\u00f8rg", "fjordgata", "aulestad", "bj\u00f8rnstjerne bj\u00f8rnson", "arbeiderpartiet", "konrad", "egon", "h\u00f8yre", "hallsetheimen", "morgenbladet", "lilletorget", "bernhard og konrad", "gud", "stortinget", "gr\u00f8nn pepper", "bernhards og konrads", "jo nesb\u00f8"]}, {"field": "kw-location", "value": ["kl\u00e6bu", "selbu", "trondheim", "norge", "lofoten", "drammen", "bod\u00f8", "finland"]}, {"field": "kw-pageclass", "value": "article"}, {"field": "kw-person", "value": ["adolf \u00f8ien", "hofstad helleland", "marvin wiseth", "erna solberg", "trond helleland", "astrid s. musikksmaken", "linda hofstad helleland", "k\u00e5re willochs", "johan nygaardsvold", "ine marie eriksen", "edvard grieg", "b\u00f8rge brende", "lars roar langslet", "kaci kullmann fives", "olav tryggvasons"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12085602.ece/lhl6sl/ALTERNATES/w980-default/linda_helleland_1_7.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Njavel, statsr\u00e5d"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/30/Njavel-statsr%C3%A5d-12085615.ece"}, {"field": "pageclass", "value": ["article"]}, {"field": "publishtime", "value": "2016-01-30T07:43:09.000Z"}, {"field": "recs-articleid", "value": "12085615"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-30T07:43:09.000Z"}, {"field": "recs-rawtitle", "value": "Njavel, statsr\u00e5d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "F\u00f8r kunne hun kaste seg p\u00e5 flytoget til Gardermoen uten \u00e5 tenke seg om. N\u00e5 er det s\u00e5 mange som skal ha et ord med i laget f\u00f8r Linda Hofstad Helleland f\u00e5r lov til \u00e5 lette."}, {"field": "thumbnail", "value": "http://content-thumbnail.cxpublic.com/content/thumbnail200x150/2f92e10398095ffe66cced680d4fc9ed6b9b8975.jpg?59953dfd"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-17T06:55:57.000Z"}, {"field": "title", "value": "Njavel, statsr\u00e5d"}, {"field": "url", "value": "http://www.adressa.no/pluss/magasin/2016/01/30/Njavel-statsr%c3%a5d-12085615.ece"}, {"field": "urlhash", "value": "2f92e10398095ffe66cced680d4fc9ed6b9b8975"}], "score": 0.45676047, "siteId": "9222270286501375973", "id": "2f92e10398095ffe66cced680d4fc9ed6b9b8975"}

