{"fields": [{"field": "modifiedtime", "type": "time", "value": "2012-04-16T20:16:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arne espelund ntnu"}, {"field": "body", "value": ["Saken oppdateres.", "De er visst \u00abgreske\u00bb for allmennheten, til skade for opplysningsarbeid og politiske initiativ, knyttet til vitale problemer i dagens verden.", "En gang var skrift i form av piktogrammer. Dem har vi rundt oss p\u00e5 alle kanter, for eksempel som trafikkskilt. I v\u00e5re dager er kineserne best kjent for denne formen. I Kina har ulike dialekter f\u00f8rt til at mandarin\u2013spr\u00e5ket i nord\u2013er kompromiss for et talt fellesspr\u00e5k. Det passer ikke for alle. Men problemer med ulikheter i tale bortfaller med deres skrift, som er like tolkbar som \u00abR\u00f8kning forbudt\u00bb-skiltet med en r\u00f8d strek over en sigarett. Meningen er klar, men innholdet uttales jo p\u00e5 ulike m\u00e5ter som bl.a. Rauchen verboten, Smoking forbidden, Pushene zabraneno o.s.v. \u00d8kende internasjonalisering gir en plass for moderne piktogrammer. En gang m\u00e5tte jeg opps\u00f8ke et toalett i Ungarn. Valget sto mellom \u00abN\u00f6k\u00bb og \u00abFerfiak\u00bb\u2013hva skulle jeg velge? I dag er symbolet for kvinne og mann p\u00e5 hver sin d\u00f8r blitt nesten universelt. Og godt er det.", "Men for abstraksjoner , slik som kj\u00e6rlighet, samvittighet o.s.v. strekker ikke de enkle piktogrammene til. En m\u00e5 over til kombinasjoner, som med rette b\u00f8r kalles ideogrammer. I Kina blir sol og m\u00e5ne til lys, \u00f8yne og vann til t\u00e5re.", "En vanlig oppfatning hos legfolk er at det egne skriftspr\u00e5ket er grunnleggende og urgammelt, ja, i noen kulturer til og med skapt av gudene. Men v\u00e5r latinske skrift stammer fra gresk, som sammen med hebraisk har sitt opphav i f\u00f8nikisk. Det begynte med aleph for okse og beth for hus, alts\u00e5 symboler, men hadde g\u00e5tt over til \u00e5 bli lyder. Grekerne beholdt som navn alfa og beta (n\u00e5 uttalt vita). Gresk skrift er rimelig fonetisk for b\u00e5de katharevusa og demotiki, som kanskje kan svare til nynorsk og bokm\u00e5l (i alder, men ikke prestisje).", "Romerne laget det latinske alfabetet og valgte de navna vi bruker i dag: a, b o.s.v. Som ventet er det et presist uttrykk for lydene i latin. Fortsatt er skriften velegna for dagens \u00ablatinere\u00bb, s\u00e6rlig italienerne. En tilsvarende nyskaping var \u00abdet russiske alfabetet\u00bb, som oppsto i Bulgaria\u2013Makedonia og b\u00f8r kalles kyrillisk etter den ene av munkene som p\u00e5 900-tallet kom fra Thessaloniki i dagens Hellas for \u00e5 kristne slaver i nord. De brukte flest mulig av de greske bokstavene, men laget nye for lyder som ikke fins i klassisk gresk. Som gruppe kan de kalles \u00abpalatale konsonanter\u00bb. De ble til enkle, nye symbol. Som ventet skaper de vansker ved transliterering til latinsk skrift. En statsmann som Krusjtsjov ble skrevet med mange bokstaver og kanskje p\u00e5 et dusin ulike m\u00e5ter i \u00abvest\u00bb, mens det var enkelt p\u00e5 russisk: \u00ff\u00ff\u00ff\u00ff\u00ff\u00ff. Et slavisk spr\u00e5k som polsk ville i skrift ha sett enklere ut med kyrillisk skrift. Men p\u00e5 grunn av den sterke rollen for Romerkirken ble latinske bokstaver valgt og ble til komplekse, sammensatte konsonanter.", "Kanskje en burde ha skapt et eget alfabet for engelsk, som i skrift er det minst fonetiske av alle! P\u00e5 engelsk m\u00e5 du l\u00e6re deg ordene, de enkelte bokstavene har ikke noen entydig uttale i en l\u00f8pende tekst.", "De latinske bokstavene kom til Norge med kristendommen rundt \u00e5r 1000. F\u00f8r var runer v\u00e5rt skriftspr\u00e5k, med et opphav som diskuteres. S\u00e6rlig de store latinske bokstavene lot seg hogge inn i stein, mens trevirke med sine \u00e5rringer var \u00abskrivepapir\u00bb hos oss. Om runer skulle bevares, m\u00e5tte strekene g\u00e5 p\u00e5 tvers eller p\u00e5 skr\u00e5 i forhold til \u00e5rringene. Tekstene er korte, ofte ikke lette \u00e5 tolke. Det ser ut til at det latinske alfabetet ga rom for langt mer skriving. Det henger trolig sammen med oppl\u00e6ring i kirkens regi.", "Over til kjemiens verden. Menneskene har alltid lett etter hva som er de minste enhetene i v\u00e5r komplekse, materielle verden. I oldtiden var metallene gull, s\u00f8lv, kobber, jern, tinn, bly og kvikks\u00f8lv kjente, sammen med ikke-metallene karbon og svovel. Alle hadde symboler, metallene de samme som syv himmellegemer. Tallet p\u00e5 slike grunnstoff vokste stadig. Den store \u00aboppryddingen\u00bb ble foretatt av svenske Berzelius p\u00e5 1810-20-tallet. Han foreslo en eller to bokstaver for hvert grunnstoff, i hovedsak ut ifra de greske eller latinske navna. Slik fikk vi for hydrogen H = gr. vanndanner, for kobber Cu fra lat. aes cuprum= metall fra Kypros, for fosfor P for gr. phosphoros = stoffet som lyser. Symbolene blir en mellomting mellom en forkortelse av et lydmessig uttrykk (spesielt for italienere og grekere), for andre er de piktogrammer. Kjemisymbolene med 1\u20132 av v\u00e5re bokstaver brukes over alt, ogs\u00e5 i kinesisk tekst. Uttalen varierer: Grunnstoffet kobber Cu er f.eks. chalcos p\u00e5 gresk, rame p\u00e5 moderne italiensk, bakir p\u00e5 tyrkisk og medj p\u00e5 russisk.", "I kjemiens verden var russeren Mendelejevs oppdagelse av periodesystemet i 1869 en utrolig triumf for vitenskapen. At grunnstoffene kunne settes opp i tabell etter \u00f8kende atomvekt og oppviste liknende egenskaper etter en periode var en sensasjon. Periodesystemet med atomvekter er tilgjengelig for alle i skrift og p\u00e5 nettet. At det knapt blir tatt i bruk av humanister som arbeider med den fysiske verden, slik som arkeologer, kan bare tyde p\u00e5 fremmedgj\u00f8ring. En kjemisk formel er kort og presis, og den uttrykker b\u00e5de kvalitet og kvantitet. Uten et minimum av kjemisk forst\u00e5else oppst\u00e5r mange mistolkninger. Eller tolkning mangler. At kjemiens spr\u00e5k og tallfesting ikke er tatt i bruk ved museer som p\u00e5 R\u00f8ros og p\u00e5 L\u00f8kken er neppe klokt.", "Vanskelig, sier noen. Kanskje noen kjemikere for \u00e5 v\u00e6re grundige gj\u00f8r kjemien vanskelig. Men den enkleste kjemien er ikke verre enn det vi stelte med i sandkassa: \u00abS\u00e5 mye hadde jeg, s\u00e5 mye ga jeg bort, s\u00e5 mye hadde jeg igjen\u00bb. Hva symbolbruken gjelder er det i hverdagen stort sett bruk for bare et dusin grunnstoff.", "Hvor mange symboler m\u00e5tte du gjenkjenne f\u00f8r du fikk f\u00f8rerkort?", "arne.espelund@nt.ntnu.no", "Kjemisymbolene med en til to av v\u00e5re bokstaver brukes over alt, ogs\u00e5 i kinesisk tekst. Uttalen varierer: Grunnstoffet kobber Cu er f. eks. chalcos p\u00e5 gresk, rame p\u00e5 moderne italiensk, bakir p\u00e5 tyrkisk og medj p\u00e5 russisk. Illustrasjon: SHUTTERSTOCK"]}, {"field": "category0", "value": "meninger"}, {"field": "contenthash", "value": "9d85d7a66a892ae8b52390fb8d97d6091913b666fc01b05949bfc1fc36a5c46a"}, {"field": "createtime", "value": "2015-10-02T05:49:01.000Z"}, {"field": "description", "value": "Med fare for \u00e5 v\u00e6re overfladisk vil jeg se p\u00e5 de uttrykksformene vi har brukt i skrift over tid, med sikte p\u00e5 \u00e5 \u00f8ke interessen for skriftkultur allment, og ogs\u00e5 vinne respekt for kjemiske symbol."}, {"field": "dominantimage", "value": "http://www.adressa.no/incoming/article1339599.ece5/ALTERNATES/w980-default/kjemiskesymbol%20kronikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c447900fc2705590b3eb5c28b2f73f8b40aff696.jpg?59988965"}, {"field": "dominantthumbnaildimensions", "value": "300x169"}, {"field": "heading", "value": "Skrivekunst-fra runer til kjemispr\u00e5k -adressa.no"}, {"field": "id", "value": "c447900fc2705590b3eb5c28b2f73f8b40aff696"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["symbol", "gresk", "latinske bokstaver", "kjemien", "bruk", "dag", "skrift", "latin", "bokstaver"]}, {"field": "kw-entity", "value": ["mendelejevs", "krusjtsjov", "l\u00f8kken", "n\u00f6k", "pushene", "berzelius", "r\u00f8kning", "smoking", "ferfiak", "romerkirken"]}, {"field": "kw-location", "value": ["kypros", "thessaloniki", "kina", "hellas", "bulgaria", "r\u00f8ros", "ungarn", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1339599.ece5/ALTERNATES/w980-default/kjemiskesymbol%20kronikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skrivekunst-fra runer til kjemispr\u00e5k"}, {"field": "og-type", "value": "article"}, {"field": "og-url", "value": "http://www.adressa.no/meninger/article1429537.ece"}, {"field": "pageclass", "value": ["article"]}, {"field": "publishtime", "value": "2010-01-08T07:22:56.000Z"}, {"field": "recs-articleid", "value": "1261311"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-01-08T07:22:56.000Z"}, {"field": "recs-rawtitle", "value": "Skrivekunst-fra runer til kjemispr\u00e5k -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Med fare for \u00e5 v\u00e6re overfladisk vil jeg se p\u00e5 de uttrykksformene vi har brukt i skrift over tid, med sikte p\u00e5 \u00e5 \u00f8ke interessen for skriftkultur allment, og ogs\u00e5 vinne respekt for kjemiske symbol."}, {"field": "thumbnail", "value": "http://content-thumbnail.cxpublic.com/content/thumbnail200x150/c447900fc2705590b3eb5c28b2f73f8b40aff696.jpg?59988965"}, {"field": "thumbnailfullheightdimensions", "value": "200x1761"}, {"field": "timestamp", "value": "2017-08-19T18:54:29.000Z"}, {"field": "title", "value": "Skrivekunst-fra runer til kjemispr\u00e5k"}, {"field": "url", "value": "http://www.adressa.no/meninger/article1429537.ece"}, {"field": "urlhash", "value": "c447900fc2705590b3eb5c28b2f73f8b40aff696"}], "score": 1.0257803, "siteId": "9222270286501375973", "id": "c447900fc2705590b3eb5c28b2f73f8b40aff696"}

