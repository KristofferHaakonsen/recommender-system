{"fields": [{"field": "modifiedtime", "type": "time", "value": "2016-10-01T12:01:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Reitgjerdet", "psykiatri"]}, {"field": "author", "value": ["kjerstin rab\u00e5s", "foto: terje visnes"]}, {"field": "body", "value": ["Du aner ikke hvilke tragiske skjebner som skjulte seg innenfor murene p\u00e5 Reitgjerdet. \u00c5 fortelle historien om asylet er som \u00e5 fortelle fra en r\u00f8verroman, sier tidligere journalist i Adresseavisen, Valborg Borgan (87).", "En tidlig oktobermorgen i 1978 sto en pleier og en pasient p\u00e5 r\u00f8mmen p\u00e5 trappa i huset til Borgan.", "- Jeg hadde v\u00e6rt p\u00e5 kveldsvakt p\u00e5 s\u00f8ndag, og ble s\u00e5nn passelig irritert da jeg ble vekket i 7-tiden mandag morgen. P\u00e5 trappa sto en ung kvinnelig pleier sammen med en kar. Han var en psykiatrisk pasient i 20-\u00e5rene. Jeg ba dem komme p\u00e5 kontoret klokken ni, f\u00f8r jeg smelte igjen d\u00f8ra, sier Borgan.", "Men de ringte p\u00e5 igjen. Denne gangen ga de henne et brev skrevet av pasienten.", "- I brevet ble det fortalt en historie om en tidligere flukt av det eventyrlige slaget. Pasienten var redd for fly. Da han kom til V\u00e6rnes, tok han seg en \u00f8l. Til slutt ble det for mye alkohol, og han tok taxi tilbake til Reitgjerdet, forteller Borgan.", "Les her om Adresseavisens dekning av Reitgjerdet-saken", "Etter hvert dukket ogs\u00e5 en lege opp hjemme hos Borgan p\u00e5 Heimdal. Han var turnuslege og oppr\u00f8rt over forholdene til pasientene p\u00e5 Reitgjerdet. Mens hjelpepleieren og pasienten oppholdt seg i leiligheten til Borgan, gjorde legen ulike \u00e6render i Heimdal sentrum, som \u00e5 skaffe billetter til togreisen med dagtoget s\u00f8rover og \u00e5 kj\u00f8pe kl\u00e6r og sko.", "- Pasienten kom i tresko, minnes Borgan, som var klar over at gjestene var p\u00e5 r\u00f8mmen fra Reitgjerdet.", "- Jeg husker at pasienten var litt aggressiv og p\u00e5 vakt.", "Grunnen til at de opps\u00f8kte nettopp henne, var at hun tidligere hadde skrevet mange saker om psykiatri, og at helse var hennes arbeidsomr\u00e5de i avisen.", "P\u00e5 grunn av bes\u00f8ket kom ikke Borgan seg p\u00e5 jobb i rett tid.", "- Jeg ringte og sa jeg var forsinket, sier hun.", "I 11-tiden dro legen og 26-\u00e5ringen med toget s\u00f8rover. De ble til slutt tatt av politiet samme kveld. Hjelpepleieren var ikke med videre p\u00e5 flukten s\u00f8rover.", "- Da jeg kom p\u00e5 jobb, satt alle lederne i m\u00f8ter, s\u00e5 jeg fikk ikke fortalt noen hva som hadde skjedd f\u00f8r jeg m\u00e5tte videre p\u00e5 en annen jobb, sier Borgan.", "At politioppbudet i Midtbyen hadde noen \u00e5 gj\u00f8re med hennes tidlige morgenbes\u00f8k, koblet hun ikke da.", "- Det var f\u00f8rst da jeg var tilbake i redaksjonen p\u00e5 ettermiddagen at jeg begynte \u00e5 ane ur\u00e5d.", "Det gikk allerede mange historier om flukten fra Reitgjerdet, men siden Borgan hadde v\u00e6rt opptatt p\u00e5 annet hold, visste hun ingenting. N\u00e5 i ettertid mener hun at hjelpepleieren var blitt avh\u00f8rt av politiet p\u00e5 dagtid. Hun hadde fortalt at de f\u00f8rst hadde oppholdt seg hos en journalist.", "- Redakt\u00f8rene hadde enn\u00e5 ikke oppdaget at det var jeg som var ulykkesfuglen, sier Borgan.", "Hun gikk hjem uten \u00e5 ha sagt et ord til noen om saken, men etter hvert fikk hun en d\u00e5rlig f\u00f8lelse.", "- Jeg varslet da en kollega som skrev om r\u00f8mningen. Dagen etter ble jeg innkalt til politiet som vitne, forteller hun.", "Redakt\u00f8ren var mer av den formelle sorten. Han ringte til politimesteren for \u00e5 forh\u00f8re seg om hvilken journalist det var som hadde huset r\u00f8mlingene.", "- Var det hu Valborg? hadde han spurt. Tenk at han ikke ringte meg direkte.", "Det ble mye styr i etterkant av morgenbes\u00f8ket.", "- Det var en ubehagelig tid. Det gikk mange rykter blant kollegaer, og ledelsen truet med \u00e5 suspendere meg.", "Hun ble spurt av flere om hvorfor hun ikke hadde sagt fra med en gang. Ogs\u00e5 politiet spurte om det.", "- Jeg sa da at jeg var vokst opp i en tid der det ikke var vanlig \u00e5 varsle politiet, men heller holde munn.", "\u00c5 miste jobben var ikke Borgan redd for. Advokat Alf Nordhus jobbet p\u00e5 oppdrag for Norsk Journalistlag, og han hadde bedt henne om \u00e5 ta det helt med ro.", "P\u00e5 sp\u00f8rsm\u00e5l om hun ville ha gjort det hele om igjen, er svaret et ubetinget ja, men med det forbeholdet om at hun nok ville ha g\u00e5tt en ekstra runde for \u00e5 f\u00e5 varslet ledelsen om hvorfor hun egentlig kom for seint p\u00e5 jobb den dagen.", "- Men det gikk en god stund f\u00f8r jeg jobbet videre med Reitgjerdet journalistisk, forteller hun.", "To av Adresseavisens unge og lovende journalister, Bj\u00f8rn Johan Jacobsen og Johan O. Jensen, tok opp tr\u00e5den der Borgan slapp.", "Jacobsen er ikke i tvil om at det var bes\u00f8ket hos Borgan og flukten s\u00f8rover som var startskuddet for det som blir omtalt som Reitgjerdet-saken.", "- At pyntelige Valborg Borgan hadde gjort en slik rampestrek, som det ble sett i ettertid, gjorde det lettere for to journalister, som sto partiet H\u00f8yre fjernt, \u00e5 skrive kritisk om Reitgjerdet i en borgerlig og adstadig avis som Adresseavisen, sier Jacobsen.", "For p\u00e5 denne tiden var det ingen selvf\u00f8lge at h\u00f8yresidens avis skulle stille seg kritisk til norsk psykiatri, overleger og direkt\u00f8rer.", "- Borgerligheten ble utfordret av ei dame som sto solid plantet i borgerligheten selv. Hun forankret et opplegg som ga rom for oss som skrev om saken etterp\u00e5.", "Jacobsen mener det ikke bare var Adresseavisen som gjorde noe med Reitgjerdet, men Reitgjerdet gjorde ogs\u00e5 noe med Adresseavisen.", "- Det ble en dreining av journalistikken. Adresseavisen ble et langt mer potent redskap i granskningen av psykiatrisk behandling etter det.", "Men kampen om spaltene gikk ikke uten motstand internt i avisen.", "- Jeg hadde levert en sak hvor en lege var intervjuet om Reitgjerdet. Det var ikke en av de viktigste sakene, men mer en sak for \u00e5 holde tematikken g\u00e5ende. Politisk redakt\u00f8r kom stormende inn og sa at intervjuet skulle trekkes. Jeg reagerte ikke s\u00e5 mye, siden det ikke var et viktig intervju, forteller Jacobsen.", "Men vaktsjefen, derimot, hadde f\u00e5tt nok. Han rablet der og da ned sin egen oppsigelse.", "- Han satte hardt mot hardt. Hvis avisen trakk saken, sa han opp stillingen p\u00e5 dagen. Redakt\u00f8ren ga seg, og hendelsen satte en standard internt.", "Bj\u00f8rn Johan Jacobsen beskriver seg selv p\u00e5 den tiden som en langh\u00e5ra halvraddis, som hadde en litt annen stil enn enkelte av de andre journalistene p\u00e5 den tiden.", "- Dagen etter, under morgenm\u00f8tet, var det godt \u00e5 kjenne varmen i ryggen fra kollegaene med bl\u00e5skjorte og slips , sier han.", "Etter det kom prinsippet om at journalistikken skulle drives \u00abp\u00e5 en uavhengig, kritisk, saklig og balansert m\u00e5te\u00bb, og at \u00abavisen ikke kan redigeres ved tilfeldige inngrep p\u00e5 desken\u00bb.", "Jacobsen forteller at det til tider var en utfordring \u00e5 holde saken varm over s\u00e5 mange \u00e5r.", "- Det var ikke alt som hadde rotfeste som lesestoff, inntil en ny murbrekker dukket opp. Det var en utfordring, for Adresseavisen kunne ikke gi ut \u00abasylnytt\u00bb, det selger ikke aviser. Vi skulle produsere nyhetsstoff.", "Men for journalisten Bj\u00f8rn Johan Jacobsen var Reitgjerdet blitt en samvittighetssak.", "- For oss som hadde f\u00e5tt innsikt i hva som skjedde bak murene, kunne vi ikke v\u00e6re forn\u00f8yd med kun \u00e5 ha produsert en morsom l\u00f8rdagsside den uka. N\u00e5r jeg da kom hjem og satte meg ned, fikk jeg kloa i nakken: Men jeg har jo ikke gjort noe med Reitgjerdet denne uka.", "Den fremoverlente journalisten hadde f\u00e5tt smuglet ut pasientjournaler og slik f\u00e5tt innsikt i det som foregikk. Men personlige helseopplysninger kunne ikke trykkes i avisen. Jacobsen syntes det var slitsomt \u00e5 sitte p\u00e5 s\u00e5 mye informasjon som ikke kunne brukes.", "- De stengte inne gamle folk i rullestol. En mann var s\u00e5 alderssvekka at han ikke kunne se en flue p\u00e5 nattbordet. Han ble ansett som s\u00e5 farlig at han ble reimet p\u00e5 nattestid. Denne kunnskapen var det vanskelig \u00e5 leve med som journalist. Du visste at du satt med et justismord mellom hendene, mens tiden gikk.", "Situasjonen ble ikke noe lettere for pasientene etter hvert som de fikk muligheten til \u00e5 s\u00f8ke seg bort fra Reitgjerdet. For dette var pasienter folk fryktet. Selv om det da hadde g\u00e5tt flere ti\u00e5r siden en pasient hadde flyktet med \u00f8ks fra Reitgjerdet, var alle kjent med historien om pasienten som slo i hjel et menneske under flukten.", "- Drapshistorien ble brukt som et argument for \u00e5 opprettholde Reitgjerdet. Se hva som skjer n\u00e5r de kommer ut. Hvordan skal det da g\u00e5? Institusjoner rundt om i landet ville ikke ta imot pasientene. Det var \u00abGj\u00f8keredet \u00bbp\u00e5 norsk. Det var slik det sto for meg, sier han.", "Ogs\u00e5 journalist Johan O. Jensen minnes historien om pasienten som r\u00f8mte.", "- Alarmen gikk over hele byen. Det var som om det hadde brutt ut krig. M\u00f8drene hentet barna fra gata, og gjemte seg bak l\u00e5ste d\u00f8rer.", "B\u00e5de Jensen og Jacobsen gjorde seg sine tanker om at striden rundt Reitgjerdet egentlig var en fagforeningssak.", "- Sykehuset var bemannet med en voldsom turnus. Det var overbefolka av ansatte. Hvis dette kom p\u00e5 stell, ville mange folk bli arbeidsledige.", "Journalistene falt i un\u00e5de hos de fagorganiserte.", "- For dem dreide det seg om arbeidsplasser. Reitgjerdet var et lukket samfunn. Det var en faglig svak organisasjon, uten s\u00e6rlig kontakt med nye str\u00f8mninger. Det \u00e5 v\u00e6re stor og sterk var viktigere enn \u00e5 v\u00e6re faglig sterk, mener journalistene.", "Det var ikke bare kritikkverdige behandlingsmetoder som var problemet.", "- Reitgjerdet ble en oppsamlingsplass for dem samfunnet ikke ville ha. Det var en bossb\u00f8tte med altfor mange pasienter. Det var grotesk, sier Jensen.", "Jensen og en av avisens fotografer brukte journalistikken til \u00e5 synliggj\u00f8re det urimelige i situasjonen ved \u00e5 oppholde seg innenfor murene i ett d\u00f8gn sammen med pasientene.", "- Vi kom n\u00e6r virkeligheten det d\u00f8gnet. Vi gikk fritt og snakket med selve farligheten som var innesperret. Ingenting skummelt skjedde det d\u00f8gnet.", "Vendepunktet kom da helsedirekt\u00f8r Torbj\u00f8rn Mork kom p\u00e5 bes\u00f8k.", "- De arrangerte en fremtrilling av en mann i rullestol. Dette var en pasient som hadde v\u00e6rt p\u00e5 feil plass til feil tid. Resultatet var at han hadde blitt sittende en mannsalder p\u00e5 Reitgjerdet, forteller Jacobsen.", "Mannen henvendte seg til Mork.", "- Du m\u00e5 hjelpe meg ut, Mork, sa han.", "Jacobsen hadde snakket mye med helsedirekt\u00f8ren p\u00e5 forh\u00e5nd, og var derfor kjent med at han vaklet i saken om Reitgjerdet.", "- Det uforutsette skjedde. Mork sa ja til \u00e5 hjelpe mannen. Etter det fikk flere ja til \u00e5 reise, men problemet var jo at de likevel ble sittende, fordi det ikke var plass p\u00e5 aldershjemmene rundt om i landet.", "Mannen i rullestol fikk til slutt en plass p\u00e5 et aldershjem.", "- Jeg ringte for \u00e5 h\u00f8re hvordan det gikk. De fortalte at han var den snilleste, mest takknemlige og blideste beboeren de hadde p\u00e5 aldershjemmet. Han var p\u00e5 ingen m\u00e5te en farlig sinnssyk mann. Da kunne jeg senke skuldrene, sier Jacobsen, som etter det aldri har jobbet med en viktigere sak enn Reitgjerdet som journalist.", "- Det var slitsomt mens det p\u00e5gikk, men det var godt etterp\u00e5.", "I dag:  Reitgjerdet ble avviklet i 1987. Samme dato ble Den regionale sikkerhetsavdelingen ved S\u00f8r-Tr\u00f8ndelag psykiatriske sykehus, Br\u00f8set, opprettet i de samme lokalene. I dag dekker Regional sikkerhetsavdeling Br\u00f8set hele Helse Midt-Norge. Sikkerhetsavdelingen ved Br\u00f8set best\u00e5r av tre poster som yter tjenester til pasienter med alvorlige psykiske lidelser (psykoselidelser) med h\u00f8y risikoadferd og pasienter som er d\u00f8mt til psykisk helsevern."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e3d3f89385263d029ce831cb5e9ca90cf1b1af4c92b05da0b54090fb642c4357"}, {"field": "createtime", "value": "2016-10-01T11:09:32.000Z"}, {"field": "description", "value": "Da journalist Valborg Borgan tok i hus en pleier og en pasient p\u00e5 r\u00f8mmen fra Reitgjerdet i 1978, begynte det \u00e5 sl\u00e5 sprekker i murene rundt landets mest lukkede institusjon. Og i Adresseavisens borgerlige redakt\u00f8rmakt."}, {"field": "dominantimage", "value": "http://www.adressa.no/pluss/magasin/article13575089.ece/7enp32/ALTERNATES/w980-default/valborg_borgen__4.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6f534a5a4ecc2d5f2b876630a9a4069d1a30ae07.jpg?597af89e"}, {"field": "dominantthumbnaildimensions", "value": "300x169"}, {"field": "heading", "value": ["Valborg \u00e5pnet d\u00f8ra for r\u00f8mlinger fra Reitgjerdet -adressa.no", "Brevet", "Meldte ikke fra", "Vitne", "Mange rykter", "Rampestrek", "Oppsigelse", "Justismord", "Fagforeningssak", "Vendepunktet"]}, {"field": "id", "value": "6f534a5a4ecc2d5f2b876630a9a4069d1a30ae07"}, {"field": "keyword", "value": ["Ukeadressa", "Reitgjerdet", "psykiatri"]}, {"field": "keywords", "value": "Ukeadressa,Reitgjerdet,psykiatri"}, {"field": "kw-category", "value": ["pluss", "magasin"]}, {"field": "kw-concept", "value": ["journalist", "pasient", "flukten s\u00f8rover", "regional sikkerhetsavdeling", "sak", "\u00e5pnet d\u00f8ra", "innenfor murene"]}, {"field": "kw-entity", "value": ["h\u00f8yre", "gj\u00f8keredet", "heimdal", "bj\u00f8rn johan jacobsen og johan o. jensen", "regional", "helse midt-norge", "reitgjerdet", "midtbyen", "br\u00f8set", "adresseavisen", "jensen og jacobsen", "norsk journalistlag"]}, {"field": "kw-location", "value": ["v\u00e6rnes", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["valborg borgan", "bj\u00f8rn johan jacobsen", "torbj\u00f8rn mork", "alf nordhus", "johan o. jensen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13575089.ece/7enp32/ALTERNATES/w980-default/valborg_borgen__4.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Valborg \u00e5pnet d\u00f8ra for r\u00f8mlinger fra Reitgjerdet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/01/Valborg-%C3%A5pnet-d%C3%B8ra-for-r%C3%B8mlinger-fra-Reitgjerdet-13575093.ece"}, {"field": "pageclass", "value": ["article"]}, {"field": "publishtime", "value": "2016-10-01T12:01:04.000Z"}, {"field": "recs-articleid", "value": "13575093"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-01T12:01:04.000Z"}, {"field": "recs-rawtitle", "value": "Valborg \u00e5pnet d\u00f8ra for r\u00f8mlinger fra Reitgjerdet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Da journalist Valborg Borgan tok i hus en pleier og en pasient p\u00e5 r\u00f8mmen fra Reitgjerdet i 1978, begynte det \u00e5 sl\u00e5 sprekker i murene rundt landets mest lukkede institusjon. Og i Adresseavisens borgerlige redakt\u00f8rmakt."}, {"field": "thumbnail", "value": "http://content-thumbnail.cxpublic.com/content/thumbnail200x150/6f534a5a4ecc2d5f2b876630a9a4069d1a30ae07.jpg?597af89e"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-28T08:41:02.000Z"}, {"field": "title", "value": "Valborg \u00e5pnet d\u00f8ra for r\u00f8mlinger fra Reitgjerdet"}, {"field": "url", "value": "http://www.adressa.no/pluss/magasin/2016/10/01/Valborg-%c3%a5pnet-d%c3%b8ra-for-r%c3%b8mlinger-fra-Reitgjerdet-13575093.ece"}, {"field": "urlhash", "value": "6f534a5a4ecc2d5f2b876630a9a4069d1a30ae07"}], "score": 1.2243624, "siteId": "9222270286501375973", "id": "6f534a5a4ecc2d5f2b876630a9a4069d1a30ae07"}

