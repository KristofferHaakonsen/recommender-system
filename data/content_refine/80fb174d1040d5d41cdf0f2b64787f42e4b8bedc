{"fields": [{"field": "modifiedtime", "type": "time", "value": "2012-04-18T18:32:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hans glade jobbforsett er \u00e5 gj\u00f8re orkester og publikum \u00abhappy\u00bb. Og s\u00e5 h\u00e5per han \u00e5 fiske en stor laks. G\u00e5r lakseopplevelsen i orden, er sjansen stor for at fisken ender som sushi. Seiki svinger fiskekniven nesten like bra som fiolinbuen. Han behersker sushi-kunsten, trives p\u00e5 kj\u00f8kkenet og har startet jakten p\u00e5 gode r\u00e5varer i byens fiskedisker.", "Egentlig skulle Seiki ledet sin f\u00f8rste TSO-konsert i mai. Han m\u00e5tte kansellere p\u00e5 et d\u00f8gns varsel; s\u00f8nnen ble f\u00f8dt for tidlig under litt dramatiske omstendigheter. Seiki var ulykkelig over \u00e5 melde avbud. Samtidig var det ikke fnugg av tvil om at han skulle v\u00e6re ved konas og s\u00f8nnens side. Alt gikk bra. Gutten er en aktiv krabat, og den lille familien flyttet til Trondheim i august.", "Seiki liker allerede byen og folket. Trondheim er en tiltalende blanding av nytt og gammelt. Byens historie er fascinerende og trondhjemmerene vennlige og \u00e5pne. Seiki og hans pianospillende kone synes Norge er et perfekt land for s\u00f8nnen \u00e5 vokse opp i. Fritt, fredelig, trygt, vakkert og med et godt utviklet sosialt system. N\u00e5 vil de l\u00e6re seg norsk skikkelig, og h\u00e5per \u00e5 kunne bli her lenge. Selv om de har innsett at det kanskje ikke regner s\u00e5 veldig mye mindre i Trondheim enn i Bergen. . .", "Seiki er oppvokst i Kumamoto p\u00e5 vestkysten av den japanske \u00f8ya Kyushu. Han begynte \u00e5 spille da han fikk en fiolin i fem\u00e5rsgave. Som 18-\u00e5ring startet han musikkstudier ved Tokyo International University for fine Art and Music. Etter mastergradseksamen reiste han til Europa og videre studier i Frankfurt. Hans hovedl\u00e6rere i Frankfurt var i tillegg konsertmestere i anerkjente orkestre som Beethoven-orkesteret i Bonn og Gewandhaus-orkesteret i Leipzig. Seiki fikk inntrykk av at dette var spennende og givende jobber. Derfor s\u00f8kte han, da han i 2002 s\u00e5 2.konsertmesterjobben i Bergen utlyst - og fikk den. Etter tre \u00e5r var han moden for nye utfordringer. \u00abOpprykk\u00bb til 1.konsertmester i Trondheim fristet.", "- Hva best\u00e5r jobben i?", "- En konsertmester er bindeleddet mellom dirigent og orkester, forklarer Seiki; nesten som kapteinen p\u00e5 et fotballag er det mellom spillere og trener. Konsertmesteren skal s\u00f8rge for at kommunikasjonen og forst\u00e5elsen mellom dirigent og musikere er god, og at intensjonene kommer til uttrykk.", "- For meg er det viktig \u00e5 gj\u00f8re musikerne \u00abhappy\u00bb; lykkelige og trygge b\u00e5de under pr\u00f8ver og i konsertsituasjon. Min utfordring er \u00e5 styrke musikkgleden og jobbtilfredsheten i orkesteret ytterligere, sier Seiki. Det vil ogs\u00e5 publikum ha glede av, mener han.", "I f\u00f8rste omgang er han inne p\u00e5 et seks m\u00e5neders pr\u00f8veperiode, slik praksis er ved orkesteransettelser. Deretter skal innsatsen evalueres f\u00f8r han eventuelt blir tilbudt jobben fast.", "- Jeg skal gj\u00f8re mitt aller beste, og h\u00e5per vi blir komfortable med hverandre, sier Seiki.", "Han synes det er vanskelig \u00e5 sammenligne TSO med Bergensfilharmonien. Men de f\u00f8rste ukene av TSO-sesongen har slett ikke f\u00e5tt ham til \u00e5 angre. Seiki synes han er kommet til et lydh\u00f8rt og f\u00f8lsomt orkester med stor musikalitet.", "- Bergen har 25-30 flere musikere enn TSO, og st\u00f8rre lyd. Men TSO er et vel s\u00e5 musikalsk orkester, drister han seg til \u00e5 mene. Den nye 1.konsertmesteren har ogs\u00e5 f\u00e5tt et meget positivt inntrykk av arbeidsmilj\u00f8, kollegiale forhold og en flott konsertsal. Dessuten har orkesteret en super sjefsdirigent i Eivind Aadland, mener Seiki Ueno."]}, {"field": "category0", "value": "kultur"}, {"field": "contenthash", "value": "6ddc082450e8a7d176062bfe8202d534fcf83ce29ebe946373273b591420f2ac"}, {"field": "createtime", "value": "2017-03-14T16:47:41.000Z"}, {"field": "description", "value": "Etter tre \u00e5r i Bergensfilharmonien, \u00abdebuterer\u00bb japanske Seiki Ueno (31) torsdag som 1.konsertmester og kaptein for Trondheim Symfoniorkester."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80fb174d1040d5d41cdf0f2b64787f42e4b8bedc.jpg?59805dc8"}, {"field": "dominantthumbnaildimensions", "value": "256x256"}, {"field": "heading", "value": ["ny kaptein i TSO -adressa.no", "Dramatisk opptakt", "Startet som fem\u00e5ring", "Musikalsk orkester"]}, {"field": "id", "value": "80fb174d1040d5d41cdf0f2b64787f42e4b8bedc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["musikalsk orkester", "jobben", "orkester", "konsertmester"]}, {"field": "kw-entity", "value": ["tokyo international university", "bonn og gewandhaus", "trondheim symfoniorkester", "bergensfilharmonien", "seiki ueno", "beethoven", "frankfurt", "art and music", "kyushu"]}, {"field": "kw-location", "value": ["europa", "kumamoto", "norge", "leipzig", "bergen"]}, {"field": "kw-pageclass", "value": "article"}, {"field": "kw-person", "value": "eivind aadland"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Seiki - ny kaptein i TSO"}, {"field": "og-type", "value": "article"}, {"field": "og-url", "value": "http://www.adressa.no/kultur/article562771.ece"}, {"field": "pageclass", "value": ["article"]}, {"field": "publishtime", "value": "2005-09-14T07:27:19.000Z"}, {"field": "recs-articleid", "value": "2112978"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-09-14T07:27:19.000Z"}, {"field": "recs-rawtitle", "value": "Seiki - ny kaptein i TSO -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Etter tre \u00e5r i Bergensfilharmonien, \u00abdebuterer\u00bb japanske Seiki Ueno (31) torsdag som 1.konsertmester og kaptein for Trondheim Symfoniorkester."}, {"field": "thumbnail", "value": "http://content-thumbnail.cxpublic.com/content/thumbnail200x150/80fb174d1040d5d41cdf0f2b64787f42e4b8bedc.jpg?59805dc8"}, {"field": "thumbnailfullheightdimensions", "value": "200x834"}, {"field": "timestamp", "value": "2017-08-01T10:54:00.000Z"}, {"field": "title", "value": "Seiki - ny kaptein i TSO"}, {"field": "url", "value": "http://www.adressa.no/kultur/article562771.ece"}, {"field": "urlhash", "value": "80fb174d1040d5d41cdf0f2b64787f42e4b8bedc"}], "score": 1.6326389, "siteId": "9222270286501375973", "id": "80fb174d1040d5d41cdf0f2b64787f42e4b8bedc"}

