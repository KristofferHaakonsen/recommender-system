{"fields": [{"field": "modifiedtime", "type": "time", "value": "2016-08-09T18:56:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["ann iren b\u00e6vre", "simen granviken"]}, {"field": "body", "value": ["15. juli ble det gjort kuppfors\u00f8k mot president Recep Tayyip Erdogan i Tyrkia. Mer enn 300 ble drept, og etter det har regjeringen tatt grep om makta.", "- Jeg var hjemme i huset mitt like utenfor Ankara da kuppfors\u00f8ket skjedde. Jeg h\u00f8rte helikopter og fly, jeg h\u00f8rte skyting. Neste dag dro jeg for \u00e5 undervise ved universitetet hvor jeg er rektor. Det var stengt, som de fleste utdanningsinstitusjoner. Samtidig fikk jeg vite at det var utstedt arrestordre p\u00e5 meg, sier familiefaren som vil v\u00e6re anonym.", "- Hadde familien min v\u00e6rt her sammen med meg, s\u00e5 kunne jeg st\u00e5tt frem i avisa med b\u00e5de navn og bilde, men s\u00e5 lenge kona og to ten\u00e5ringsbarn er igjen s\u00e5 tar jeg ikke sjansen. Jeg frykter det kan skje noe med dem.", "Mihriban Mazlum fra Trondheim opplevde kuppfors\u00f8ket da hun dro p\u00e5 sommerferie til hjemlandet Tyrkia. Hun har skrevet et debattinnlegg om hvordan hun opplevde det.", "Flere eksperter er bekymret for at Erdogan beveger seg i udemokratisk retning etter kuppfors\u00f8ket. Et kuppfors\u00f8k Erdogan mener Fethullah G\u00fclens bevegelse st\u00e5r bak. G\u00fclen (75) er en muslimsk l\u00e6rd som lever i selvp\u00e5f\u00f8rt eksil i USA. G\u00fclen-bevegelsen var viktig for \u00e5 f\u00e5 Erdogan til makten, men siden har regjeringen rensket ut tilhengerne av bevegelsen. I redsel for at G\u00fclen-tilhengerne skal etablere seg blant de offentlige ansatte har tyrkiske myndigheter sparket blant annet 15<-th->200 l\u00e6rere og utdanningsansatte I tillegg har de bedt 1577 fakultetesledere si opp.", "Erdogan legger skylden p\u00e5 kuppfors\u00f8ket p\u00e5 G\u00fclen. Men det foreligger ikke et fnugg av besvis for at G\u00fclan hadde noe med kuppfors\u00f8ket \u00e5 gj\u00f8re, sier advokaten til den muslimske predikanten.", "- Kun seks timer etter kuppfors\u00f8ket hadde regjeringen en lang liste klar over personer som er u\u00f8nsket, blant dem sto navnet mitt. Da jeg ogs\u00e5 fikk vite at jeg skulle arresteres r\u00f8mte jeg. Jeg tok et fly til Oslo, og jeg gjorde det akkurat i tide. Dagen etter at jeg dro kom politiet hjem til huset mitt, der fant de bare min kone og v\u00e5re to barn, sier familiefaren som fortsatt har passet sitt.", "- N\u00e5 har de inndratt passene til de fleste akademikerne, men jeg dro f\u00f8r de rakk \u00e5 gj\u00f8re det. Jeg er sikker p\u00e5 at passet mitt er kansellert n\u00e5, uten at jeg t\u00f8r \u00e5 teste det ut, sier tyrkeren som er muslim, men likevel brukte fredagen p\u00e5 \u00e5 g\u00e5 som pilegrim til Nidarosdomen, sammen med organisasjonen \u00abEn verden i dialog\u00bb som jobber for at muslimer, j\u00f8der og kristne skal prate sammen.", "LES OGS\u00c5:  Erdogan med flere reformer etter kuppfors\u00f8ket.", "Familiefaren ser sliten ut, oppgitt. Han vet ikke hvordan fremtiden ser ut, men han vet han ikke vil hjem til Tyrkia igjen.", "- Tvert jeg lander p\u00e5 tyrkisk jord, blir jeg arrestert. Det skulle v\u00e6rt greit, for jeg har ikke gjort noe galt, ikke noe annet enn \u00e5 undervise. Men fengsles jeg f\u00e5r jeg ingen mulighet til \u00e5 bevise at jeg er uskyldig, i Tyrka kan du sitte fengslet i \u00e5revis uten rettssak. \u00c5 v\u00e6re imot regjeringen er nok til \u00e5 havne der, og som l\u00e6rer er du ekstra utsatt. Det er kun lov \u00e5 undervise i faget, det er ikke lov \u00e5 uttrykke meninger eller starte diskusjoner med studentene. Hvis \u00e9n student sier til regjeringen at min l\u00e6rer er uenig med dere, s\u00e5 f\u00e5r l\u00e6reren sparken.", "Forrige uke sendte utenriksminister B\u00f8rge Brende (H) og kunnskapsminister Torbj\u00f8rn R\u00f8e Isaksen (H) et felles svarbrev til universitetsrektorene i Norge, hvor de uttaler sin bekymring for tyrkiske utdanningsinstitusjoner etter kuppfors\u00f8ket. Statsr\u00e5dene peker p\u00e5 at situasjonen er sv\u00e6rt uoversiktlig, s\u00e6rlig innen h\u00f8yere utdanning. I brevet skriver de: \u00abDet er viktig at de akademiske milj\u00f8er i Tyrkia ikke blir varig skadet (...) Det store antallet suspensjoner gj\u00f8r oss bekymret for det akademiske friheten i landet. Uten akademisk frihet er det ikke mulig \u00e5 stille sp\u00f8rsm\u00e5l ved etablerte sannheter og utvikle ny kunnskap\u00bb.", "LES OGS\u00c5:  Tyrkia stenger 626 private skoler og andre bedrifter.", "Familiefaren og rektoren som sitter p\u00e5 en benk ved Vestfronten har lite h\u00e5p for hjemlandet sitt.", "- Det er ingen vestlige statsledere som har ringt Erdogan og gitt ham st\u00f8tte. N\u00e5 er han sint, og da har jeg ikke tror p\u00e5 noen snarlig l\u00f8sning. Nei, jeg tror ikke jeg noensinne skal tilbake til Tyrkia. Jeg vil s\u00f8ke politisk asyl i Norge, jeg vil skaffe meg et nytt liv i et fritt land. Som familiefar vil jeg det beste for mine barn, og det er ikke \u00e5 la dem bli i Tyrkia. N\u00e5 vil familien bare komme etter. Det tyrkiske folk er gode folk, men mange er ikke utdannet. De skj\u00f8nner ikke viktigheten av demokrati, menneskerettigheter og ytringsfrihet.", "LES OGS\u00c5:  Rolig i Tyrkia under unntakstilstanden.", "Amnesty kan ikke vurdere denne konkrete saken, men generalsekret\u00e6r John Peder Egen\u00e6s sier det er risikabelt \u00e5 v\u00e6re uttalt G\u00fclen-tilhenger eller p\u00e5 andre m\u00e5ter opposisjonell i Tyrkia i disse dager.", "- I Sverige f\u00e5r asyls\u00f8kere som har en forbindelse til G\u00fclen-bevegelsen i Tyrkia bli inntil videre. Mer enn 15 000 mennesker skal ha blitt arrestert siden 15.juli, og opp mot 60 000 statlige ansatte skal ha blitt suspendert. Disse tallene er alarmerende, og sier noe om hvor presset situasjonen er i Tyrkia n\u00e5. Utdanningssektoren rammes s\u00e6rlig hardt av innstrammingene i kj\u00f8lvannet av kuppfors\u00f8ket. Mer enn tusen private skoler og utdanningsinstitusjoner har blitt stengt, og 138 000 elever har blitt overf\u00f8rt til statlige skoler. Tyrkiske akademikere har f\u00e5tt reiseforbud, og akademikere som jobber i utlandet er kalt hjem. Ogs\u00e5 i tiden f\u00f8r kuppfors\u00f8ket har aktivister, journalister og andre som er kritiske til det offentlige styret eller myndighetenes politikk stadig blitt kontrollert strengere av myndighetene. sier Egen\u00e6s og legger til:", "- Det er viktig \u00e5 straffeforf\u00f8lge de som var ansvarlige for det brutale kuppfors\u00f8ket som kostet rundt 300 mennesker livet. Men Tyrkia er forpliktet til \u00e5 respektere menneskerettighetene i denne prosessen, og ikke fengsle folk som ut\u00f8ver dissens p\u00e5 en fredelig m\u00e5te.", "Ankomststatistikken for juli viser sv\u00e6rt f\u00e5 tyrkiske ankomster til Norge. UDI har s\u00e5 langt ikke behandlet en enste s\u00f8knad om politisk asyl som har sammenheng med kuppfors\u00f8ket i Tyrkia.", "Derfor har norske myndigheter ikke laget noe generelt praksis-notat etter kuppfors\u00f8ket og jakten p\u00e5 G\u00fclen-tilhengere i Tyrkia.", "- Dette har ikke v\u00e6rt noen aktuell problemstilling hittil. Vi tar stilling til disse sakene n\u00e5r de eventuelt kommer, og f\u00f8lger situasjonen i Tyrkia n\u00f8ye, sier enhetsleder Bj\u00f8rn Olsen i UDI til Adresseavisen.", "UDI vil forel\u00f8pig heller ikke legge seg p\u00e5 svensk praksis, der alle asyls\u00f8kere som har en forbindelse til G\u00fclen-bevegelsen i Tyrkia f\u00e5r bli inntil videre.", "- Alle asylsaker vurderes individuelt. Dersom en asyls\u00f8ker kan bli oppfattet \u00e5 ha regimekritiske holdninger av tyrkiske myndigheter, herunder G\u00fclen-sympati, vil dette bli tatt med i vurderingen, sier Olsen.", "UDI avviser at det vil v\u00e6re f\u00f8lsomt eller problematisk \u00e5 gi regimekritikere hos en Nato-alliert beskyttelse i Norge.", "- Det har ikke betydning for utlendingsmyndighetenes vurdering av asyls\u00f8knader at Tyrkia er medlem i NATO, sier Olsen.", "Ann Iren B\u00e6vre951 98 788ann.iren.bevre@adresseavisen.no"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3869d4b2110391682361727d01dd1ffcee83b76849009760b1622d0afe1f4a3f"}, {"field": "createtime", "value": "2016-08-09T17:58:41.000Z"}, {"field": "description", "value": "Etter kuppfors\u00f8ket i Tyrkia v\u00e5knet familiefaren og universitetsrektoren opp uten jobb, og fant at det var utstedt arrestordre p\u00e5 ham. Da flyktet han. Etter pilegrimstur til Nidarosdomen vil han s\u00f8ke politisk asyl i Norge."}, {"field": "dominantimage", "value": "http://www.adressa.no/pluss/nyheter/article13144361.ece/aqdsq7/ALTERNATES/w980-default/Tyrker_0321.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f6aff551b44bfe90c6f8eae772e6386daa25c239.jpg?58cd731f"}, {"field": "dominantthumbnaildimensions", "value": "300x169"}, {"field": "heading", "value": ["Familiefar flyktet etter kuppfors\u00f8k i Tyrkia -adressa.no", "Dro f\u00f8r politiet kom", "Vil ikke tilbake til Tyrkia", "Asyls\u00f8kere f\u00e5r bli i Sverige", "Ikke generell bekyttelse i Norge"]}, {"field": "id", "value": "f6aff551b44bfe90c6f8eae772e6386daa25c239"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["s\u00f8ke politisk asyl", "kuppfors\u00f8k", "politisk asyl"]}, {"field": "kw-entity", "value": ["recep tayyip erdogan", "nidarosdomen", "a. g\u00fclen", "tyrka", "g\u00fclan", "adresseavisen", "vestfronten", "mazlum", "g\u00fclen", "fethullah g\u00fclens"]}, {"field": "kw-location", "value": ["oslo", "ankara", "tyrkia", "sverige", "trondheim", "norge", "nato"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn r\u00f8e isaksen", "b\u00f8rge brende", "john peder egen\u00e6s", "ann iren b", "bj\u00f8rn olsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13144361.ece/aqdsq7/ALTERNATES/w980-default/Tyrker_0321.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familiefar flyktet etter kuppfors\u00f8k i Tyrkia"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/08/09/Familiefar-flyktet-etter-kuppfors%C3%B8k-i-Tyrkia-13144362.ece"}, {"field": "pageclass", "value": ["article"]}, {"field": "publishtime", "value": "2016-08-09T18:56:19.000Z"}, {"field": "recs-articleid", "value": "13144362"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-08-09T18:56:19.000Z"}, {"field": "recs-rawtitle", "value": "Familiefar flyktet etter kuppfors\u00f8k i Tyrkia -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Etter kuppfors\u00f8ket i Tyrkia v\u00e5knet familiefaren og universitetsrektoren opp uten jobb, og fant at det var utstedt arrestordre p\u00e5 ham. Da flyktet han. Etter pilegrimstur til Nidarosdomen vil han s\u00f8ke politisk asyl i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/f6aff551b44bfe90c6f8eae772e6386daa25c239.jpg?58cd731f"}, {"field": "thumbnailfullheightdimensions", "value": "200x1809"}, {"field": "timestamp", "value": "2017-03-18T17:49:19.000Z"}, {"field": "title", "value": "Familiefar flyktet etter kuppfors\u00f8k i Tyrkia"}, {"field": "url", "value": "http://www.adressa.no/pluss/nyheter/2016/08/09/Familiefar-flyktet-etter-kuppfors%c3%b8k-i-Tyrkia-13144362.ece"}, {"field": "urlhash", "value": "f6aff551b44bfe90c6f8eae772e6386daa25c239"}], "score": 0.9957152, "siteId": "9222270286501375973", "id": "f6aff551b44bfe90c6f8eae772e6386daa25c239"}

