{"fields": [{"field": "modifiedtime", "type": "time", "value": "2012-04-18T17:59:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Million\u00e6r og eier av byggfirmaet Gunnar T. Str\u00f8m i Trondheim, Ove Rygg, nyter 60-\u00e5rsgaven til seg selv. Et lite jaktslott, med det herskapelige navnet Seton-Karr Lodge, troner ved innkj\u00f8rselen til Hitra vindm\u00f8llepark. Som i realiteten er den reneste villmarka, og et paradis for ivrige storviltjegere.", "De f\u00f8rste hjortebukkene er allerede kommet til g\u00e5rds etter nattens jakt. Noen medhjelpere er godt i gang med \u00e5 frakte dyrene fra terrengvogna og dandere fangsten foran hovedporten. Et svensk og et norsk flagg vaier forsiktig i det flotte h\u00f8stv\u00e6ret og indikerer at det er unionstreff p\u00e5 Ryggs residens.", "- Ja, firmaet Gunnar T. Str\u00f8m kj\u00f8pte eiendommen i 2000 og har bygd opp anlegget til en ganske komfortabel jakthytte. Hjortejakta er Oves gave til Ove p\u00e5 60-\u00e5rsdagen, smiler jubilanten.", "P\u00e5 trammen myser en nyoppst\u00e5tt OL-mester mot jaktriket p\u00e5 Hitra. Bj\u00f8rn D\u00e6hlie er p\u00e5 \u00f8ya for andre \u00e5ret og kan ikke f\u00e5 fullrost Hitra.", "- Dette er et helt fantastisk omr\u00e5de \u00e5 jakte hjort. Den store bestanden her er helt unik. Dette er et skjult skattekammer for storviltjegere, smiler D\u00e6hlie, som kommer direkte fra elgjakt i Mer\u00e5ker.", "Rygg koser seg med v\u00e6ret og gjestenes tilfredshet. Den gamle jaktkameraten og forretningsforbindelsen D\u00e6hlie var ikke tung \u00e5 be da han bl\u00e5ste i jakthornet. Den like kjente svenske forfatter Jan Guillou, som har jaktet med D\u00e6hlie de siste \u00e5rene, var heller ikke vrang da skikongen inviterte. De to kom direkte med helikopter dagen f\u00f8r og traff blink f\u00f8rste jaktdag.", "- Selv om det er mye hjort, er vi kun ute etter de store hjortebukkene. Og de er ikke s\u00e5 enkle \u00e5 f\u00e5 has p\u00e5. Jeg fikk en sjanse i natt og det ga uttelling, forteller D\u00e6hlie.", "Men det holdt hardt da jaktkamerat og brunstbr\u00f8ler Rygg hadde mer enn nok med \u00e5 lese SMS-gratulasjoner p\u00e5 60-\u00e5rsdagen. Da hjorten n\u00e6rmet seg, og D\u00e6hlie kikket bort p\u00e5 Rygg som skulle lokke p\u00e5 den brunstige bukken, da tikket det inn en ny gladmelding. Et velrettet skudd fra kort hold sikret imidlertid trofeet.", "Mens Rygg er mer opptatt av alt som skjer f\u00f8r skuddet faller; fra planlegging, strategi og selve jakten, p\u00e5g\u00e5r det fortsatt en svensk-norsk kamp om seieren mellom D\u00e6hlie og Guillou.", "- B\u00e5de Bj\u00f8rn og jeg er konkurransemennesker, men jeg er ikke opptatt av trofeet. Vi driver dessuten en streng avskytingsplan der halvparten av dyrene er bukker, sier Rygg.", "- Men kan det v\u00e6re noen utfordring \u00e5 jakte hjort med s\u00e5 mange dyr i omr\u00e5det, sp\u00f8r vi Guillou. Som har skutt det som er verdt \u00e5 skyte, og som jakter mennesker i alle sine suksessromaner?", "- Hjortejakten er noe av det vanskeligste som er. De er utrolig skjerpet og vare. Jo eldre de er, desto smartere er bukkene. Dette er nok den minste hjorten jeg har skutt, men det er min f\u00f8rste hjort i Norge. Det er klart vi g\u00e5r etter de st\u00f8reste bukkene, sier Guillou. Og Bj\u00f8rn nikker.", "P\u00e5 de jaktturene de to kjendisene har hatt sammen s\u00e5 langt leder Guillou p\u00e5 Bj\u00f8rn, men p\u00e5 Hitra har D\u00e6hlie skutt den st\u00f8rste bukken.", "- Men vi har en dag igjen av jakten, smiler svensken lurt. Som lurer p\u00e5 om det er en s\u00e6rnorsk tradisjon \u00e5 bruke to skudd p\u00e5 \u00e5 felle et dyr.", "- I din siste bok harsellerer du ogs\u00e5 med de rike skandinavene som n\u00e5 skaffer seg store jaktvald til seg og sine. Du er vel en del av det samme milj\u00f8et.", "- Det er korrekt at jeg skriver om det som kan minne om en parodi p\u00e5 jakt, eller jakt i mer moderne former. Og det er ogs\u00e5 riktig at jeg selv er en ivrig jeger. Halvparten av tiden min bruker jeg p\u00e5 jakt, resten p\u00e5 skriving.", "Vi forf\u00f8lger ikke temaet av hensyn til verten og den gode tonen. Ove Rygg har for\u00f8vrig v\u00e6rt en lidenskapelig jeger i over 35 \u00e5r, men det er f\u00f8rst i det siste han har f\u00e5tt sansen for storvilt.", "- Jeg brukte \u00e5 seile forbi Hitra med b\u00e5t og s\u00e5 p\u00e5 \u00f8ya som et kystlandskap. S\u00e5 viser det seg at Hitra ogs\u00e5 har fantastisk villmark. N\u00e5 leier vi rundt 30 000 dekar og jaktrett p\u00e5 56 dyr.", "Rygg sier han ikke har noen kommersiell interesse av \u00e5 drive hjortejakten. Riktignok har han etablert et selskap som selger alt viltet til en restaurant i Trondheim. For \u00e5 f\u00e5 dette godkjent er han n\u00f8dt til \u00e5 hyre inn Mattilsynet som kontrollerer kj\u00f8ttet f\u00f8r det leveres til godkjent privatslakteri p\u00e5 Hitra. Rygg sier han ikke stresser forretningsdelen av dette p\u00e5 sine eldre dager.", "- Jeg t\u00f8r ikke fortelle hva jakten koster av hensyn til kona, men det er dyrt. Jeg selger kj\u00f8ttet for \u00e5 begrense tapet. Dette er kun pleasure before business. Jeg inviterer nye og gamle venner for at vi skal ha en trivelig jaktopplevelse sammen. I forrige uke hadde jeg for eksempel to arvinger fra de st\u00f8rste rederiene i Tyskland og Nederland med p\u00e5 jakt. Jeg h\u00e5per ogs\u00e5 at dagens jakt skal bli en \u00e5rlig tradisjon, sier Rygg og kikker p\u00e5 D\u00e6hlie.", "- Ja, det skal ikke st\u00e5 p\u00e5 meg kvitterer den pensjonerte skikongen.", "Dette er med andre ord det n\u00e6ringslivet kaller nettverksbygging. Riktignok kan Rygg b\u00e5de nyte friluftslivets gleder og samtidig f\u00f8lge med i forretningene. Hytta er ikke bare utstyrt med egen badstue, stamp og innleid kokk fra byen. Seton-Karr Lodge er selvf\u00f8lgelig ogs\u00e5 online.", "- Men jeg var jo litt spent p\u00e5 vinutvalget p\u00e5 hytta med tanke p\u00e5 at Guillou har en vinkjeller verdt mange millioner kroner, sier verten . . .", "Dagens fangst. P\u00e5l og Ola Rygg og gjestene Bj\u00f8rn D\u00e6hlie og Jan Guillou er sv\u00e6rt forn\u00f8yd med dagens utbytte foran familiesetet Seton-Karr Lodge p\u00e5 Hitra.Forretningsmannen Ove Rygg bruker endel kroner p\u00e5 sitt jaktparadis, og han inviterer gjerne jaktvenner som Bj\u00f8rn D\u00e6hlie og Jan Guillou p\u00e5 festen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "66ff69040a032fdf8423ae2002acddc5aab9211ea9e62afe5cdddd357bdb6ee5"}, {"field": "createtime", "value": "2017-05-15T19:46:15.000Z"}, {"field": "description", "value": "HITRA: Fire flotte hjortebukker har br\u00f8lt for siste gang. Jaktkameratene Bj\u00f8rn D\u00e6hlie og Jan Guillou kroer seg i h\u00f8stsola. Det er klart for andre dag av kjendisjakta p\u00e5 Hitra."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d4a438b87f26e808fca2e1969b5f8f210226581c.jpg?596b6328"}, {"field": "dominantthumbnaildimensions", "value": "256x256"}, {"field": "heading", "value": ["Kjendiser i jaktparadis -adressa.no", "Skjult skatt", "Unionskamp", "Jakt er halve livet"]}, {"field": "id", "value": "d4a438b87f26e808fca2e1969b5f8f210226581c"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "hobbies-and-interests"}, {"field": "kw-concept", "value": ["jakte hjort", "jakt", "dag", "hjort"]}, {"field": "kw-entity", "value": ["mattilsynet", "seton-karr lodge", "bj\u00f8rn d\u00e6hlie og jan guillou", "tyskland og nederland", "d\u00e6hlie og guillou", "p\u00e5l og ola rygg"]}, {"field": "kw-location", "value": ["hitra", "trondheim", "norge", "mer\u00e5ker"]}, {"field": "kw-pageclass", "value": "article"}, {"field": "kw-person", "value": ["ola rygg", "ove rygg", "gunnar t. str\u00f8m", "jan guillou", "bj\u00f8rn d\u00e6hlie"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjendiser i jaktparadis"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article582817.ece"}, {"field": "pageclass", "value": ["article"]}, {"field": "publishtime", "value": "2005-10-19T22:32:01.000Z"}, {"field": "recs-articleid", "value": "2099708"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-10-19T22:32:01.000Z"}, {"field": "recs-rawtitle", "value": "Kjendiser i jaktparadis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "HITRA: Fire flotte hjortebukker har br\u00f8lt for siste gang. Jaktkameratene Bj\u00f8rn D\u00e6hlie og Jan Guillou kroer seg i h\u00f8stsola. Det er klart for andre dag av kjendisjakta p\u00e5 Hitra."}, {"field": "thumbnail", "value": "http://content-thumbnail.cxpublic.com/content/thumbnail200x150/d4a438b87f26e808fca2e1969b5f8f210226581c.jpg?596b6328"}, {"field": "thumbnailfullheightdimensions", "value": "200x874"}, {"field": "timestamp", "value": "2017-07-16T12:59:20.000Z"}, {"field": "title", "value": "Kjendiser i jaktparadis"}, {"field": "url", "value": "http://www.adressa.no/nyheter/okonomi/article582817.ece"}, {"field": "urlhash", "value": "d4a438b87f26e808fca2e1969b5f8f210226581c"}], "score": 0.8376181, "siteId": "9222270286501375973", "id": "d4a438b87f26e808fca2e1969b5f8f210226581c"}

