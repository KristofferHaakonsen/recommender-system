{"fields": [{"field": "modifiedtime", "type": "time", "value": "2016-05-19T14:07:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["kaja refsnes sunde", "skoleelev"]}, {"field": "body", "value": ["Saken oppdateres.", "Til jul i fjor fikk jeg et nytt par Adidas sko. Det var akkurat de skoene jeg hadde \u00f8nsket meg i seks m\u00e5neder, bare i feil farge. S\u00e5 norsk som jeg var, ville jeg i det \u00f8yeblikket ikke ha de skoene noe mer, for de var jo feil farge! Derfor fikk jeg tilbake pengene for dem og sl\u00f8ste de bort p\u00e5 litt sminke. Brukbart? Ikke egent-lig. M\u00e5tte jeg ha det? S\u00e5 absolutt.", "\u00c5ret f\u00f8r fikk jeg en splitter ny rettetang fra et eller annet dyrt merke. Men jeg hadde jo ikke \u00f8nsket meg rettetang, nei, jeg ville jo ha en ny kr\u00f8lltang. Jeg fikk tilbake pengene og kastet de bort p\u00e5 et par solbriller og noen topper. Brukbart? Tja. M\u00e5tte jeg ha det? Helt klart.", "En kveld i 2010, mens jeg svettet meg gjennom en hinderl\u00f8ype nede i kjelleren hvor jeg trente taekwondo, landet et passasjerfly p\u00e5 V\u00e6rnes. En ung og h\u00e5pefull mann fra Etiopia hoppet av, mens tusenvis av tanker om fremtiden hans l\u00e5 og gnagde i bakhodet hans. Bare uker senere kom denne unge mannen ned til kjelleren v\u00e5r. Han ville trene med oss. Jeg var s\u00e5 liten da, b\u00e5de med tanke p\u00e5 hvordan jeg tenkte og s\u00e5 ut; som en liten, norsk drittunge, egentlig.", "En stund sleit vi med \u00e5 forst\u00e5 han; han kunne jo ikke norsk, men hadde likevel s\u00e5 mye \u00e5 si. Han slengte ut noen engelske ord her og der, fikk oss ofte til \u00e5 le, fikk oss til \u00e5 bli, vel, glade. Taekwondo skulle man tro han hadde trent hele livet; han raste rundt p\u00e5 matten og slo selv de beste p\u00e5 laget under kamp-kveldene.", "En kveld samme \u00e5ret, mens jeg stappet i meg popcorn og var misforn\u00f8yd fordi mamma hadde kj\u00f8pt feil brus, sto den unge mannen foran speilet og nerv\u00f8st pr\u00f8vde p\u00e5 seg en hvit skjorte. Han gjorde seg klar til morgendagen; dagen hvor han skulle f\u00e5 vite om han fikk bli i landet, eller om han m\u00e5tte tilbake til et liv med usikkerhet og fare. Dommeren i retten valgte senere alternativ nummer to.", "Folk p\u00e5 teamet hadde blitt s\u00e5 glade i han. Treneren og forel-drene hadde blitt s\u00e5 glade i han. Jeg hadde blitt s\u00e5 glad i han! Vi m\u00e5 anke, sa folk. Anke? Ti \u00e5r gamle meg kl\u00f8dde seg i hodet og forsto ingenting. Men ja, ja vi m\u00e5tte anke!", "Vi dro p\u00e5 flere dugnader og la ut utallige mange innlegg p\u00e5 nettet for \u00e5 f\u00e5 folk til \u00e5 overf\u00f8re penger til st\u00f8ttefondet som var laget for han. Retten hadde sagt at han ikke hadde noen grunn til \u00e5 bli. Vi p\u00e5 teamet mente noe annet.", "I 2012 fikk teamet mitt flere gull i NM, blant annet han. Da hadde han f\u00e5tt to avslag om \u00e5 f\u00e5 bli i Norge, men ikke blitt sendt ut. Hva ventet de egentlig p\u00e5?", "Adresseavisen skrev om han; den fantastiske taekwondout\u00f8veren fra Etiopia, som Norge ville ha ut rett etter at han hadde vunnet tittelen som norgesmester. OL-h\u00e5pet til Norge, han som kunne sl\u00e5 alle koreanerne i sin egen sport, fikk ikke lov \u00e5 v\u00e6re her. Journalisten i avisen mente det var absurd. Retten mente det var absurd \u00e5 si at det var absurd. Vi mente det var absurd \u00e5 si at det var absurd \u00e5 si at det var absurd. Og s\u00e5nn gikk det videre.", "P\u00e5 flere taekwondoturer har jeg latt v\u00e6re \u00e5 spise noe f\u00f8r innveiingen, i frykt for \u00e5 komme over vekta og kjempe mot noen som er eldre enn meg. Tenkte jeg de gangene jeg gjorde det p\u00e5 de som ikke fikk mat i hjemlandet til den unge mannen? Ikke i det hele tatt. Burde jeg det? Helt klart.", "Jeg er en hormonell ten\u00e5ring i verdens sjette rikeste land, og noen dager tenker jeg at livet er dritt.", "Jeg er en bortskjemt femten\u00e5ring i en av Norges fineste byer, og noen dager blir jeg sur p\u00e5 mamma fordi hun ikke serverer den middagen jeg har lyst p\u00e5.", "Jeg er en egoistisk ung jente i et sv\u00e6rt hus som griner over \u00e5 ikke ha det \u00aballe andre\u00bb har.", "Likevel tror jeg at etter m\u00f8tet mitt med den unge mannen for seks \u00e5r siden, har jeg blitt litt mindre bortskjemt og egoistisk. Denne unge mannen har l\u00e6rt meg s\u00e5 ekstremt mye, uten \u00e5 i det hele tatt ha pr\u00f8vd. Da han kom hit var han s\u00e5 positiv, s\u00e5 \u00e5pen og full av kj\u00e6rlighet. Ingen av oss visste hva han kom fra, hva han hadde v\u00e6rt igjennom, eller hva han hadde i vente. Likevel er jeg stolt over de folkene rundt meg og meg selv for at vi tok han s\u00e5 godt imot.", "Men p\u00e5 tross av alt det gode i den mannen, ville ikke Norge ha han her. Han m\u00e5tte dra, og ingen vet hvordan det kommer til \u00e5 g\u00e5. Ikke han selv engang.", "Mamma og jeg ville ta farvel. Vi ga han litt penger, noe for \u00e5 ha med p\u00e5 reisen. Trengte vi pengene? Ikke egentlig, de ville bare blitt brukt p\u00e5 drittsminke og dyre, pomp\u00f8se ting. F\u00f8ltes det godt \u00e5 gi dem til noen som faktisk trengte dem? Ja, det var kanskje noe av det beste jeg har gjort. Jeg har alt det jeg trenger, og mer til. Livet mitt er s\u00e5 godt, stappfullt av penger, mat, muligheter - og l\u00e6repenger.", "Den unge mannen sa, da vi tok farvel, at han var s\u00e5 heldig. S\u00e5 heldig som har f\u00e5tt muligheten til \u00e5 bo i Norge s\u00e5 lenge, s\u00e5 heldig for \u00e5 ha levd seks \u00e5r i trygghet og forvaring, uten \u00e5 m\u00e5tte se seg bak ryggen hele tiden. Det han ikke vet, er at jeg egentlig er den heldige her. Ikke fordi jeg \u00abhar alt jeg trenger\u00bb, men fordi jeg har m\u00f8tt en som ikke har det.", "Jeg er heldig fordi jeg har forandret meg fra en drittunge som ville ha alt servert p\u00e5 s\u00f8lvfat, til en som tenker litt mer p\u00e5 de rundt seg, bare p\u00e5 grunn av en ung flyktning med h\u00e5p og dr\u00f8mmer. Den l\u00e6repengen ville jeg aldri ha byttet for noe; nei, ikke engang i de skoene i rett farge eller den kr\u00f8lltangen jeg s\u00e5 gjerne ville ha."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "a542120f1200d17b521fa1516d466480e9e883900cc9945381b05aecdad3b48b"}, {"field": "createtime", "value": "2017-06-01T11:16:03.000Z"}, {"field": "description", "value": "Jeg er heldig. Ikke fordi jeg \u00abhar alt jeg trenger\u00bb, men fordi jeg har m\u00f8tt en som ikke har det."}, {"field": "dominantimage", "value": "http://www.adressa.no/pluss/meninger/article12726986.ece/ei31hj/ALTERNATES/w980-default/IMG_flyktning.jpg_1_1_K0AIBM4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2f8ec49a1334e4e6582b069a3447ff883fb7f765.jpg?592ff773"}, {"field": "dominantthumbnaildimensions", "value": "300x169"}, {"field": "heading", "value": "En flyktning l\u00e6rte meg hvor heldig jeg er -adressa.no"}, {"field": "id", "value": "2f8ec49a1334e4e6582b069a3447ff883fb7f765"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-classification", "value": "style-and-fashion"}, {"field": "kw-company", "value": "adidas"}, {"field": "kw-concept", "value": ["tro", "unge mannen", "absurd", "mann", "heldig", "penger", "ung"]}, {"field": "kw-entity", "value": "anke"}, {"field": "kw-location", "value": ["etiopia", "v\u00e6rnes", "norge"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12726986.ece/ei31hj/ALTERNATES/w980-default/IMG_flyktning.jpg_1_1_K0AIBM4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En flyktning l\u00e6rte meg hvor heldig jeg er"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/05/13/En-flyktning-l%C3%A6rte-meg-hvor-heldig-jeg-er-12726987.ece"}, {"field": "pageclass", "value": ["article"]}, {"field": "publishtime", "value": "2016-05-13T04:00:00.000Z"}, {"field": "recs-articleid", "value": "12726987"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-05-13T04:00:00.000Z"}, {"field": "recs-rawtitle", "value": "En flyktning l\u00e6rte meg hvor heldig jeg er -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Jeg er heldig. Ikke fordi jeg \u00abhar alt jeg trenger\u00bb, men fordi jeg har m\u00f8tt en som ikke har det."}, {"field": "thumbnail", "value": "http://content-thumbnail.cxpublic.com/content/thumbnail200x150/2f8ec49a1334e4e6582b069a3447ff883fb7f765.jpg?592ff773"}, {"field": "thumbnailfullheightdimensions", "value": "200x1493"}, {"field": "timestamp", "value": "2017-06-01T11:16:03.000Z"}, {"field": "title", "value": "En flyktning l\u00e6rte meg hvor heldig jeg er"}, {"field": "url", "value": "http://www.adressa.no/pluss/meninger/2016/05/13/En-flyktning-l%c3%a6rte-meg-hvor-heldig-jeg-er-12726987.ece"}, {"field": "urlhash", "value": "2f8ec49a1334e4e6582b069a3447ff883fb7f765"}], "score": 0.72850585, "siteId": "9222270286501375973", "id": "2f8ec49a1334e4e6582b069a3447ff883fb7f765"}

