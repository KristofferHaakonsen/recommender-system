{"fields": [{"field": "modifiedtime", "type": "time", "value": "2017-02-15T22:07:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Mathall", "Mathallen", "Dagligvare", "Bunnpris", "Christian Lykke"]}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Det ble med fors\u00f8ket. I l\u00f8pet av denne uken starter avviklingen av mathallen Trondheim \u00f8nsket seg og etterspurte i \u00e5revis f\u00f8r den \u00e5pnet i juli 2015.", "\u00c5rsaken er ganske enkelt at for f\u00e5 kunder legger igjen for lite penger til at konseptet kunne overleve, if\u00f8lge styrelederen.", "- Forbrukerne i Trondheim setter stor pris p\u00e5 mathall p\u00e5 fredag og l\u00f8rdag, men ikke ellers i uka. Ferskvarer ser dessverre ikke forskjell p\u00e5 ukedagene, sier War\u00f8.", "LES KOMMENTAR: Spar oss for krokodillet\u00e5rene. Vi f\u00e5r den mathallen vi fortjener", "L\u00f8sningen blir at Bunnpris overtar butikkdriften og at restauranten trolig videref\u00f8res som del av naboen Emilies Eld, restauranten eid av Egon-eier Norrein Gruppen og Ronny Ramstad Myren.", "For lav omsetning f\u00f8rer til for h\u00f8yt svinn og manglende fortjeneste for butikken. Restauranten har hatt vekst, men trondhjemmerne har handlet stadig mindre i butikken i B\u00f8ndernes Hus i Prinsenkvartalet i Trondheim sentrum.", "- Vi har bedret fortjenesten i butikken, bare ikke nok. Ansatte har gjort en kjempejobb. Som vi driver n\u00e5, ser vi ikke l\u00f8nnsomhet f\u00f8r i 2020. Det blir for store investeringer for eierne \u00e5 ta, sier styrelederen.", "Mathall Trondheim eies, siden november 2016, av B\u00f8ndernes hus AS som tidligere eide selskapet sammen med Oi! Tr\u00f8ndersk mat og drikke AS og Moxto Holding AS.", "2015 endte med 3,38 millioner i underskudd for mathallen, med en omsetning p\u00e5 dr\u00f8yt ni millioner kroner fra juli til nytt\u00e5r det \u00e5ret. Fortjeneste i oppstartsfasen er som regel vanskelig, og r\u00f8de tall var ventet. N\u00e5 viser forel\u00f8pig resultat ogs\u00e5 for 2016 et underskudd, if\u00f8lge War\u00f8. Ogs\u00e5 dette var ventet. Det avgj\u00f8rende n\u00e5, er at l\u00f8nnsomheten ser ut til \u00e5 ligge for langt unna i tid.", "- Hvorfor ikke f\u00f8r i 2020?", "- Vi er avhengige av \u00e5 bygge opp relativt stor omsetning for \u00e5 g\u00e5 i pluss. Det klarer vi ikke n\u00e5r lavpriskjedene tar inn mer og mer fra lokale leverand\u00f8rer og konkurrerer med oss p\u00e5 helt andre vilk\u00e5r enn vi har. Forbrukerne er smarte: Finner de for eksempel R\u00f8rosr\u00f8mme hos dagligvarebutikken p\u00e5 andre siden av gaten, til en lavere pris enn hos oss, handler de heller der, sier War\u00f8.", "Les ogs\u00e5: Mathallen med underskudd f\u00f8rste halv\u00e5r", "Han peker p\u00e5 at det i l\u00f8pet av de siste \u00e5rene er skjedd stor utvikling i markedet for og ettersp\u00f8rselen etter lokalmat. Vekst og suksess for Bondens Marked og Tr\u00f8ndersk Matfestival har bidratt til at det som f\u00f8r var nisjevarer for en akt\u00f8r som Mathall Trondheim, n\u00e5 er blitt s\u00e5 popul\u00e6rt at muskul\u00f8se dagligvarekjeder er kommet p\u00e5 banen med st\u00f8rre utvalg lokalvarer i sine hyller.", "- Betyr det som n\u00e5 skjer at det ikke er mulig \u00e5 drive mathall i Trondheim?", "- Det er ingenting vi \u00f8nsker oss mer enn at noen skal klare det. Men det er krevende. Mathall Trondheim har v\u00e6rt et utmerket fors\u00f8k fra eierne som har investert med klokkertro p\u00e5 tr\u00f8ndersk lokalmat. Trondheim blir imidlertid for lite, sier War\u00f8.", "- Mathallen Stavanger gikk konkurs f\u00f8r jul, og jeg vet at ogs\u00e5 mathallen i Oslo har hatt det krevende, sier War\u00f8.", "Les ogs\u00e5 om Remas lokalmatsatsing: Kan bli vinnerne hos Rema, men holdes p\u00e5 pinebenken", "Les ogs\u00e5: Mathallene viser vei for st\u00f8rre mangfold av lokal mat", "Blant dem som syns det er leit at Trondheims mathall ikke lykkes, er sjefen for kjeden som overtar butikkdriften.", "- Det er trist at det ikke g\u00e5r. Vi selger mat selv og er s\u00e5nn sett konkurrent. Men jeg bor jo her ogs\u00e5 og hadde gjerne sett at Trondheim hadde en god mathall, sier Bunnpris-sjef Christian Lykke i I.K. Lykke.", "- Vi m\u00e5 vel innse at mathaller som regel fungerer i byer som er veldig mye st\u00f8rre enn Trondheim. Vi kan ikke sammenligne oss med Madrid, Barcelona eller Bilbao. Det er jo bare s\u00e5 vidt det g\u00e5r i Oslo, sier han.", "Les ogs\u00e5: Mathall i Oppdal tjener godt p\u00e5 hyttefolket", "For Bunnpris blir dette en mulighet til \u00e5 pr\u00f8ve noe nytt. Kjeden som har rundt 250 butikker landet over, har i dag tre konsepter: Gourmet som p\u00e5 Tyholt og i Elgeseter gate, brustadbuer som ogs\u00e5 har \u00e5pent p\u00e5 s\u00f8ndager, og de normale Bunnpris-butikkene som den i Munkegata i Midtbyen. Butikken ved Prinsenkrysset blir noe annet.", "- I dette lokalet m\u00e5 vi pr\u00f8ve \u00e5 f\u00e5 til en bybutikk. Noe vi ikke har fra f\u00f8r. Lokalet er for lite til gourmet-konseptet v\u00e5rt, s\u00e5 det blir en slags crossover der vi b\u00e5de videref\u00f8rer de varene mathallen har solgt godt av, men ogs\u00e5 fokus p\u00e5 mat og varer folk kan ta med seg i farten. Dette er tross alt en butikk i tilknytning til kollektivknutepunktet i Midtbyen, sier Lykke.", "Han forteller at Bunnpris helt siden starten for Mathall Trondheim har v\u00e6rt interessert i \u00e5 komme inn i lokalene med litt av sitt konsept.", "- Det er vel derfor vi n\u00e5 ble kontaktet, fordi vi hadde vist interesse tidligere, sier han.", "Lokalene i B\u00f8ndernes Hus har han selv et personlig forhold til.", "- Lykke Prinsen l\u00e5 i her, og det var her jeg selv hadde min f\u00f8rste jobb. Jeg var barnearbeider, kanskje seks-syv \u00e5r, og tjente ikke mye. Men s\u00e5 gjorde jeg nok heller ikke mye nytte for meg, sier Christian Lykke.", "Mathall Trondheim har per dato ganske f\u00e5 ansatte, if\u00f8lge styreleder War\u00f8. To-tre faste ansatte i butikkdelen skal f\u00e5 fortsette hos Bunnpris. I restaurantdelen har det v\u00e6rt flere midlertidig ansatte og if\u00f8lge War\u00f8 bare to-tre faste ansatte etter at kj\u00f8kkensjefen og restaurantsjefen sluttet i desember.", "- Vi har med vilje ikke erstattet dem ettersom vi var usikre p\u00e5 veien fremover. N\u00e5 har styret fokus p\u00e5 \u00e5 ivareta fast ansatte p\u00e5 en best mulig m\u00e5te. Det kan v\u00e6re muligheter for at ansatte er med over til driverne av det nye konseptet, sier War\u00f8.", "- N\u00e5r skjer endringene?", "- L\u00f8pende fremover. I l\u00f8pet av denne uka vil vi nok ha p\u00e5 plass en fornuftig tidsplan, sier styrelederen.", "Les ogs\u00e5: Sier farvel til Mathallen", "Les ogs\u00e5: Disse spisestedene i Trondheim anbefales p\u00e5 nett", "Les ogs\u00e5: Bli med inn i Mathallen dagen f\u00f8r \u00e5pning", "Les ogs\u00e5: Folk er veldig sulten p\u00e5 en mathall", "Les ogs\u00e5: Etablerer mathall i Trondheim"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "aa24530b2e3aae8f3585b34b19f33bef585aebd4d86b637e2929b42c9cad6e71"}, {"field": "createtime", "value": "2017-02-14T19:58:34.000Z"}, {"field": "description", "value": "Kaster inn h\u00e5ndkleet etter bare halvannet \u00e5r. \u2013 Trondheim er for lite for et slikt konsept, sier styreleder Tor Jarle War\u00f8."}, {"field": "dominantimage", "value": "http://www.adressa.no/pluss/okonomi/article14223404.ece/kbu5l4/ALTERNATES/w980-default/Mathallen2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f5135438d8194dc19dbbc2f165e222e0b8f851eb.jpg?5975acdb"}, {"field": "dominantthumbnaildimensions", "value": "300x169"}, {"field": "heading", "value": ["Mathallen blir Bunnpris-butikk -adressa.no", "For lav omsetning", "Nisjen ble dagligvare", "Lykke: \u2013 Trist at det ikke g\u00e5r", "Nytt Bunnpris-konsept", "Jobbet der selv", "Vil ivareta ansatte"]}, {"field": "id", "value": "f5135438d8194dc19dbbc2f165e222e0b8f851eb"}, {"field": "keyword", "value": ["Mathall", "Mathallen", "Dagligvare", "Bunnpris", "Christian Lykke"]}, {"field": "keywords", "value": "Mathall,Mathallen,Dagligvare,Bunnpris,Christian Lykke"}, {"field": "kw-category", "value": ["pluss", "okonomi"]}, {"field": "kw-company", "value": "moxto holding as"}, {"field": "kw-concept", "value": ["lykke", "lokal", "butikk", "mathall", "ansatte", "to-tre faste ansatte", "mathallen", "fast ansatte"]}, {"field": "kw-entity", "value": ["r\u00f8rosr\u00f8mme", "norrein gruppen", "bondens marked og tr\u00f8ndersk matfestival", "mathall trondheim", "prinsenkvartalet", "tr\u00f8ndersk matfestival", "midtbyen", "prinsen", "mathallen", "i.k. lykke", "b\u00f8ndernes hus", "egon", "prinsenkrysset", "rema", "lykke", "elgeseter", "emilies eld", "munkegata", "tyholt", "norrein gruppen og ronny ramstad myren", "bunnpris", "bondens marked"]}, {"field": "kw-location", "value": ["oppdal", "stavanger", "madrid", "oslo", "bilbao", "barcelona"]}, {"field": "kw-pageclass", "value": "article"}, {"field": "kw-person", "value": ["christian lykke", "ronny ramstad myren", "tor jarle war\u00f8"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14223404.ece/kbu5l4/ALTERNATES/w980-default/Mathallen2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mathallen blir Bunnpris-butikk"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/02/14/Mathallen-blir-Bunnpris-butikk-14223306.ece"}, {"field": "pageclass", "value": ["article"]}, {"field": "publishtime", "value": "2017-02-14T19:55:18.000Z"}, {"field": "recs-articleid", "value": "14223306"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-02-14T19:55:18.000Z"}, {"field": "recs-rawtitle", "value": "Mathallen blir Bunnpris-butikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Kaster inn h\u00e5ndkleet etter bare halvannet \u00e5r. \u2013 Trondheim er for lite for et slikt konsept, sier styreleder Tor Jarle War\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/f5135438d8194dc19dbbc2f165e222e0b8f851eb.jpg?5975acdb"}, {"field": "thumbnailfullheightdimensions", "value": "200x2120"}, {"field": "timestamp", "value": "2017-07-24T08:16:27.000Z"}, {"field": "title", "value": "Mathallen blir Bunnpris-butikk"}, {"field": "url", "value": "http://www.adressa.no/pluss/okonomi/2017/02/14/Mathallen-blir-Bunnpris-butikk-14223306.ece"}, {"field": "urlhash", "value": "f5135438d8194dc19dbbc2f165e222e0b8f851eb"}], "score": 0.8086136, "siteId": "9222270286501375973", "id": "f5135438d8194dc19dbbc2f165e222e0b8f851eb"}

