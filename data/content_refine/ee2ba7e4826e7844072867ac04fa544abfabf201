{"fields": [{"field": "modifiedtime", "type": "time", "value": "2012-04-18T17:51:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Nils Tr\u00e6dal, en av samtidens mest respekterte politikere, ble ikke skj\u00f8vet ut gjennom vinduet eller tok sitt eget liv. D\u00f8dsfallet skyldes rett og slett en ulykke, fastsl\u00e5r den kjente Sp-politikeren Johan J. Jakobsen i en biografi som blir lansert om noen dager.", "Jakobsen anser det \u00abhevet over enhver rimelig tvil\u00bb at det handlet om en ulykke sannsynligvis for\u00e5rsaket av svimmelhet og et h\u00f8yt alkoholinntak. Sunndalingen Tr\u00e6dal var p\u00e5 det tidspunkt ikke bare stortingspolitiker og partileder, han var ogs\u00e5 ordf\u00f8rer og prost i St\u00f8ren. Er det siste i kombinasjon med alkohol forklaringen p\u00e5 den p\u00e5fallende mur av taushet som har ligget over denne saken i alle \u00e5r, og som ogs\u00e5 har f\u00e5tt alle slags rykter til \u00e5 blomstre?", "Mystisk d\u00f8dsfall", "D\u00f8dsfallet kunne lett oppfattet som mystisk. Tr\u00e6dal ble sent p\u00e5 kvelden funnet d\u00f8ende utenfor stortingshybelen sin i Holtegata 30 i Oslo med veske og med n\u00f8klene i h\u00e5nden. Tr\u00e6dal bodde i fjerde etasje. I trappeoppgangen mellom annen og tredje etasje st\u00e5r et vindu \u00e5pent. Derfra og ned til bakken er det 6,6 meter - h\u00f8yt nok til at han kunne p\u00e5dra seg de store hodeskadene som gjorde at han noen timer senere d\u00f8de p\u00e5 sykehuset.", "Et politisk attentat?", "Hva sto da tilbake? Et politisk attentat, en ren likvidering? Hvordan kunne en mann p\u00e5 1,71 meter falle ut gjennom et vindu p\u00e5 1,20 og som dessuten ikke var mer enn 50 cm bredt?", "D\u00f8dsfallet skjedde to dager f\u00f8r granskingskommisjonen for rettsoppgj\u00f8ret etter krigen skulle legge frem sin \u00abhvitbok\u00bb. Det var en spent politisk situasjon de f\u00f8rste etterkrigs\u00e5rene, og Tr\u00e6dal var meget kritisk til hjemmefrontledelsens planer for et overgangsstyre etter krigen. Sammen med Gabriel Moseid hadde han beskyldt den s\u00e5kalte Kretsen, som inkluderte b\u00e5de Einar Gerhardsen og Paal Berg, for \u00e5 ha hatt kupplignende planer om \u00e5 overta makten v\u00e5ren 1945. Satt han med kompromitterende opplysninger i den retning?", "Motstandsmann", "F\u00f8r og under krigen gikk en del sentrale Bondeparti-politikere over til Nasjonal Samling. Selv hadde Tr\u00e6dal absolutt sitt p\u00e5 det t\u00f8rre. Han hadde selv levd farlig som medlem av den illegale etterretningsorganisasjonen XU. Familiens eldste s\u00f8nn hadde satt livet til i konsentrasjonsleiren Neuengamme. Men Tr\u00e6dal hadde ogs\u00e5 kritisert landssvikoppgj\u00f8ret for \u00e5 v\u00e6re udemokratisk.", "Det mystiske d\u00f8dsfallet ble igjen aktuelt da f\u00f8rste bind av Bondepartiet/Senterpartiets historie ble lagt frem i 2001.", "Selv Borten kom til kort", "Forfatteren og historikeren May-Brith Ohman Nielsen ga Tr\u00e6dal-saken og dens forhistorie s\u00e5 stor oppmerksomhet at hun h\u00f8stet kritikk fra referanseverkets styringsgruppe. Tausheten r\u00e5dde. Selv Per Borten m\u00e5tte gi tapt.", "N\u00e5 har den pensjonerte stortingsrepresentanten JJJ etter tre \u00e5rs grundig arbeid med Tr\u00e6dal-biografien etter all sannsynlighet gjort det. Han sl\u00e5r ogs\u00e5 hull p\u00e5 mytene om at d\u00f8dsfallet ikke ble etterforsket og at Tr\u00e6dal ikke ble obdusert. Men av en eller annen grunn ble utrykningen til Holtegata 30 ikke journalf\u00f8rt. Etterforskningen konkluderte med at det ikke var noen opplysninger i saken som tydet p\u00e5 noe kriminelt.", "Graveren JJJ", "Jakobsen har g\u00e5tt grundig frem. Han har til og med tatt p\u00e5 seg Tr\u00e6dals smoking og vest for \u00e5 dokumentere at Tr\u00e6dal ikke var s\u00e5 bredskuldret som det har v\u00e6rt sagt! Han har hatt hjelp fra en politimann med 20 \u00e5rs erfaring som \u00e5stedsgransker, men f\u00f8rst og fremst har han funnet et vitne som bodde i samme oppgang som Tr\u00e6dal, og som kan fortelle at politikeren var alene i trappeoppgangen.", "Jakobsens godt underbygde teori er at at Tr\u00e6dal har satt seg p\u00e5 et repos ved det aktuelle vinduet for \u00e5 hvile seg litt, slik han faktisk pleide, med benene p\u00e5 trinnet nedenfor. Han var 69 \u00e5r og led av svimmelhet.", "Etter et styrem\u00f8te hadde han v\u00e6rt p\u00e5 en restaurant med en politikerkollega for \u00e5 spise og \u00ab\u00e5 ta en \u00f8l\u00bb, som det gjerne heter. Men det m\u00e5 ha v\u00e6rt mer enn \u00e9n, for obduksjonsrapporten viste en sannsynlig promille p\u00e5 mellom 1,7 og 1,9. Tr\u00e6dal var prest, men ikke avholdsmann.", "Jakobsens konklusjon er derfor at det er hevet over enhver rimelig tvil at Nils Tr\u00e6dal d\u00f8de ved en tragisk ulykke."]}, {"field": "category0", "value": "kultur"}, {"field": "contenthash", "value": "2bd154972050ed55384ef88dab72b16132fe297c44d2ddeb7ded8946e0d72048"}, {"field": "createtime", "value": "2017-03-26T00:24:11.000Z"}, {"field": "description", "value": "10. oktober 1948 tok formannen i Bondepartiet, Nils Tr\u00e6dal, nattoget fra St\u00f8ren til Oslo. Kvelden etter ble han funnet d\u00f8d under et \u00e5pent vindu i Holtegata der han bodde. Illebefinnende, selvmord eller en ren likvidering har v\u00e6rt spekulasjonene i snart 60 \u00e5r."}, {"field": "dominantimage", "value": "http://www.adressa.no/incoming/article1149230.ece5/ALTERNATES/w980-default/johan_j._jakobsen-bok"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee2ba7e4826e7844072867ac04fa544abfabf201.jpg?5970bee5"}, {"field": "dominantthumbnaildimensions", "value": "300x169"}, {"field": "heading", "value": "- Ble ikke likvidert -adressa.no"}, {"field": "id", "value": "ee2ba7e4826e7844072867ac04fa544abfabf201"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["d\u00f8d", "likvidert", "ren likvidering", "mystisk d\u00f8dsfall", "d\u00f8dsfall", "vindu", "rimelig tvil", "politisk attentat"]}, {"field": "kw-entity", "value": ["holtegata 30", "per borten", "einar gerhardsen og paal berg", "nasjonal samling", "st\u00f8ren", "bondepartiet", "u. familiens", "kretsen", "neuengamme", "bondeparti"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["nils tr\u00e6dal", "may-brith ohman nielsen", "gabriel moseid", "johan j. jakobsen", "einar gerhardsen", "paal berg"]}, {"field": "kw-sentiment", "value": "negative"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1149230.ece5/ALTERNATES/w980-default/johan_j._jakobsen-bok"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ble ikke likvidert"}, {"field": "og-type", "value": "article"}, {"field": "og-url", "value": "http://www.adressa.no/kultur/article585865.ece"}, {"field": "pageclass", "value": ["article"]}, {"field": "publishtime", "value": "2005-10-27T22:03:04.000Z"}, {"field": "recs-articleid", "value": "2096334"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-10-27T22:03:04.000Z"}, {"field": "recs-rawtitle", "value": "- Ble ikke likvidert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "10. oktober 1948 tok formannen i Bondepartiet, Nils Tr\u00e6dal, nattoget fra St\u00f8ren til Oslo. Kvelden etter ble han funnet d\u00f8d under et \u00e5pent vindu i Holtegata der han bodde. Illebefinnende, selvmord eller en ren likvidering har v\u00e6rt spekulasjonene i snart 60 \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/ee2ba7e4826e7844072867ac04fa544abfabf201.jpg?5970bee5"}, {"field": "thumbnailfullheightdimensions", "value": "200x1499"}, {"field": "timestamp", "value": "2017-07-20T14:32:05.000Z"}, {"field": "title", "value": "- Ble ikke likvidert"}, {"field": "url", "value": "http://www.adressa.no/kultur/article585865.ece"}, {"field": "urlhash", "value": "ee2ba7e4826e7844072867ac04fa544abfabf201"}], "score": 0.72530675, "siteId": "9222270286501375973", "id": "ee2ba7e4826e7844072867ac04fa544abfabf201"}

