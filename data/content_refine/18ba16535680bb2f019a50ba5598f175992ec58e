{"fields": [{"field": "modifiedtime", "type": "time", "value": "2015-04-10T15:31:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "\u2013 Oljen har v\u00e6rt det viktigste, men n\u00e5 m\u00e5 vi finne p\u00e5 noe annet.", "Det sier Saltvedt som er sjefanalytiker hos Nordea. Denne uka var hun i Trondheim, hvor blant annet 185 oljeingeni\u00f8rer er permittert fra Reinertsen. Og onsdag kom nyheten om at 35 f\u00e5r tilbud om sluttavtale hos oljeselskapet Det norske.", "LES MER:  35 m\u00e5 g\u00e5 hos Det norske", "LES MER:  H\u00e5per \u00e5 unng\u00e5 oppsigelser blant kollegene i Det norske", "LES MER:  Reinertsen kutter igjen", "Saltvedt er likevel optimistisk p\u00e5 vegne av norsk \u00f8konomi.", "\u2013 P\u00e5 grunn av den h\u00f8ye oljeprisen som har v\u00e6rt de ti siste \u00e5rene har vi tillatt oss \u00e5 bli late, og n\u00e5 m\u00e5 vi ta st\u00f8yten for det. Det er n\u00e5 vi m\u00e5 t\u00f8rre \u00e5 ta det store skrittet, det skrittet vi ikke har m\u00e5tte ta f\u00f8r. Det synes jeg er superspennende, sier Saltvedt.", "Det store skrittet er if\u00f8lge oljeanalytikeren fra fossile til mer gr\u00f8nne energikilder.", "\u2013 De gr\u00f8nne prosjektene begynner allerede \u00e5 bli l\u00f8nnsomme. B\u00e5de vindkraft og solenergi er snart konkurransedyktig med olje, og vi ser at mange vil investere. Ikke bare fordi de vil v\u00e6re milj\u00f8vennlige, men fordi det faktisk er penger \u00e5 tjene, sier Saltvedt.", "Selv om Saltvedt ser et gr\u00f8nt skifte, s\u00e5 vil hun ikke legge ned oljeindustrien.", "\u2013 Nei, det er overhodet ikke snakk om \u00e5 legge ned oljeproduksjonen, men vi m\u00e5 ta en realitetssjekk. Oljeprisen vil ikke bli s\u00e5 h\u00f8y igjen som den var. Fra 2003 til 2013 \u00f8kte oljeprisen kraftig og det samme gjorde produksjonskostnadene. Da oljeprisen begynte \u00e5 stupe i 2013, s\u00e5 gjorde ikke kostnadene det samme, sier Saltvedt n\u00e5r hun skal forklare hva som gikk galt.", "\u2013 Oljeprisen skulle fornuftig sett ikke ligget p\u00e5 mer enn 90 dollar fatet, men isteden l\u00e5 den p\u00e5 110 dollar. N\u00e5 er den helt nede p\u00e5 60 dollar. Men etter et kraftig fall vil den stige igjen, alt tilsier at en normal pris er p\u00e5 mellom 80 og 85 dollar fatet, og dit vil vi komme i 2018/19, sp\u00e5r oljeanalytikeren. F\u00f8r det tror hun enda flere i oljebransjen vil miste jobbene sine.", "\u2013 Ja, dessverre. Jeg ser slett ikke svart p\u00e5 fremtiden, men det vil bli et par t\u00f8ffe \u00e5r f\u00f8rst. Det vil komme flere oppkj\u00f8p, og flere i oljebransjen vil miste jobbene sine. Men disse kan f\u00e5 seg nye jobber innen gr\u00f8nn energi. Fordi det blir mer l\u00f8nnsomt, og fordi det kommer som en n\u00f8dvendighet p\u00e5 grunn av forurensing.", "LES MER:  Oljeprisen tok med seg John Roalds jobb i fallet", "Saltvedt viser til at teknologi utviklet og brukt i oljeindustrien kan overf\u00f8res til gr\u00f8nne bransjer.", "\u2013 Mye av teknologien kan brukes p\u00e5 en langt gr\u00f8nnere m\u00e5te. Snart kommer den tredje generasjonen vindkraft, hvor vindm\u00f8llene kan st\u00e5 ute til havs p\u00e5 tusen meter dyp. Disse festes med samme teknologi som oljeplattformer, og ogs\u00e5 disse m\u00e5 ha service offshore, sier Saltvedt som et eksempel.", "Saltvedt tror Trondheim vil v\u00e6re ekstra fremoverlent i det gr\u00f8nne skiftet.", "\u2013 Det er de bedriftene som t\u00f8rr \u00e5 pr\u00f8ve som kommer til \u00e5 lykkes, og her har dere b\u00e5de NTNU og Sintef og en rekke bedrifter med veldig smarte og innovative hoder. Oslo kan si hva de vil, men det er dere som sitter n\u00e6rmest kunnskap om blant annet klima og havforskning. Sammen med kunnskapen og teknologien m\u00e5 bedriftene i tillegg ha mot, og de m\u00e5 v\u00e6re fleksible og omstillingsdyktige, understreker Saltvedt.", "Det gr\u00f8nne skiftet skyldes ogs\u00e5 at vi rett og slett ikke beh\u00f8ver s\u00e5 mye olje lenger.", "\u2013 Kanskje beh\u00f8ver vi ikke s\u00e5 mye olje i fremtiden, blant annet fordi 55 prosent av den brukes til transport. Det domenet st\u00e5r for fall, for mens oljeprisen steg, s\u00e5 begynte forbrukerne \u00e5 se seg om etter billigere alternativer. N\u00e5 ser vi at vi f\u00e5r stadig flere elbiler, sier Saltvedt og omtaler transport som oljemarkedets siste skanse.", "\u2013 Biler g\u00e5r p\u00e5 elektrisitet; Tesla dukket opp av en grunn. Ferger g\u00e5r p\u00e5 gass og batteri, og et fly tok nylig av kun med solenergi. N\u00e5r vi skifter til solcellepaneler, elbiler og vindm\u00f8ller s\u00e5 er det ikke sikkert vi skal produsere like mye olje, sier Saltvedt.", "Stadig flere som investerer i fond har b\u00e6rekraft som et krav.", "\u2013 Dette er en ny trend, som vi ogs\u00e5 merker her i Tr\u00f8ndelag, sier Kaare Dahl som er leder for Private Banking i Nordea, region Midt-Nord.", "\u2013 Nordmenn sparer stadig mer i fond, og det er de b\u00e6rekraftige fondene som vokser mest. Dette p\u00e5 grunn av store innskudd fra profesjonelle investorer. Profesjonelle akt\u00f8rer har investert b\u00e6rekraftig lenge. Avkastningen st\u00e5r ikke tilbake for vanlige fond, og sparepengene bidrar samtidig til det gr\u00f8nne skiftet, sier Dahl.", "LES MER:  Fond fikk millionen til \u00e5 vokse", "Nordeas mest velst\u00e5ende kunder, Private Banking-kundene, fikk denne uka h\u00f8re sjefanalytiker Thina Saltvedt snakke om det gr\u00f8nne skiftet. De visste allerede hva det er snakk om.", "\u2013 For de fleste av dem er det gr\u00f8nne skiftet allerede p\u00e5 full fart inn i sparingen. Gr\u00f8nn sparing er bra for b\u00e5de milj\u00f8et og lommeboken. Vi ser v\u00e5re egne kunder er opptatt av dette, og vi ser det generelt i bransjen. N\u00e5r fondene v\u00e5re med fokus p\u00e5 b\u00e6rekraftige og ansvarlige investeringer i tillegg kan vise til fantastisk avkastning er det klart det lett \u00e5 velge gr\u00f8nt, sier Dahl.", "Han viser til at stadig mer forskning og empiri viser at ansvarlige investeringer er l\u00f8nnsomt, b\u00e5de for kunden og samfunnet.", "\u2013 \u00c5 investere med hjertet er godt for lommeboka. Myten om at ansvarlige investeringer handler om filantropi h\u00e5per jeg er forbi."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "433199ec9810756f8df8ed23d749ef6c4de946ac62ff295e7c00839ea77bd043"}, {"field": "createtime", "value": "2016-03-27T08:04:57.000Z"}, {"field": "description", "value": "Oljebransjen kjemper i motvind, og oljeanalytiker Thina Saltvedt tror det fortsatt blir to knallt\u00f8ffe \u00e5r. Men det gr\u00f8nne skiftet er i gang."}, {"field": "dominantimage", "value": "http://www.adressa.no/pluss/okonomi/article10839458.ece/l5254v/ALTERNATES/w980-default/20150409_RichardSagen_TinaSaltvedt_Olje-10601.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/18ba16535680bb2f019a50ba5598f175992ec58e.jpg?597cea81"}, {"field": "dominantthumbnaildimensions", "value": "300x169"}, {"field": "heading", "value": ["Gr\u00f8nne penger vokser raskest -adressa.no", "Optimistisk", "Forventer flere oppsigelser", "Teknologi p\u00e5 ny m\u00e5te", "Fra olje til elektrisitet", "Sparer med hjertet"]}, {"field": "id", "value": "18ba16535680bb2f019a50ba5598f175992ec58e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "technology-and-computing"}, {"field": "kw-company", "value": ["tesla", "nordea"]}, {"field": "kw-concept", "value": ["olje", "skifte", "penger vokser raskest", "gr\u00f8nne penger vokser", "gr\u00f8nne skiftet", "gr\u00f8nn"]}, {"field": "kw-entity", "value": ["midt-nord", "thina saltvedt", "sintef", "private banking", "reinertsen"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["john roalds", "kaare dahl"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article10839458.ece/l5254v/ALTERNATES/w980-default/20150409_RichardSagen_TinaSaltvedt_Olje-10601.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00f8nne penger vokser raskest"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article10839459.ece"}, {"field": "pageclass", "value": ["article"]}, {"field": "publishtime", "value": "2015-04-10T14:20:16.000Z"}, {"field": "recs-articleid", "value": "10839459"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-04-10T14:20:16.000Z"}, {"field": "recs-rawtitle", "value": "Gr\u00f8nne penger vokser raskest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Oljebransjen kjemper i motvind, og oljeanalytiker Thina Saltvedt tror det fortsatt blir to knallt\u00f8ffe \u00e5r. Men det gr\u00f8nne skiftet er i gang."}, {"field": "thumbnail", "value": "http://content-thumbnail.cxpublic.com/content/thumbnail200x150/18ba16535680bb2f019a50ba5598f175992ec58e.jpg?597cea81"}, {"field": "thumbnailfullheightdimensions", "value": "200x1743"}, {"field": "timestamp", "value": "2017-07-29T20:05:21.000Z"}, {"field": "title", "value": "Gr\u00f8nne penger vokser raskest"}, {"field": "url", "value": "http://www.adressa.no/pluss/okonomi/article10839459.ece"}, {"field": "urlhash", "value": "18ba16535680bb2f019a50ba5598f175992ec58e"}], "score": 0.574359, "siteId": "9222270286501375973", "id": "18ba16535680bb2f019a50ba5598f175992ec58e"}

