{"fields": [{"field": "modifiedtime", "type": "time", "value": "2016-11-30T12:58:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar evensen"}, {"field": "body", "value": ["Saken oppdateres.", "Vi er p\u00e5 Leinstrand, hvis noen skulle tvile. Bak skogholtet i bakgrunnen l\u00e5 S\u00f8rnypvatnet med speilblank isflate fra desember til langt uti mars. Men det var f\u00f8r krigen, det. N\u00e5 er det drenert og landskapet bare \u00e5ker eller sump. Ikke at det er s\u00e5 ille, men hadde det ikke v\u00e6rt for S\u00f8rnypvatnet, hadde det ikke grodd fram et sk\u00f8ytemilj\u00f8 i landbruksbygda p\u00e5 Klett. Kanskje hadde ikke sportsklubben Steinar funnet det verdt \u00e5 opprette en sk\u00f8yteavdeling i 1938. Ivar Ballangrud, storl\u00f8peren, hadde aldri lagt turen dit og holdt oppvisningsl\u00f8p i 1939 og tent sk\u00f8ytegnisten hos flere enn V\u00e5rvik-br\u00f8drene. Det fortelles at det var svart av folk rundt vannet nedenfor V\u00e5rvik g\u00e5rd da Ballangrud viste seg fram.", "K\u00e5res bror Martin hadde kanskje funnet seg en annen idrett, og ikke blitt den f\u00f8rste vinner av et offisielt sk\u00f8ytel\u00f8p p\u00e5 Leinstrand da han vant 500 meter p\u00e5 52.1 i B-klassen p\u00e5 S\u00f8rnypvatnets 260 meter lange bane som 17-\u00e5ring. Og stortalentet Odd V\u00e5rvik (enda en bror) hadde ikke f\u00e5tt pr\u00f8ve seg nasjonalt. Og Dagfinn (bror igjen) ville ikke hatt egen sk\u00f8ytekarriere \u00e5 snakke om n\u00e5r han m\u00f8tte utenriksministerkolleger fra Nederland og Sverige p\u00e5 70-tallet.", "Og kanskje hadde Leinstrand IL heller ikke hatt s\u00e6rlig mange sk\u00f8ytel\u00f8pere \u00e5 skilte med da hvis ikke K\u00e5re hadde startet sk\u00f8yteavdelingen i 1967. Da hadde sk\u00f8ytesporten ligget i dvale siden Sportsklubben Steinar ble nedlagt i 1956. Leinstrand Skil\u00f8perforening, stiftet i 1886, ble idrettslag i 1957, og det var veldig om \u00e5 gj\u00f8re for sk\u00f8yteformannen i Steinar, Ole Kl\u00e6t, ordf\u00f8reren i gamle Leinstrand kommune, \u00e5 bevare Leinstrand-navnet etter at kommunen ble spist opp av Trondheim i 1968.", "Og da ville kanskje Frode R\u00f8nning ha fortsatt hoppkarrieren sin ogs\u00e5 etter den dagen han falt stygt og brakk armen i hoppbakken, for da hadde ikke K\u00e5re V\u00e5rvik v\u00e6rt sk\u00f8ytetrener og sagt f\u00f8lgende til Frode:", "\u2013Slutt med derre hoppinga! Bli sk\u00f8ytel\u00f8per i stedet!", "Da Frode datt p\u00e5 sk\u00f8ytebanen noe senere og dunket hodet i isen og ville slutte med den idretten, hadde V\u00e5rvik et annet r\u00e5d til guttungen:", "\u2013Det e itj n\u00e5 \u00e5 bry s\u00e6 om.", "Dermed fikk Frode sjansen p\u00e5 isen, og Steinar Garberg, som senere ble en respektert keramikk-kunstner, kunne tegne Frode p\u00e5 vekslingssiden i Landsmesterskapet p\u00e5 Notodden i 1971. Frode vant 400 m i 11-\u00e5rsklassen suverent, p\u00e5 41,1.", "\u2013Dette navnet m\u00e5 vi merke oss, sa en av lederne i Oslo-klubben ASK.", "Ti \u00e5r senere ble Frode fra Leinstrand verdensmester i sprint.", "Vi sitter i sofaen hos K\u00e5re, mannen som alltid har gjort alt for sk\u00f8ytesporten \u2013 fra islegging til saftblanding og trenerjobber. Hans datter Astrid sitter sammen med ham og blar i gamle avisutklipp. Astrid er selvsagt sk\u00f8ytetrener hun ogs\u00e5. N\u00e5 driver vi arkeologiske utgravinger i gamle utklippsb\u00f8ker. Vi finner navn og bilde av en annen arkeolog: Grunde Nj\u00f8s.", "Det litt underlige er at det alltid har v\u00e6rt sprinterne fra Leinstrand som har markert seg sterkest.", "\u2013Vi bruker \u00e5 si at det m\u00e5 v\u00e6re p\u00e5 grunn av kalken i drikkevannet, sier Astrid.", "\u2013Jeg skj\u00f8nner ikke at b\u00f8ndene blir s\u00e5 gode sprintere, sukket Asbj\u00f8rn Wold, en av Trondheims store sk\u00f8yteledere, i sin tid.", "Astrid mener \u00e5 se at det er en litt annen tid p\u00e5 Leinstrand n\u00e5, for klubben har gode allroundere i aldersbestemte klasser.", "Spesielt 15 \u00e5r gamle Camilla Lund har vist lovende takter p\u00e5 langdistansene. Det er sv\u00e6rt mange jenter som g\u00e5r p\u00e5 sk\u00f8yter i Leinstrand IL. Under sk\u00f8ytetinget i sommer fikk klubben 15000 kroner fra Norway Supporter team som p\u00e5skj\u00f8nnelse for det de har gjort for jentene.", "\u2013N\u00e5 har vi talenter som er i nasjonal toppklasse som 10-11-\u00e5ringer, b\u00e5de p\u00e5 jente- og guttesiden, sier Astrid.", "Hun nevner spesielt P\u00e5l Jacob Ekren som har v\u00e6rt en drivkraft i rekrutteringsarbeidet de siste ti \u00e5rene.", "\u2013Der har vi en ny ildsjel p\u00e5 gang. Han har gjort en formidabel jobb som trener og leder i mange \u00e5r, sier K\u00e5re.", "Det gj\u00f8r K\u00e5re fortsatt, ogs\u00e5. Tvert det er kuldegrader i lufta, er han p\u00e5 plass for \u00e5 spr\u00f8yte isflaten ved siden av stadion p\u00e5 Klett. Timevis hver dag fra f\u00f8rste kuldegrad i november til f\u00f8rste varmegrad om v\u00e5ren.", "\u2013Det er denne flata som gir oss rekrutter. Ungene slipper \u00e5 dra til byen for \u00e5 trene. Vi har stor aktivitet og var nest st\u00f8rste klubb p\u00e5 et nasjonalt jente- og guttel\u00f8p p\u00e5 Hamar, med 24 l\u00f8pere. Vi har v\u00e6rt st\u00f8rste klubb p\u00e5 kretsstevnene de siste \u00e5rene, sier Astrid.", "Det er sm\u00e5tt med kuldegrader enn\u00e5. Sk\u00f8ytebanen p\u00e5 Leinstrand er forel\u00f8pig bare en litt glatt grusbane. Men snart kommer vinteren.", "K\u00e5re V\u00e5rvik fikk prisen som \u00e5rets ildsjel i fjor. I \u00e5r har Trondheim gitt ham frivillighetsprisen. Han kommer til \u00e5 v\u00e6re aktuell for lignende priser neste \u00e5r ogs\u00e5."]}, {"field": "category0", "value": "sport"}, {"field": "contenthash", "value": "c531749543e8e8ad6823b01da7c02e255b9c3c33a10e6cb6becd773c32e01e0c"}, {"field": "createtime", "value": "2017-01-24T14:17:26.000Z"}, {"field": "description", "value": "Dette er K\u00e5re V\u00e5rvik (81). Hadde det ikke v\u00e6rt for ham, hadde Frode R\u00f8nning bare v\u00e6rt en d\u00e5rlig skihopper."}, {"field": "dominantimage", "value": "http://www.adressa.no/incoming/article1337103.ece5/ALTERNATES/w980-default/JPS_leinstrand8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6fe2f5c14b8739180bc0ac3ea4d50b96342de180.jpg?59982b5a"}, {"field": "dominantthumbnaildimensions", "value": "300x169"}, {"field": "heading", "value": ["K\u00e5re har skylda for s\u00e5 mangt -adressa.no", "Frode falt", "Arkeologi", "Jentesatsing", "Snart kommer vinter'n"]}, {"field": "id", "value": "6fe2f5c14b8739180bc0ac3ea4d50b96342de180"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["annen", "nasjonal", "jente", "klubb", "gamle", "sprint", "kuldegrad", "trondheim", "sk\u00f8ytel\u00f8p", "senere", "bror", "\u00e5rene"]}, {"field": "kw-entity", "value": ["s\u00f8rnypvatnets 260", "nj\u00f8s", "b-klassen", "steinar", "nederland og sverige", "sportsklubben steinar", "klett", "leinstrand il", "v\u00e5rvik", "astrid", "skil\u00f8perforening", "landsmesterskapet", "dagfinn", "norway supporter"]}, {"field": "kw-location", "value": ["hamar", "trondheim", "oslo", "martin", "notodden"]}, {"field": "kw-pageclass", "value": "article"}, {"field": "kw-person", "value": ["k\u00e5re v\u00e5rvik", "camilla lund", "ole kl\u00e6t", "p\u00e5l jacob ekren", "steinar garberg", "ivar ballangrud", "frode r\u00f8nning", "odd v\u00e5rvik", "asbj\u00f8rn wold"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1337103.ece5/ALTERNATES/w980-default/JPS_leinstrand8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "K\u00e5re har skylda for s\u00e5 mangt"}, {"field": "og-type", "value": "article"}, {"field": "og-url", "value": "http://www.adressa.no/sport/2009/12/11/K%C3%A5re-har-skylda-for-s%C3%A5-mangt-1087343.ece"}, {"field": "pageclass", "value": ["article"]}, {"field": "publishtime", "value": "2009-12-11T08:46:38.000Z"}, {"field": "recs-articleid", "value": "1087343"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2009-12-11T08:46:38.000Z"}, {"field": "recs-rawtitle", "value": "K\u00e5re har skylda for s\u00e5 mangt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Dette er K\u00e5re V\u00e5rvik (81). Hadde det ikke v\u00e6rt for ham, hadde Frode R\u00f8nning bare v\u00e6rt en d\u00e5rlig skihopper."}, {"field": "thumbnail", "value": "http://content-thumbnail.cxpublic.com/content/thumbnail200x150/6fe2f5c14b8739180bc0ac3ea4d50b96342de180.jpg?59982b5a"}, {"field": "thumbnailfullheightdimensions", "value": "200x1638"}, {"field": "timestamp", "value": "2017-08-19T12:13:14.000Z"}, {"field": "title", "value": "K\u00e5re har skylda for s\u00e5 mangt"}, {"field": "url", "value": "http://www.adressa.no/sport/2009/12/11/K%c3%a5re-har-skylda-for-s%c3%a5-mangt-1087343.ece"}, {"field": "urlhash", "value": "6fe2f5c14b8739180bc0ac3ea4d50b96342de180"}], "score": 0.6123957, "siteId": "9222270286501375973", "id": "6fe2f5c14b8739180bc0ac3ea4d50b96342de180"}

