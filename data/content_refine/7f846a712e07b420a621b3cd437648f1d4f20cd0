{"fields": [{"field": "modifiedtime", "type": "time", "value": "2015-07-01T06:50:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Trondheim"}, {"field": "author", "value": "hilde skjesol"}, {"field": "body", "value": ["I dag - 1. juli - \u00e5pner kommunen opp for at kreative kremmere kan etablere seg med sm\u00e5, flyttbare salgsvogner. Der kan de selge det meste som kan spises eller drikkes, bortsett fra alkohol, tobakk og godteri.", "\u2013 Midtbyen er liten og urban, og her er det gode muligheter for \u00e5 plassere ut slike mobile salgsvogner. Vi \u00f8nsker oss ikke sukkerspinn, men vil gjerne ha kortreist mat. Kortreiste p\u00f8lser eller nystekte vafler kan v\u00e6re noe, sier Rigmor Br\u00e5then, daglig leder i Midtbyen management.", "Les ogs\u00e5: 12 ting som gj\u00f8r Trondheim til en mer urban by", "Ideen kom da Midtbyen management sammen med kommunen f\u00f8r jul dro til K\u00f8benhavn for \u00e5 hente inspirasjon fra en virkelig storby. I millionbyen ble de fascinert av tilbudet av h\u00e5ndmat: Fra gatehj\u00f8rnene ble det solgt kaffe, hamburgere, ferske pannekaker og sm\u00f8rbr\u00f8d fra sm\u00e5 salgsvogner.", "\u2013 I K\u00f8benhavn er det slik at alt som er spiselig, kan selges fra salgsboder. I Trondheim har det v\u00e6rt strenge restriksjoner p\u00e5 salg av mat, mens det har v\u00e6rt mye enklere \u00e5 selge varer som T-skjorter og solbriller. N\u00e5 endres dette, sier Br\u00e5then.", "I et bystyrem\u00f8te nylig vedtok politikerne nye retningslinjer for leie og bruk av offentlig grunn i sentrum. N\u00e5 \u00e5pnes det opp for mobilt gatesalg, som inneb\u00e6rer at alle kan s\u00f8ke om \u00e5 selge h\u00e5ndmat eller drikke fra en mobil vogn, kassesykkel eller lignende. Salgsstedene er spredd rundt omkring i sentrum. Marinen, Bakklandet, Rockheim, Nedre Elvehavn og ikke minst selve Midtbyen er noen av de 22 anviste plassene.", "\u2013 Et slikt tilbud forventes \u00e5 v\u00e6re med p\u00e5 \u00e5 skape mer liv i gata og byrommene, og det kan bidra til \u00e5 trekke flere bes\u00f8kende til Midtbyen, skriver r\u00e5dmannen i saksfremlegget. Han frykter ikke for at flere salgssteder skal f\u00f8re til mer s\u00f8ppel i gata.", "\u2013 Trondheim bydrift har \u00f8kt renholdet i sentrumsgatene, og fors\u00f8pling er i dag ikke et problem i Midtbyen, skriver r\u00e5dmannen.", "Rigmor Br\u00e5then i Midtbyen Management tror de som selger mat og drikke fra serveringssteder i midtbyen, ogs\u00e5 ser positivt p\u00e5 dette tilskuddet.", "\u2013 Vi tror at serveringsstedene vil se dette som en berikelse. Midtbyen blir mer attraktiv. I tillegg vet vi at enkelte kaffebarer sier de har s\u00e5 stor p\u00e5gang at de ikke klarer \u00e5 ta unna alt. Og s\u00e5 er det jo ikke noe i veien for at ogs\u00e5 de etablerer seg med mobile salgsvogner, sier Br\u00e5then.", "Les ogs\u00e5: N\u00e5 skal Trondheim f\u00e5 noe som b\u00e5de Barcelona og Paris har", "Grete Hennissen, midtbykoordinator i kommunen, ser for seg at det n\u00e5 blir enklere \u00e5 f\u00e5 kj\u00f8pt en matbit eller en kopp kaffe for dem som ferdes i sentrum.", "\u2013 N\u00e5 kan du kanskje f\u00e5 en kopp kaffe i h\u00e5nden n\u00e5r du g\u00e5r av bussen. Mat og drikke blir tilgjengelig der folk er, sier hun.", "\u2013 V\u00e5rt m\u00e5l er \u00e5 skape et bysentrum som er mer attraktivt og levende. Dette vil ikke endre byen, men vil v\u00e6re et av mange bidrag for \u00e5 skape mer liv, mener hun.", "De mobile salgsvognene i midtbyen kan ha \u00e5pent fra klokken seks om morgenen til klokka tre p\u00e5 natta. Dermed kan tilbudet av nattmat ogs\u00e5 bli st\u00f8rre.", "\u2013 Slike vogner vil ogs\u00e5 v\u00e6re med p\u00e5 \u00e5 skape trygghet i byen nattetid. Det blir et par \u00f8yne som f\u00f8lger med p\u00e5 det som skjer, sier Br\u00e5then.", "Anne Mette \u00d8steraas, seniorr\u00e5dgiver i Mattilsynet avdeling Trondheim og omland, sier at de som vil selge mat og drikke, m\u00e5 varsle Mattilsynet. De m\u00e5 ogs\u00e5 s\u00f8rge for \u00e5 ha kaldt og varmt vann tilgjengelig, og tilgang p\u00e5 kj\u00f8leskap hvis de skal selge mat.", "\u2013 Vi kommer nok til \u00e5 gjennomf\u00f8re noen tilsyn. Det blir spennende \u00e5 se hvordan dette blir, sier \u00d8steraas.", "Simen W\u00e5gen har sykkelen klar. N\u00e5 vil han selge p\u00f8lser p\u00e5 Nordre.", "\u2013 Jeg var i New York i februar, da var det ti minus og mye kaldere enn det er her om vinteren. Men folk kj\u00f8pte kaffe og p\u00f8lser fra slike vogner. Hvorfor skal ikke dette g\u00e5 bra i Trondheim? sier W\u00e5gen.", "Det er over ett \u00e5r siden han gikk til innkj\u00f8p av trehjulssykkelen med innebygd kj\u00f8kken. N\u00e5 er han glad politikerne \u00e5pner opp for mobilt gatesalg.", "\u2013 Jeg har s\u00f8kt og f\u00e5tt ja, men jeg vet ikke hvor jeg skal st\u00e5 enn\u00e5, smiler han. Men han vet hvor han helst vil st\u00e5:", "\u2013 Det er to steder, enten \u00f8vre del av Nordre, eller p\u00e5 Torvet. Det er der det roterer mest mennesker, sier han.", "I flere uker har han solgt is og belgiske vafler fra en isbar i Ravnkloa. N\u00e5 utvider han konseptet, og sammen med kompanjong Ketil Fossum planlegger han \u00e5 innta Trondheim med originale sykler. F\u00f8rst en p\u00f8lsesykkel, s\u00e5 en kaffesykkel, en is-sykkel og etter hvert en sykkel med salg av brente mandler.", "\u2013 Jeg er gr\u00fcnder jeg, vet du. Jeg har alltid dr\u00f8mt om dette, smiler han.", "Han vekker oppsikt n\u00e5r han pr\u00f8vesykler p\u00e5 Nordre, enn\u00e5 uten p\u00f8lser i boksene. Men utstyret er i orden, med b\u00e5de kokekar, grill og kaffetank. Han fyrer med gass, og har vann i springen.", "\u2013 I dag fikk jeg vite at jeg f\u00e5r selge Marley-kaffe fra Jamaica. Da blir det kaffe og reggaemusikk, smiler han.", "Han har klokkertro p\u00e5 at p\u00f8lsene vil smelle av g\u00e5rde, ikke minst n\u00e5r sultne natteranglere skal hjem. Han lover ikke at han er i farta p\u00e5 de verste regnv\u00e6rsdagene, men vil selge \u00e5ret rundt.", "\u2013 Jeg vil skape liv og r\u00f8re i byen. Dette blir moro, sier han."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1c63d0eb38fa1d62026f7b031787c6e47edbf9e22e3cdbdec65960653b61bb08"}, {"field": "createtime", "value": "2017-04-30T11:07:43.000Z"}, {"field": "description", "value": "N\u00e5 kan det bli mulig \u00e5 kj\u00f8pe gatemat fra p\u00f8lsesykler i sentrum av Trondheim."}, {"field": "dominantimage", "value": "http://www.adressa.no/pluss/nyheter/article11262497.ece/1cqdxm/ALTERNATES/w980-default/KL-Poelsesykkel-3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7f846a712e07b420a621b3cd437648f1d4f20cd0.jpg?5905c57f"}, {"field": "dominantthumbnaildimensions", "value": "300x169"}, {"field": "heading", "value": ["Klart for rullende hurtigmat -adressa.no", "K\u00f8benhavn", "Liv i gata", "Nattmat", "P\u00f8lsesykkel"]}, {"field": "id", "value": "7f846a712e07b420a621b3cd437648f1d4f20cd0"}, {"field": "keyword", "value": "Trondheim"}, {"field": "keywords", "value": "Trondheim"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-concept", "value": ["mobil", "selge mat", "mat", "p\u00f8lser", "skape", "midtbyen", "sentrum", "midtbyen management", "selge", "kaffe"]}, {"field": "kw-entity", "value": ["nordre", "bakklandet", "t-skjorter", "nedre elvehavn", "ravnkloa", "mattilsynet", "liv", "barcelona og paris", "rockheim", "midtbyen management", "torvet", "marley"]}, {"field": "kw-location", "value": ["trondheim", "jamaica", "new york", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["grete hennissen", "anne mette \u00f8steraas", "rigmor br\u00e5then", "simen w\u00e5gen", "ketil fossum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11262497.ece/1cqdxm/ALTERNATES/w980-default/KL-Poelsesykkel-3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klart for rullende hurtigmat"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11262501.ece"}, {"field": "pageclass", "value": ["article"]}, {"field": "publishtime", "value": "2015-07-01T06:50:23.000Z"}, {"field": "recs-articleid", "value": "11262501"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-07-01T06:50:23.000Z"}, {"field": "recs-rawtitle", "value": "Klart for rullende hurtigmat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "N\u00e5 kan det bli mulig \u00e5 kj\u00f8pe gatemat fra p\u00f8lsesykler i sentrum av Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/7f846a712e07b420a621b3cd437648f1d4f20cd0.jpg?5905c57f"}, {"field": "thumbnailfullheightdimensions", "value": "200x1863"}, {"field": "timestamp", "value": "2017-04-30T11:07:43.000Z"}, {"field": "title", "value": "Klart for rullende hurtigmat"}, {"field": "url", "value": "http://www.adressa.no/pluss/nyheter/article11262501.ece"}, {"field": "urlhash", "value": "7f846a712e07b420a621b3cd437648f1d4f20cd0"}], "score": 0.60335386, "siteId": "9222270286501375973", "id": "7f846a712e07b420a621b3cd437648f1d4f20cd0"}

