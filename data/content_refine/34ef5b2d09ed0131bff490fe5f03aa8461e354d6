{"fields": [{"field": "modifiedtime", "type": "time", "value": "2016-11-19T08:18:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["kim nyg\u00e5rd", "charlotte \u00f8. sundberg"]}, {"field": "body", "value": ["Metall smeller mot metall idet Are Brandt skal fors\u00f8ke \u00e5 hindre at H\u00e5vard Raknes f\u00e5r ballen. \u00d8ystein Christie kjemper seg fri, slik at han er ledig for \u00e5 f\u00e5 den neste pasningen. Lagleder Raknes gir Christie en kort beskjed om \u00e5 flytte seg litt til venstre slik at han er i en bedre posisjon for \u00e5 f\u00e5 tak i ballen.", "H\u00e5vard Raknes ble introdusert for rullestolrugby under rehabilitering p\u00e5 Sunnaas sykehus p\u00e5 Nesodden og har spilt fast siden laget i Trondheim ble startet. Raknes skadet seg i 2008 da han var 15 \u00e5r gammel. Han og vennene kj\u00f8rte ski og han skulle ta en baklengs salto. Han overroterte, tok en halv salto for mye og landet p\u00e5 hodet. Da han kom p\u00e5 sykehuset ble det konstatert at han hadde brukket nakken i fallet. Etter skaden m\u00e5tte han l\u00e6re seg alt p\u00e5 nytt.", "- De fleste tenker at de skal opp og st\u00e5 etter at de har f\u00e5tt en slik skade. Det gjorde jeg ogs\u00e5. S\u00e5 m\u00e5tte jeg innse at dette er mitt nye liv. Man m\u00e5 leve det livet man har. Det er trist \u00e5 dr\u00f8mme om gr\u00f8nne enger og at alt skal g\u00e5 over, sier Raknes.", "Han har forsonet seg med at han trolig kommer til \u00e5 sitte i rullestol resten av livet.", "- Jeg vil ikke kaste bort energi p\u00e5 \u00e5 leve i et dr\u00f8mmeland. Bakerst i hodet mitt er det ogs\u00e5 et h\u00e5p om at det er mulig \u00e5 rette skaden med stamcelleterapi. Men det er ikke noe jeg tenker p\u00e5, sier Raknes.", "Familien har betydd mye for ham etter at han ble skadd. Det f\u00f8rste \u00e5ret isolerte han seg fra vennene sine.", "- Hvis noen spurte om vi skulle gj\u00f8re noe uten \u00e5 f\u00f8lge opp, s\u00e5 ble det en skuffelse. Jeg satt foran pc-en og ventet p\u00e5 at de skulle ta kontakt. Pc-en skuffet meg ikke. Og hvis jeg ikke gledet meg til noe, s\u00e5 ble jeg heller ikke skuffet, sier han.", "Behovet for hjelp gjorde at han m\u00e5tte leve etter en timeplan. Han skulle spise til gitte tider, g\u00e5 p\u00e5 do til gitte tider og det skulle v\u00e6re passe med luft i puta p\u00e5 rullestolen.", "- N\u00e5r man er 15 \u00e5r gammel, s\u00e5 er det kjipt \u00e5 leve slik. N\u00e5r jeg ikke lenger hadde det samme behovet for hjelp, s\u00e5 var det en frihetsf\u00f8lelse \u00e5 v\u00e6re selvhjulpen, sier Raknes.", "Jo Magnus Torvik (19) skyver hjulene fremover og tar fart for \u00e5 hindre at pasningen n\u00e5r frem. Rullestolrugbylaget i Trondheim trener hardt for at de skal vinne neste kamp.", "- Jeg er glad i fart og action og da er det bra \u00e5 spille rullestolrugby, sier Torvik (19).", "Han var en aktiv ten\u00e5ring ogs\u00e5 f\u00f8r han skadet seg. Kj\u00f8rte p\u00e5 ski, hengte med vennene og \u00f8velseskj\u00f8rte med faren. En dag da han var 16 skulle han en liten tur innom bestekompisen p\u00e5 vei hjem fra \u00f8velseskj\u00f8ring. Kompisen bor like nedenfor Torvik i det rolige nabolaget i Buvika. De skulle hoppe p\u00e5 trampoline i hagen, som de hadde gjort s\u00e5 mange ganger. Men da han skulle ta en dobbel forlengs salto gikk det galt og Jo Magnus landet p\u00e5 nakken.", "- Jeg husker ikke s\u00e5 mye av det som skjedde, bare glimt av at jeg l\u00e5 p\u00e5 trampolinen uten \u00e5 kunne r\u00f8re meg, sier Torvik.", "Da han kom til St. Olavs Hospital konstaterte legene at han hadde brukket nakken. I elleve dager l\u00e5 han p\u00e5 intensiven og alt han kunne gj\u00f8re var \u00e5 se i taket. S\u00e5 fulgte sju m\u00e5neder med opptrening. Det tok nesten to m\u00e5neder f\u00f8r han kunne bevege seg. Alt m\u00e5tte l\u00e6res p\u00e5 nytt: \u00e5 kle p\u00e5 seg, forflytte seg, spise selv.", "- Det var rart. Livet mitt ble snudd opp ned p\u00e5 de ti sekundene p\u00e5 trampolinen. I begynnelsen trodde jeg at det skulle g\u00e5 over, men det gj\u00f8r det jo ikke. Det var t\u00f8ft \u00e5 innse at han vil bli sittende i rullestol.", "- Det har v\u00e6rt veldig tungt og t\u00f8ft til tider. Men jo fortere man aksepterer situasjonen, desto bedre blir det. Man m\u00e5 tenke positivt. Jeg tror feilen mange gj\u00f8r n\u00e5r man havner i rullestol, er at man graver seg ned og l\u00e5ser seg inne, sier 19-\u00e5ringen.", "For fire \u00e5r siden fikk Stig 70 brudd i kroppen etter en paragliderulykke. N\u00e5 flyr han igjen", "Tatoveringer pryder begge armene. Klassikere som et skip og en sig\u00f8ynerdame. Den aller f\u00f8rste fikk han bare kort tid etter ulykken.", "Forseggjorte, sorte bokstaver p\u00e5 underarmen danner ordet \u00abHope\u00bb. Kort tid etter han ble skadd fikk s\u00f8steren hans kreft. Da tok flere i familien den samme tatoveringen.", "- Det ble symbolsk at vi alle hadde den samme, sier han.", "Siden har ogs\u00e5 en svaletatovering f\u00e5tt plass p\u00e5 armen, like under den om h\u00e5p.", "Torvik l\u00e5 p\u00e5 sykehuset det \u00e5ret kullet hans begynte p\u00e5 videreg\u00e5ende. N\u00e5 holder han p\u00e5 \u00e5 ta opp fag for \u00e5 bli ferdig. Han g\u00e5r p\u00e5 konserter p\u00e5 Samfundet og Pstereo og drar p\u00e5 fester med kompisene. Bestekompisen er han kommet enda n\u00e6rmere. I tillegg har han kompisene p\u00e5 rullestolrugbylaget som han trener med og er sosial med.", "- Treningen gj\u00f8r at jeg kan v\u00e6re selvstendig og f\u00e5 til ting selv. Jeg har f\u00e5tt tilbake en del av kroppsfunksjonene. I begynnelsen kunne jeg nesten ikke r\u00f8re armene. N\u00e5 kan jeg kaste ballen til lagkompisene mine, sier Torvik.", "P\u00e5 laget er det Are Brandt (45) som har sittet lengst i rullestol. Han var p\u00e5 selskap i Ila en h\u00f8stdag for ti \u00e5r siden. Han befant seg ved trappesjakten da han falt over rekkverket, fire meter ned og landet p\u00e5 nakken.", "- Jeg husker ingenting av fallet. Det f\u00f8rste jeg husker er at jeg var p\u00e5 sykehuset og de sa at de m\u00e5tte klippe opp kl\u00e6rne mine, sier Brandt.", "Kona Line Brandt hadde samme kveld f\u00f8lelsen av at noe var galt med Are, s\u00e5 hun ringte noen av de andre p\u00e5 festen for \u00e5 sjekke om alt var i orden. Da fikk hun sjokkbeskjeden.", "- Jeg fikk vite at f\u00f8ttene hans hadde ligget i en rar posisjon da de fant ham og at han var p\u00e5 vei til sykehuset, sier Line.", "Kort tid etter var hun p\u00e5 vei til sykehuset. Ektemannen skulle gjennomg\u00e5 omfattende unders\u00f8kelser.", "- Jeg husker at vi kj\u00f8rte over en del dumper p\u00e5 vei til nevrointensiven. Det gjorde forferdelig vondt, sier han.", "LES OGS\u00c5: Rullestolbrukere dropper Midtbyen", "Brandt l\u00e5 p\u00e5 nevrointensiven i tre uker. Tre ganger holdt han p\u00e5 \u00e5 d\u00f8, da han falt, da han fikk lungebetennelse og da han fikk blodforgiftning. Ledninger i forskjellige farger var festet til hele kroppen hans og han var dekket med utstyr som skulle overv\u00e5ke alle kroppens funksjoner. S\u00f8nnen William var med p\u00e5 sykehuset for \u00e5 bes\u00f8ke faren. F\u00f8rst fikk han fikk ikke lov til \u00e5 komme bort til Are p\u00e5 grunn av alt utstyret som var festet til kroppen. Det var en tung beskjed \u00e5 forholde seg til for en liten gutt. En sykepleier skj\u00f8nte at de to m\u00e5tte v\u00e6re n\u00e6r hverandre og tok bort alle ledningene slik at William fikk ligge p\u00e5 brystet til faren.", "- Han er egentlig en veldig aktiv gutt, men akkurat da l\u00e5 han rolig oppe p\u00e5 brystet mitt i tre kvarter for \u00e5 kose og tr\u00f8ste faren.", "- Det var et utrolig sterkt \u00f8yeblikk, sier Line Brandt.", "- Den sterkeste drivkraften jeg hadde for \u00e5 overleve, var s\u00f8nnen min. Et overlevelsesinstinkt, en indre drivkraft som gj\u00f8r at du ikke gir opp, slo inn. Det var ikke noe alternativ \u00e5 gi opp. Jeg har en familie som jeg m\u00e5 v\u00e6re der for, sier han.", "Rett etter ulykken var han lam fra nakken og ned og kunne bare l\u00f8fte albuene.", "- Jeg kjente ikke igjen signalene til kroppen min. Det sliter jeg fortsatt med. For eksempel hvis jeg fryser, s\u00e5 kjenner jeg det ikke, men kan f\u00e5 symptomer som hodepine i stedet.", "LES OGS\u00c5: Denne statusen ga Kristine (22) fra Trondheim fire jobbintervjuer", "LES OGS\u00c5: Rullestolbruker Kristine fikk jobb etter Facebook-s\u00f8knad", "Han har m\u00e5ttet l\u00e6re seg nye rutiner og hvordan han best mulig kan utnytte energien han har. Smertene spiser av overskuddet han ellers ville hatt. Brandt har brukt mye tid, s\u00e5 mye at det har v\u00e6rt en fulltidsjobb, p\u00e5 \u00e5 bli friskere. Det har krevd mye trening, men n\u00e5 kan han st\u00e5 og g\u00e5 litt. Han jobber som forsker p\u00e5 tunnelsikkerhet hos SP fire research og har ogs\u00e5 hatt flere lederjobber etter ulykken.", "- Det er viktig \u00e5 f\u00f8le at man bidrar. Jeg har hatt en bra karriere, ogs\u00e5 etter skaden. Man kan f\u00e5 til veldig mye hvis man bestemmer seg for det, sier Brandt.", "Han har aldri slitt med depresjon etter ulykken.", "- Jeg er en pragmatisk kyniker. Jeg er l\u00f8sningsorientert og pr\u00f8ver \u00e5 finne svar i stedet for problemer. I den situasjonen jeg har v\u00e6rt i, kan man se s\u00e5 mange problemer at man kan g\u00e5 under. Det har ikke jeg gjort.", "Brandt er lidenskapelig interessert i motorsykler og har tidligere drevet med klatring, triatlon og ekstremsport. Han savnet et sportstilbud for rullestolbrukere i Trondheim.", "- Inntil jeg begynte med rugby s\u00e5 hadde jeg trent alene. Det blir kjedelig i lengden. N\u00e5r man deltar i en lagidrett s\u00e5 forventer man \u00e5 bli pushet, sier Brandt.", "En av dem som pusher Brandt p\u00e5 treningene er \u00d8ystein Christie (20). Gjennom hele barndommen har han drevet med forskjellige idretter. Han trodde han hadde problemer med kn\u00e6rne og slet med balansen, noe som gjorde det vanskelig \u00e5 finne en idrett han f\u00f8lte han virkelig mestret. Frem til han var rundt 15 \u00e5r, pr\u00f8vde han hele spekteret: fotball, h\u00e5ndball, basket, bandy, taekwondo.", "- Jeg tenkte hver gang at det ikke var sporten for meg, s\u00e5 jeg pr\u00f8vde noe nytt gang p\u00e5 gang. Sv\u00f8mming er kanskje den sporten som gikk best, jeg mestret vann bedre enn land p\u00e5 grunn av balanseproblemene, sier Christie.", "F\u00f8r han fikk en diagnose var Christie p\u00e5 en rundreise gjennom norsk helsevesen, med spesialister, fysioterapeuter og leger. Det var vanskelig for legene \u00e5 forst\u00e5 hva som gjorde at han hadde balanseproblemer. Til slutt fant de ut av det, og i november i 10. klasse fikk han den sjeldne diagnosen arvelig ataksi. Det er en sykdom som gj\u00f8r at nervesignalene g\u00e5r saktere gjennom kroppen. Det vil for eksempel si at signalene som sendes fra hjernen til fots\u00e5lene og tilbake igjen, g\u00e5r saktere. Det gjorde at han fikk balanseproblemer.", "- Det var en lettelse \u00e5 f\u00e5 en diagnose. Da slapp jeg \u00e5 gruble s\u00e5 mye p\u00e5 hva det var. Mange eksperter hadde teorier om hva som feilet meg og andre trodde at det kom til \u00e5 g\u00e5 over igjen. Det var bra at noen trodde meg p\u00e5 at noe var galt, sier Christie.", "LES OGS\u00c5: - Det blir godt den dagen man kan dra p\u00e5 festival uten klump i magen", "Han vil vite minst mulig om sykdommen og prognosene for hvordan den utvikler seg.", "- Jeg vil leve s\u00e5nn som jeg lever n\u00e5. Jeg vet ikke om jeg havner p\u00e5 sykehjem om 20 \u00e5r eller om jeg er i jobb. Jeg studerer fordi det er det jeg vil videre. Jeg kunne ha gravd meg ned fordi sykdommen kan bli verre, men jeg velger \u00e5 ikke gj\u00f8re det, sier han.", "Han var 17 \u00e5r f\u00f8rste gang han satte seg i en rullestol.", "- Det var en spesiell opplevelse. Jeg hadde slitt med \u00e5 g\u00e5 i flere \u00e5r. Det var p\u00e5 mange m\u00e5ter en befrielse \u00e5 sette seg ned.", "Christie er m\u00e5lbevisst. Han studerer til \u00e5 bli sivilingeni\u00f8r i fysikk og matte p\u00e5 NTNU. Mye av tiden g\u00e5r med til studier, og inne p\u00e5 studentboligen i Trondheim ligger det b\u00f8ker som han b\u00f8r komme gjennom f\u00f8r eksamen. Og s\u00e5 er han opptatt av fotball. P\u00e5 den ene glassveggen p\u00e5 hybelen henger flere billetter fra Rosenborg-kampene han har v\u00e6rt p\u00e5.", "- Hverdagen min er ganske normal, mer normal enn de fleste tror. M\u00e5ten jeg kommer meg fra A til B er ikke normal, men jeg er normal n\u00e5r jeg er enten p\u00e5 sted A eller B, sier han.", "Han opplever at enkelte tror de m\u00e5 oppf\u00f8re seg annerledes overfor ham fordi han sitter i rullestol.", "- Enkelte er overdrevet forsiktige. De som kjenner meg vet at jeg er den minst h\u00e5rs\u00e5re personen noensinne. Jeg trenger ikke bli behandlet som om jeg er laget av glass, sier Christie.", "Den f\u00f8rste dagen etter at Christie flyttet til Trondheim kom en ukjent person bort til ham p\u00e5 Ikea. Ut av det bl\u00e5 fikk Christie sp\u00f8rsm\u00e5l om ikke han ville v\u00e6re med p\u00e5 rullestolrugby. Det var lagleder H\u00e5vard Raknes (23) som spurte.", "- Jeg var litt usikker p\u00e5 om jeg skulle sp\u00f8rre, for man vet jo aldri hvordan folk kommer til \u00e5 reagere. Men jeg hoppet bare ut i det, sier Raknes om det f\u00f8rste m\u00f8tet.", "Christie husker godt hvordan han ble vervet.", "- Da jeg havnet i rullestol tenkte jeg at det var kroken p\u00e5 d\u00f8ra for \u00e5 drive med sport. Det er veldig bra at det finnes et slikt tilbud, og da H\u00e5vard spurte meg tenkte jeg at det ville v\u00e6re kult \u00e5 pr\u00f8ve. Det er deilig \u00e5 f\u00e5 tilbake mestringsf\u00f8lelsen man har n\u00e5r man driver med sport. Jeg hadde savnet det, uten at jeg var helt klar over det, sier Christie.", "Det sosiale er ogs\u00e5 viktig for laget. Under paralympics satt de sammen foran tv-en og s\u00e5 rullestolrugby. Men tiden f\u00f8r og etter trening og under kampene er ogs\u00e5 viktig.", "- Det er givende \u00e5 m\u00f8te andre som er i en tilsvarende situasjon som meg. Vi kan gi hverandre r\u00e5d hvis vi trenger det, sier Christie.", "Da H\u00e5vard Raknes, som startet det hele, begynte p\u00e5 folkeh\u00f8gskole fikk han en ny start, en \u00e5penbaring, kaller han det. Han fikk nye venner, nye opplevelser og det ble lettere \u00e5 pr\u00f8ve nye ting.", "Flere av folkene han gikk sammen med har ogs\u00e5 flyttet til Trondheim og er en del av nettverket hans her. De lager middag sammen og er ute p\u00e5 byen.", "Da han flyttet til Trondheim ville han starte et rugbylag i byen.", "- Jeg liker at det er en fysisk sport der det er litt kontakt. \u00c5 finne en sport der jeg ser at jeg har fremgang gir meg mestringsf\u00f8lelse.", "Han har tatt ansvar for \u00e5 drive laget, fordi han har hatt s\u00e5 lyst til \u00e5 spille selv.", "- Jeg er stolt over at jeg satte det i gang, siden det g\u00e5r s\u00e5pass bra. M\u00e5let er at vi skal bli best i Norge, sier 23-\u00e5ringen.", "N\u00e5 trener laget sammen to ganger i uka. De \u00f8ver p\u00e5 kjappe og presise pasninger, spiller to mot to for \u00e5 f\u00e5 kamptrening og trener taktikk. Samtidig som sporten gir mestringsf\u00f8lelse, er treningen viktig for \u00e5 styrke overkropp og kondisjon for spillerne.", "I h\u00f8st var laget for f\u00f8rste gang med i Norgescupen, noe som motiverer til \u00e5 trene videre. Raknes og Brandt spiller ogs\u00e5 p\u00e5 landslaget i rullestolrugby. I Trondheim er de en del av rugbyklubben.", "- Vi er blitt tatt imot med \u00e5pne armer i rugbyklubben. Vi blir ikke sett p\u00e5 som noen raringer i rullestol som svirrer rundt. Vi er blitt en del av rugbymilj\u00f8et, sier Brandt, som p\u00e5peker at det er mye positivitet blant rullestolbrukere.", "- Vi er ikke en gjeng med sutrere. Alt er mulig, og det er ingenting jeg har bestemt meg for etter at jeg ble skadd, som jeg ikke har f\u00e5tt til, sier han."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "0a47013de1f5652a9d700255d2b345047d588a0c91d006051b4ff5cb84cb6282"}, {"field": "createtime", "value": "2016-11-19T08:34:36.000Z"}, {"field": "description", "value": "Her er fire veier til en plass p\u00e5 laget til Trondheim Rullestolrugby."}, {"field": "dominantimage", "value": "http://www.adressa.no/incoming/article13810728.ece/6034mq/ALTERNATES/w980-default/doc6rufmkllgsw168j7s3fx.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/34ef5b2d09ed0131bff490fe5f03aa8461e354d6.jpg?5908cf42"}, {"field": "dominantthumbnaildimensions", "value": "300x169"}, {"field": "heading", "value": ["Kamp-klare -adressa.no", "Glad i action", "Selvstendig", "- Forferdelig vondt", "Familien betydde alt", "- L\u00f8sningsorientert", "Lette etter den rette sporten", "Befrielse med rullestol", "M\u00f8tet p\u00e5 Ikea", "Laglederen", "- Alt er mulig"]}, {"field": "id", "value": "34ef5b2d09ed0131bff490fe5f03aa8461e354d6"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-company", "value": ["ikea", "facebook"]}, {"field": "kw-concept", "value": ["kroppen", "tenke", "dag", "forferdelig vondt", "skade", "gitte tider", "brukket nakken", "fart", "rullestol", "rullestolrugby", "trent", "land", "leve", "sykehus", "sport", "laget"]}, {"field": "kw-entity", "value": ["brandt", "olavs hospital", "sunnaas", "kristine", "midtbyen", "norgescupen", "jo magnus torvik", "u. mye", "st. olavs hospital", "stig 70", "trondheim rullestolrugby", "jo magnus", "samfundet og pstereo", "william", "buvika", "rosenborg"]}, {"field": "kw-location", "value": ["nesodden", "hope", "norge", "ila"]}, {"field": "kw-pageclass", "value": "article"}, {"field": "kw-person", "value": ["are brandt", "line brandt", "\u00f8ystein christie", "h\u00e5vard raknes"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13810728.ece/6034mq/ALTERNATES/w980-default/doc6rufmkllgsw168j7s3fx.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kamp-klare"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/19/Kamp-klare-13810708.ece"}, {"field": "pageclass", "value": ["article"]}, {"field": "publishtime", "value": "2016-11-19T08:18:36.000Z"}, {"field": "recs-articleid", "value": "13810708"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-19T08:18:36.000Z"}, {"field": "recs-rawtitle", "value": "Kamp-klare -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Her er fire veier til en plass p\u00e5 laget til Trondheim Rullestolrugby."}, {"field": "thumbnail", "value": "http://content-thumbnail.cxpublic.com/content/thumbnail200x150/34ef5b2d09ed0131bff490fe5f03aa8461e354d6.jpg?5908cf42"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T18:26:10.000Z"}, {"field": "title", "value": "Kamp-klare"}, {"field": "url", "value": "http://www.adressa.no/pluss/magasin/2016/11/19/Kamp-klare-13810708.ece"}, {"field": "urlhash", "value": "34ef5b2d09ed0131bff490fe5f03aa8461e354d6"}], "score": 0.38488653, "siteId": "9222270286501375973", "id": "34ef5b2d09ed0131bff490fe5f03aa8461e354d6"}

