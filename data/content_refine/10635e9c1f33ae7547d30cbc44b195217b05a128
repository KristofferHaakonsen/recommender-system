{"fields": [{"field": "modifiedtime", "type": "time", "value": "2017-03-11T06:19:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["nidar\u00f8", "Nidar\u00f8hallen", "Nye Nidar\u00f8hallen", "\u00d8ya", "Byutvikling", "Adresseavisen 250", "kart", "1964", "Kartverket", "1937", "1947", "1957", "Trondheim spektrum"]}, {"field": "author", "value": "b\u00e5rd sande"}, {"field": "body", "value": ["I nettportalen norgeibilder.no kan du selv se hvordan Tr\u00f8ndelag og Norge har endret seg de siste 80 \u00e5rene. Kartverket har det siste \u00e5ret skannet og lagt ut over 20.000 historiske flyfoto fra hele landet p\u00e5 nettportalen norgeibilder.no. Krafttaket er et spleiselag mellom Kartverket, fylkeskommuner, kommuner og andre lokale samarbeidsparter. Kartverket sitter i alt p\u00e5 1,3 millioner historiske analoge flyfoto i sentralarkivet p\u00e5 H\u00f8nefoss, sammen med 1,1 millioner digitale opptak (bilder tatt med digitale kameraer etter 2006). De mange tusen enkeltbildene er ortorektifisert, en prosess hvor enkeltbildene blir sydd sammen til bilder som samsvarer med kartet. Det er et som et stort puslespill \u00e5 sette sammen bildene, forteller Hardy Buller, seksjonsleder i fagarkivet i Kartverket. Han mener historieinteresserte trondhjemmere er ekstra heldige.", "\u2013 Trondheim er spesielt godt dokumentert. Du kan virkelig se utviklingen fra 1937 og frem til i dag, sier Buller.", "Han legger til at trondhjemmerne kan takke sin egen kommune for at det finnes s\u00e5 mange tidslag over Trondheim i Norge i bilder.", "\u2013 Kommunen brukte ekstra midler, slik at vi skannet og laget flere tidslag med ortofoto, forteller Buller.", "\u00abHvis ikke Trondheim nu s\u00f8rger for \u00e5 til en central, h\u00f8velig utstillingsplass, kan man med sikkerhet g\u00e5 ut fra at husdyrutstillinger og markeder blir flyttet annen steds hen ...\u00bb", "Slik l\u00f8d tannlege Herlofsons bekymring om ikke Trondheim benyttet sjansen til \u00e5 bygge ut Nidar\u00f8 til en moderne messe- og utstillingsplass i 1937. Samme \u00e5r ble hele Trondheim fotografert fra lufta av Wider\u00f8es Flyselskap. Bla deg nedover for \u00e5 se forandringene! Bildene er hentet fra karttjenesten Norge i bilder .", "Med jevne mellomrom skal vi studere bydeler og byrom og se p\u00e5 forandringene gjennom de siste 80 \u00e5rene. Reisen begynner p\u00e5 Nidar\u00f8, som i dag best\u00e5r av idretts- og messehallen Trondheim Spektrum, \u00d8ya stadion, tennisanlegget og en bebyggelse best\u00e5ende av b\u00e5de eneboliger og mindre blokker.", "Nidar\u00f8 var gjenstand for fjor\u00e5rets store byutviklingsdebatt i Trondheim, og engasjementet mot byggingen av en ny, st\u00f8rre hall, har v\u00e6rt stort. I februar la r\u00e5dmannen frem sitt forslag til reguleringsplan for Trondheim Spektrum. Flertallet i bygningsr\u00e5det gikk 28. februar inn for \u00e5 bygge en hall med internasjonal kapasitet for \u00e5 huse internasjonale idrettsarrangement og konsertartarena for inntil 12 000 tilskuere. N\u00e5 er det opp til bystyret \u00e5 avgj\u00f8re saken i sitt m\u00f8te 14. mars. Foreningen Elvesvingen har n\u00e5 anmeldt kommunen til \u00d8kokrim for brudd p\u00e5 reguleringsplanen og det er ventet at motstandere av planene vil protestere foran R\u00e5dhuset i forkant av m\u00f8tet tirsdag. Men det er slett ikke f\u00f8rste gang Nidar\u00f8s fremtid skaper debatt.", "Det er sju \u00e5r siden den store Tr\u00f8ndelagsutstillingen, som det enn\u00e5 i dag g\u00e5r gjetord om, og fire \u00e5r etter trondheims fjerde VM p\u00e5 sk\u00f8yter. VM p\u00e5 sk\u00f8yter i 1933 er det f\u00f8rste som blir overf\u00f8rt p\u00e5 riksdekkende radio. Den 11. juli 1937, da Wider\u00f8es Flyselskap sveiper over Trondheim med kamera, er det fortsatt \u00e5pne og luftige omgivelser p\u00e5 Nidar\u00f8. Sagbruket som ble anlagt av Thomas Angells stiftelser p\u00e5 slutten av 1800-tallet ble nedlagt i 1928. Stadion hadde ligget der siden 1901, anlagt av Trondhjems Sk\u00f8iteklub. Men ellers er store deler av Nidar\u00f8 et friomr\u00e5de for byens befolkning.", "I 1937 g\u00e5r det en frisk debatt hva omr\u00e5det b\u00f8r brukes til. Blant annet er behovet for en markeds- og utstillingsplass i Trondheim stort, if\u00f8lge mange. Nidar\u00f8 er ett av alternativene, men forslaget er omstridt. \u00abJeg vilde synes det er rart hvis byen har r\u00e5d til \u00e5 legge et av de vakreste partier i byen ut til plass hvor det kan holdes hestemarkeder o.l. Ja, det er, i tilfelle, rent ut sagt r\u00e5flotthet uten like\u00bb, sier bestyrer \u00d8rnulf Lindboe ved Angellske Stiftelser til Adresseavisen 27. januar 1937.", "En av forkjemperne for et nytt messeanlegg er tannlege Nicolai Benjamin Herlfoson som b\u00e5de leverer en rekke Ordet fritt-innlegg og blir sitert fra flere m\u00f8ter om saken. Og akkurat som dagens tilhengerne av en ny, st\u00f8rre hall p\u00e5 Nidar\u00f8 frykter \u00e5 miste viktig messeaktivitet dersom ny hall ikke bygges, er frykten i 1937 at \u00abhvis ikke Trondheim nu s\u00f8rger for \u00e5 til en central, h\u00f8velig utstillingsplass, kan man med sikkerhet g\u00e5 ut fra at husdyrutstillinger og markeder blir flyttet annen steds hen ... Derved vil byen tape en ganske stor inntektskilde\u00bb. Ordene faller under et m\u00f8te i Strinda landbrukslag 16. april.", "Bygartner Trygstad er betenkt over \u00e5 ta \u00abbyens vakreste sted, ved siden av omr\u00e5det rundt Domkirken, til utstillingsplass ... Byen kan ha bruk for Nidar\u00f8 til meget annet, s\u00e5ledes mangler Trondheim helt en lekeplass\u00bb, sier han.", "10. november 1937 holder Trondhjems Handelskammer et \u00abdiskusjonsm\u00f8te\u00bb om mulige markeds- og utstillingsplasser i byen. Igjen tar tannlege Herlofson til orde for \u00e5 legge til rette for aktivitet p\u00e5 Nidar\u00f8. \u00abAdkomsten er ikke tilfredsstillende i dag, men den kan gj\u00f8res bedre, dels ved en ombygging av gangbroen, og dels ved at Sluppen bro blir bygget, likesom der ogs\u00e5 er projektert en bro over elven ved Nidareid\u00bb, sier taleren if\u00f8lge avisen dagen etter. Konsul Christian Holst er enig i behovet om en tidsmessig utstillingsplass, men ikke i at Nidar\u00f8 er rette sted. Han mener at \u00abvi ikke har noget annet igjen \u00e5 \u00f8delegge enn den vakre, lille plassen ved Nidar\u00f8\u00bb. Kj\u00f8pmann Holst synes Leangen eller Lerkendal er bedre egnet, mens Nidar\u00f8-forkjemperne mener det er for langt utenfor bykjernen.", "Debatten fortsetter, men da krigen kommer tre \u00e5r etter, tar tyskerne over omr\u00e5det. De bygger blant annet brakker og utend\u00f8rs sv\u00f8mmebasseng f\u00f8r Angell-stiftelsene igjen tar tilbake omr\u00e5det etter krigen.", "Etter krigen blir tyskerbrakkene ble utleid til Bilmekanikerskolen og Kunstskolen p\u00e5 ti\u00e5rskontrakt, men h\u00f8sten 1947 varsler Thomas Angells Stiftelser at en st\u00f8rre del av Nidar\u00f8 skal gis i gave til Trondheim kommune, under forutsetning av at tomten blir ryddet innen 1957 og tatt i bruk som folkepark og utstillingsomr\u00e5de. Men dette skjer aldri.", "7. mars melder Adresseavisen at bygningsr\u00e5det g\u00e5r inn for \u00abhel omregulering p\u00e5 Nidar\u00f8 for \u00e5 skaffe byen et messeomr\u00e5de\u00bb. Men 12. og 13. mars skriver avisen at eier av tomta, Thomas Angells stiftelser, reagerer kraftig p\u00e5 at kommunen fortsatt ikke har ryddet opp p\u00e5 omr\u00e5det. Stiftelsen er tindrende klare p\u00e5 at de ikke vil forhandle om salg av tomt f\u00f8r omr\u00e5det er ryddet. Stiftelsen truer kommunen med \u00e5 starte rydding og riving av eksisterende bebyggelse, p\u00e5 kommunens regning. Samtidig er de positive til en messehall p\u00e5 omr\u00e5det. \u00abByen trenger det, og hallen vil bli et \u00f8nskelig ledd i det planlagte friluftsomr\u00e5de. Hallen som vil f\u00e5 beplantninger rundt seg, vil ogs\u00e5 kunne brukes til st\u00f8rre stevner, og den vil inneholde de restauranter som trenges p\u00e5 et slikt omr\u00e5de\u00bb, heter det fra stiftelsen. Men Bilmekanikerskolen, en teglsteinsbygning f\u00f8rt opp under krigen av tyskerne, er truet med nedlegging dersom den ikke fikk v\u00e6re p\u00e5 Nidar\u00f8 lenger. Ogs\u00e5 kokkeskolen, kunstkolen og Statens kj\u00f8lemaskinistskole har tilhold p\u00e5 omr\u00e5det.", "1. juli fastl\u00e5r avisen p\u00e5 f\u00f8rstesiden at \u00abLa oss n\u00e5 befri Nidar\u00f8 for okkupasjonstidens mange etterlatenskaper. Det er p\u00e5 h\u00f8y tid 12 \u00e5r etter krigens slutt. Riktig utnyttet kan Nidar\u00f8-omr\u00e5det bli av st\u00f8rste verdi for v\u00e5r landsdel\u00bb, skriver avisen. Skribenten peker p\u00e5 at i \u00d8stersund har de nettopp arrangert Expo Norr som har \u00abbetydd stimulans og v\u00e6rt \u00e5rsak til fremgang p\u00e5 en hel rekke felter og for en stor mengde bedrifter\u00bb. Ved \u00e5rsskiftet er saken fortsatt ikke l\u00f8st. Finansr\u00e5dmann Erling Anger i Trondheim kommune uttaler mandag 30. desember at de jobber med planer for Bilmekanikerskolen og Kokkskolen. \u00abLeiekontrakten er utl\u00f8pt og stiftelsene har krevet at omr\u00e5det blir ryddiggjort og lagt ut til park i henhold til den foreliggende reguleringsplan\u00bb.", "Kommunens rydding av Nidar\u00f8 trekker ut i tid, og i 1962 annullerer stiftelsene tomtegaven. Dermed g\u00e5r kommunen til ekspropriasjon av omr\u00e5det og starter byggingen av Nidar\u00f8hallen.", "Nidar\u00f8hallen st\u00e5r ferdig \u00e5ret f\u00f8r, i 1963, med hall A p\u00e5 1396 kvadratmeter, tegnet av arkitektfirmaet Pran & Torgersen. Samtidig bygges Nidareid bru, over fra Ilen kirke og bort til hallen. Brua ble f\u00f8rste gang oppf\u00f8rt til Tr\u00f8ndelagsutstillingen i 1930, da den bandt sammen utstillingsomr\u00e5det p\u00e5 Nidar\u00f8 med fiskeriutstillingen p\u00e5 Skansen. Men i likhet med resten av utstillingen ble den revet etterp\u00e5. I 1963 ble brua bygd opp p\u00e5 ny med armert betong.", "I mai 1964 blir det arrangert \u00abBo bedre\u00bb-utstilling i hallen, hvor blant annet skuespiller Kristian Hefte og frue m\u00f8blerer en kombinasjonsstue i utstillingen, med fritt utvalg av m\u00f8blement fra byens m\u00f8belforretninger. I november er hallen arena for den \u00abhittil mest celebre tennisbegivenhet i Trondheim\u00bb med landskamp mellom Norge og Sverige, med Jan-Erik Lundquist p\u00e5 gjestelaget. Samme m\u00e5ned kommer Verdi-selskapets operaensemble fra Italia med \u00abRigoletto\u00bb. - Jeg synes bes\u00f8ket er fors\u00f8ket verdt, sier Olaf T. Ranum som er sentral i \u00e5 f\u00e5 sangerne til byen. Avisen bemerker at han \u00abslett ikke kunne v\u00e6re sikker p\u00e5 at tiltaket b\u00e6rer seg \u00f8konomisk\u00bb, og f\u00e5r rett i det. Likevel, Ranum er ingen slagen mann, etter det som ble betegnet som et \u00abkunstnerisk lysstreif, men \u00f8konomisk en fiasko\u00bb. - F\u00f8r eller senere er jeg overbevist om at interessen og oppslutningen kommer. Men det tar tid, s\u00e6rlig i Tr\u00f8ndelag, sier Ranum til avisen 25. november.", "I \u00e5rene som f\u00f8lger flere utvidelser. Hall C st\u00e5r ferdig i 1971 og hall D og E blir reist i 1988. Tribunen p\u00e5 idrettsbanen brenner i 1988. I mange \u00e5r ligger stadion brakk, f\u00f8r det etableres et nytt stadionanlegg p\u00e5 2000-tallet, med en litt annen plassering enn det gamle.", "Inneholder originaler av samtlige flyfoto (vertikalbilder) tatt i Norge fra 1935 og fram til i dag, til sammen om lag 2,4 millioner fotografier.", "Negativene fra 1935-2006 oppbevares i et klimatisert hvelv p\u00e5 Kartverkets hovedkontor p\u00e5 H\u00f8nefoss. I alt utgj\u00f8r de om lag 1,3 millioner bilder og 20 tonn filmmateriale.", "De fleste bildene fra 1935 - 1953 er digitalisert, andre bilder skannes p\u00e5 foresp\u00f8rsel. Hittil er i overkant av 100.000 flybilder skannet og digitalisert.", "For at flyfotoene skal kunne legges ut p\u00e5 nett for publikum, m\u00e5 de f\u00f8rst skannes og s\u00e5 \u00abortorektifiseres\u00bb, en prosess hvor enkeltbildene blir sydd sammen til bilder som samsvarer med kartet.", "NRK brukte bilder fra Kartverkets flyfotoarkiv til TV-serien \u00abLandet fr\u00e5 lufta\u00bb som ble sendt p\u00e5 s\u00f8ndager i fjor h\u00f8st.", "norgeibilder.no er et samarbeid mellom Norsk institutt for bio\u00f8konomi (NIBIO), Statens vegvesen og Kartverket.", "Viser sist oppdaterte flyfoto for hele landet samt historiske flyfoto for deler av landet, og du kan sammenligne bildene og se endringene p\u00e5 stedene.", "Flyfotoene er s\u00e5kalte ortofoto, det vil si m\u00e5lestokkriktige flybilder som samsvarer \u00e9n til \u00e9n med kartet.", "I portalen kan du s\u00f8ke p\u00e5 stedsnavn og adresser, og den kan dessuten vise utvalgte karttemaer.", "Kilder: Adresseavisen, Per Christiansen, Trondheim byleksikon (Terje T.V. Bratberg, 2008), Store Norske Leksikon, Kartverket, Wiki Strinda", "LES OGS\u00c5: Trondheim f\u00f8r og n\u00e5", "Les ogs\u00e5: Adresseavisens jubileumsserie i anledning 250-\u00e5rsjubileet"]}, {"field": "category0", "value": "pluss"}, {"field": "contenthash", "value": "4f08a04708ceca780d7dcc71b149c061b0959c22057dd0e9893ec699724313e7"}, {"field": "createtime", "value": "2017-03-11T06:37:03.000Z"}, {"field": "description", "value": "Debatten om Nidar\u00f8 var frisk ogs\u00e5 for 80 \u00e5r siden. Historiske flybilder viser hvordan Trondheim har endret seg \u2013 fra 1937 og frem til i dag."}, {"field": "dominantimage", "value": "http://www.adressa.no/incoming/article14343901.ece/9v01gy/ALTERNATES/w980-default/trondheim%20montasje%20nidar.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/10635e9c1f33ae7547d30cbc44b195217b05a128.jpg?5961753d"}, {"field": "dominantthumbnaildimensions", "value": "300x169"}, {"field": "heading", "value": ["Kranglet om Nidar\u00f8s skjebne ogs\u00e5 i 1937 -adressa.no", "Debatt om Nidar\u00f8 - da som n\u00e5", "1937:", "1947:", "1957:", "1964:"]}, {"field": "id", "value": "10635e9c1f33ae7547d30cbc44b195217b05a128"}, {"field": "keyword", "value": ["nidar\u00f8", "Nidar\u00f8hallen", "Nye Nidar\u00f8hallen", "\u00d8ya", "Byutvikling", "Adresseavisen 250", "kart", "1964", "Kartverket", "1937", "1947", "1957", "Trondheim spektrum"]}, {"field": "keywords", "value": "nidar\u00f8,Nidar\u00f8hallen,Nye Nidar\u00f8hallen,\u00d8ya,Byutvikling,Adresseavisen 250,kart,1964,Kartverket,1937,1947,1957,Trondheim spektrum"}, {"field": "kw-category", "value": "pluss"}, {"field": "kw-classification", "value": "science"}, {"field": "kw-company", "value": "pran"}, {"field": "kw-concept", "value": ["steds hen", "annen steds hen", "nettportalen norgeibilder", "flyttet annen steds", "hall", "byen", "kommune", "nu s\u00f8rger", "omr\u00e5de", "nidar\u00f8", "annen steds", "historiske flyfoto", "bilder", "flyttet annen", "h\u00f8velig utstillingsplass", "skriver avisen"]}, {"field": "kw-entity", "value": ["ordet", "lerkendal", "wiki strinda", "\u00f8ya", "herlofson", "expo norr", "\u00f8kokrim", "r\u00e5dhuset", "norge og sverige", "landet", "angell", "nye nidar\u00f8hallen", "wider\u00f8es flyselskap", "tr\u00f8ndelag og norge", "rigoletto", "bilmekanikerskolen og kunstskolen", "tr\u00f8ndelagsutstillingen", "angellske stiftelser", "bilmekanikerskolen og kokkskolen", "trondheim spektrum", "hardy buller", "nidareid", "elvesvingen", "adresseavisen 250", "torgersen", "store norske leksikon", "trondhjems handelskammer", "leangen", "trondhjems sk\u00f8iteklub", "kartverket", "bilmekanikerskolen", "sluppen", "trygstad", "domkirken", "skansen", "ilen", "statens"]}, {"field": "kw-location", "value": ["h\u00f8nefoss", "tr\u00f8ndelag", "italia", "norge", "\u00f8stersund", "verdi"]}, {"field": "kw-pageclass", "value": "article"}, {"field": "kw-person", "value": ["thomas angells stiftelser", "jan-erik lundquist", "thomas angells", "erling anger", "christian holst", "kristian hefte", "nicolai benjamin herlfoson", "olaf t. ranum", "\u00f8rnulf lindboe"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article14343901.ece/9v01gy/ALTERNATES/w980-default/trondheim%20montasje%20nidar.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kranglet om Nidar\u00f8s skjebne ogs\u00e5 i 1937"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/03/11/Kranglet-om-Nidar%C3%B8s-skjebne-ogs%C3%A5-i-1937-14343804.ece"}, {"field": "pageclass", "value": ["article"]}, {"field": "publishtime", "value": "2017-03-11T06:18:29.000Z"}, {"field": "recs-articleid", "value": "14343804"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-03-11T06:18:29.000Z"}, {"field": "recs-rawtitle", "value": "Kranglet om Nidar\u00f8s skjebne ogs\u00e5 i 1937 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Debatten om Nidar\u00f8 var frisk ogs\u00e5 for 80 \u00e5r siden. Historiske flybilder viser hvordan Trondheim har endret seg \u2013 fra 1937 og frem til i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/10635e9c1f33ae7547d30cbc44b195217b05a128.jpg?5961753d"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-09T00:13:49.000Z"}, {"field": "title", "value": "Kranglet om Nidar\u00f8s skjebne ogs\u00e5 i 1937"}, {"field": "url", "value": "http://www.adressa.no/pluss/2017/03/11/Kranglet-om-Nidar%c3%b8s-skjebne-ogs%c3%a5-i-1937-14343804.ece"}, {"field": "urlhash", "value": "10635e9c1f33ae7547d30cbc44b195217b05a128"}], "score": 0.7903988, "siteId": "9222270286501375973", "id": "10635e9c1f33ae7547d30cbc44b195217b05a128"}

