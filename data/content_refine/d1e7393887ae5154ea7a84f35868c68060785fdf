{"fields": [{"field": "modifiedtime", "type": "time", "value": "2016-02-21T20:17:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["flyktninger", "Erna Solberg", "asyls\u00f8kere", "justisdepartementet"]}, {"field": "author", "value": "bj\u00f8rn steinar kristiansen/ tron strand"}, {"field": "body", "value": ["Saken oppdateres.", "Statsminister Erna Solberg (H) erkjenner at hun har v\u00e6rt omtrentlig med informasjon til Stortinget.", "Regjeringen hevder at dagens regler for familiegjenforening gj\u00f8r at det kan bli gitt like mange gjenforeningstillatelser som oppholdstillatelser til flyktninger. Det betyr eksempelvis at 10000 oppholdstillatelser for flyktninger, vil utl\u00f8se at inntil 10000 familiemedlemmer kommer til Norge.", "Den p\u00e5standen har ikke dekning i innvandringsstatistikk verken hos Statistisk sentralbyr\u00e5 (SSB), Justisdepartementet (JD) eller Utlendingsdirektoratet (UDI).", "Solberg sa i tillegg fra Stortingets talerstol for halvannen uke siden at en faktor som kan bidra til \u00e5 \u00f8ke antallet som kommer p\u00e5 familiegjenforening, er at det kommer spesielt mange menn uten familie.", "Menn uten familie har imidlertid i en \u00e5rrekke v\u00e6rt klart dominerende i gruppen asyls\u00f8kere til Norge \u2013 i fjor\u00e5rets rekordtilstr\u00f8mming var det bare to prosent flere menn enn \u00e5ret f\u00f8r.", "\u2013 De har brukt tallene aktivt for \u00e5 begrunne en dramatisk innstramming i regelverket for familiegjenforening. Det kan gi Norge Europas aller strengeste regelverk. Det er totalt uakseptabelt om regjeringen bruker fakta som ikke stemmer overens med virkeligheten, sier SV-leder Audun Lysbakken.", "Statsministeren m\u00e5tte t\u00e5le kraftig skyts fra opposisjonen, forlikskameratene Venstre og KrF inkludert, da hun nylig forsvarte regjeringens h\u00f8ringsnotat om innstramning i asyl- og innvandringspolitikken i Stortinget. Kritikerne hentet ammunisjon fra en rekke tunge faginstanser, som de siste ukene har plukket en rekke av innstramningsforslagene fra hverandre.", "I h\u00f8ringsnotatet er det lagt inn en formulering, som argument for en betydelig innskjerping av flyktningers mulighet til \u00e5 gjenforenes med sine familier, som b\u00e5de statsministeren og innvandrings- og integreringsminister Sylvi Listhaug (Frp) i ettertid har slitt med \u00e5 forsvare.", "\u00abSamtidig gj\u00f8r den store tilstr\u00f8mmingen av asyls\u00f8kere og migranter det n\u00f8dvendig \u00e5 vurdere om reglene i dag rekker for vidt. Dette skyldes blant annet at tilstr\u00f8mmingen, som i seg selv er betydelig, gir grunnlag for en sekund\u00e6rinnvandring av familiemedlemmer som kan bli enda st\u00f8rre\u00bb , heter det i notatet.", "Statsministeren har lagt vekt p\u00e5 at dette er en antagelse \u2013 og at regjeringen ikke sl\u00e5r fast at sekund\u00e6rinnvandringen overstiger prim\u00e6rinnvandringen, men at det kan skje.", "Da Sylvi Listhaug (Frp) var i Stortinget sist onsdag, erkjente hun at det ikke finnes statistisk grunnlag for p\u00e5standen.", "\u2013 Det som sto i h\u00f8ringsutkastet knyttet til SSB-tallene, var at det kan bli en dobling. Det har ikke v\u00e6rt det s\u00e5 langt, men hvor mange som kommer p\u00e5 familiegjenforening, handler ogs\u00e5 om hvilke grupper som kommer til Norge, sa Listhaug", "Statistisk sentralbyr\u00e5 (SSB) sl\u00e5r fast i sin h\u00f8ringsuttalelse at en slik p\u00e5stand \u00abikke har st\u00f8tte i innvandringen til Norge slik vi har opplevd den til n\u00e5. Per 1. januar var det totalt 138000 flyktninger bosatt i Norge, og 50000 familietilknyttede til disse\u00bb.", "SSB-tallene betyr at 0,36  familiemedlemmer pr.  flyktning f\u00e5r opphold i Norge.", "Heller ikke Justisdepartementet klarer \u00e5 legge frem materiale som underst\u00f8tter regjeringens og statsministerens tallbruk:", "\u00abDet er blitt gjort flere beregninger av dette. UDI gjorde i 2012 et anslag p\u00e5 0,6 familiegjenforente pr. flyktning, med utgangspunkt i de som hadde f\u00e5tt flyktningstatus i tidsperioden 2007\u20132009. UDI har ikke foretatt en oppdatert gjennomgang etter dette\u00bb, skriver kommunikasjonsr\u00e5dgiver Raheela Chaudhry i en e-post.", "Utlendingsdirektoratet mener imidlertid at dette ikke er riktig. UDI oppgir at de, basert p\u00e5 en analyse fra i fjor, legger til grunn i underkant av 0,5 n\u00e5r de regner ut familiegjenforeninger pr. flyktning.", "De ulike etatene bruker ulike flyktning-definisjoner. Mens SSBs tall omfatter kvoteflyktninger, gj\u00f8r UDIs beregning ikke det. Likevel er det langt opp til tallet statsministeren introduserte i stortingssalen etter at SV-lederen lurte p\u00e5 om regjeringen serverte tall etter innfallsmetoden.", "\u00abRegjeringen \u2013 og dette tror jeg ogs\u00e5 jeg har svart p\u00e5 f\u00f8r i Stortinget \u2013 er veldig klar over at det som har v\u00e6rt den historiske tradisjonen, er at en familiegjenforening stort sett leder til en \u00f8kning p\u00e5 ca. 0,7\u20130,8 personer i innvandringen til Norge. Det er p\u00e5 en m\u00e5te et statistisk faktum, og der argumenterer jeg ikke\u00bb, svarte Solberg.", "N\u00e5 understreker statsministeren at tallene varierer.", "\u2013 0,7-0,8 er omtrentlige tall. Det bygger blant annet p\u00e5 en unders\u00f8kelse fra Frischsenteret, men ogs\u00e5 denne viser stor variasjon mellom grupper, sier Solberg.", "\u2013 Jeg fikk sp\u00f8rsm\u00e5l om dette i sp\u00f8rretimen. Vi brukte det n\u00e5, fordi det er et tall som er brukt tidligere. Men dette blir aldri hundre prosent, det er avhengig av hva du regner inn, sammensetningen av flyktninggruppene og hvilken tidsperiode man ser p\u00e5. Det er ulike grunnlagstall for slike beregninger, eksempelvis om man regner inn kvoteflyktninger eller ikke, sier hun.", "Dette krever opprydning fra statsministeren, mener Lysbakken.", "\u2013Jeg mener at vi dessverre ser at regjeringen driver med en spekulativ bruk av ord og tall for \u00e5 begrunne sin innstrammingspolitikk. Det er det til n\u00e5 Frp som har st\u00e5tt for, men her har Erna Solberg kommet i skade for \u00e5 bruke noe som et faktum som det ikke er statistisk belegg for, sier SV-lederen.", "Doktorgradsstipendiat p\u00e5 institutt for statsvitenskap ved Universitetet i Oslo, Martin G. S\u00f8yland, sier at dersom statsministeren sl\u00e5r fast noe som et statistisk faktum fra Stortingets talerstol, s\u00e5 b\u00f8r det faktisk v\u00e6re det.", "\u2013 Hun b\u00f8r v\u00e6re rimelig sikker f\u00f8r hun gj\u00f8r det. Med usikkerhet om tallene, b\u00f8r hun kommunisere nettopp det. 0,6 familiegjenforente personer pr. flyktning er noe helt annet enn 0,8, sier S\u00f8yland.", "Da Solberg forsvarte h\u00f8ringsnotatet i Stortinget, kom hun samtidig med et tilleggsargument for hvorfor regjeringen mener det kan komme rundt dobbelt s\u00e5 mange som f\u00f8lge av familiegjenforening.", "\u00abDet som er spesielt akkurat n\u00e5, er at det er relativt mange menn uten familie som kommer, og det er en st\u00f8rre andel enn tidligere. Det kan antyde at det blir flere s\u00f8knader om familiegjenforening, men det st\u00e5r i h\u00f8ringsnotatet at det kan bli \u2013 det st\u00e5r ikke \u00abvil bli\u00bb, det st\u00e5r \u00abkan bli\u00bb\u00bb.", "Det er imidlertid ikke s\u00e6rlig spesielt.", "Menn uten familie har lenge utgjort et klart flertall blant asyls\u00f8kerne som har tatt seg til Norge. I 2015, da tilstr\u00f8mmingen virkelige skj\u00f8t fart, var 77 prosent av alle asyls\u00f8kere menn. I 2014 var andelen menn 75 prosent. \u00c5ret f\u00f8r var andelen 70 prosent, og de to foreg\u00e5ende \u00e5rene 67 prosent.", "Solberg understreker at det er usikkerhet om hva som blir situasjonen for de mange som ventelig f\u00e5r opphold de kommende \u00e5rene.", "\u2013 Ingen har enn\u00e5 tallene for hvor mange som s\u00f8ker familiegjenforening av dem som har kommet i 2014 og 2015. Jeg antydet det som en forklaring p\u00e5 det departementet skriver i h\u00f8ringsnotatet, sier hun.", "Statsministeren varsler en n\u00e6rmere gjennomgang av tallene for familiegjenforening n\u00e5r innstramningsforslagene n\u00e5 skal behandles.", "\u2013 I lovproposisjonen vil det v\u00e6re naturlig \u00e5 gj\u00f8re n\u00e6rmere vurderinger av hva vi kan forvente av sekund\u00e6rinnvandring. Men det er viktig \u00e5 huske p\u00e5 at det s\u00e6rlig er sammensetningen av asyls\u00f8kere som vil v\u00e6re styrende for sekund\u00e6rinnvandringen. Disse anslagene vil derfor alltid v\u00e6re beheftet med usikkerhet, sier hun."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "2046772c1cb609c7aaa19689179666182c957625cd1e775587fda4aacdc0a7f2"}, {"field": "createtime", "value": "2017-05-02T09:59:21.000Z"}, {"field": "description", "value": "Regjeringens fagetater bruker betydelig lavere tall enn statsministeren for hvor mange familiemedlemmer en flyktning med oppholdstillatelse henter til Norge."}, {"field": "dominantimage", "value": "http://www.adressa.no/pluss/nyheter/article12188328.ece/tfgaow/ALTERNATES/w980-default/tada5cac.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1e7393887ae5154ea7a84f35868c68060785fdf.jpg?597dcca0"}, {"field": "dominantthumbnaildimensions", "value": "300x169"}, {"field": "heading", "value": ["Statsministeren serverte Stortinget flyktningtall hun ikke har dekning for -adressa.no", "Ikke dekning", "Krass kritikk", "Alle bruker ulike tall", "\u2013 Omtrentlige tall", "\u2013 Det st\u00e5r ikke \u00abvil bli\u00bb, det st\u00e5r \u00abkan bli\u00bb"]}, {"field": "id", "value": "d1e7393887ae5154ea7a84f35868c68060785fdf"}, {"field": "keyword", "value": ["flyktninger", "Erna Solberg", "asyls\u00f8kere", "justisdepartementet"]}, {"field": "keywords", "value": "flyktninger,Erna Solberg,asyls\u00f8kere,justisdepartementet"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-concept", "value": ["flyktning", "familiegjenforening", "tall", "statsminister", "sl\u00e5r fast", "regjeringen"]}, {"field": "kw-entity", "value": ["norge europas", "frp", "venstre og krf", "frischsenteret", "statistisk", "sylvi listhaug", "stortinget", "justisdepartementet", "universitetet", "utlendingsdirektoratet"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["martin g. s\u00f8yland", "erna solberg", "raheela chaudhry", "audun lysbakken"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/pluss/nyheter/article12188328.ece/tfgaow/ALTERNATES/w980-default/tada5cac.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Statsministeren serverte Stortinget flyktningtall hun ikke har dekning for"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2016/02/21/Statsministeren-serverte-Stortinget-flyktningtall-hun-ikke-har-dekning-for-12188329.ece"}, {"field": "pageclass", "value": ["article"]}, {"field": "publishtime", "value": "2016-02-21T20:08:22.000Z"}, {"field": "recs-articleid", "value": "12188329"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2016-02-21T20:08:22.000Z"}, {"field": "recs-rawtitle", "value": "Statsministeren serverte Stortinget flyktningtall hun ikke har dekning for -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Regjeringens fagetater bruker betydelig lavere tall enn statsministeren for hvor mange familiemedlemmer en flyktning med oppholdstillatelse henter til Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/d1e7393887ae5154ea7a84f35868c68060785fdf.jpg?597dcca0"}, {"field": "thumbnailfullheightdimensions", "value": "200x1965"}, {"field": "timestamp", "value": "2017-07-30T12:10:08.000Z"}, {"field": "title", "value": "Statsministeren serverte Stortinget flyktningtall hun ikke har dekning for"}, {"field": "url", "value": "http://www.adressa.no/nyheter/innenriks/2016/02/21/Statsministeren-serverte-Stortinget-flyktningtall-hun-ikke-har-dekning-for-12188329.ece"}, {"field": "urlhash", "value": "d1e7393887ae5154ea7a84f35868c68060785fdf"}], "score": 0.7660821, "siteId": "9222270286501375973", "id": "d1e7393887ae5154ea7a84f35868c68060785fdf"}

