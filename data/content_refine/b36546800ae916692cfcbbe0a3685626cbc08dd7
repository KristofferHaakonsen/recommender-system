{"fields": [{"field": "modifiedtime", "type": "time", "value": "2017-03-11T20:05:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "lorns bjerkan/aftenposten"}, {"field": "body", "value": ["Saken oppdateres.", "Lorns Bjerkan er journalist i Aftenposten , og har tidligere jobbet for Adresseavisen. Han er f\u00f8dt og oppvokst i Inder\u00f8y.", "\u2013 Kle av deg alle kl\u00e6rne. Snu deg. Spre f\u00f8ttene. B\u00f8y deg ned. Host. Snu deg igjen. L\u00f8ft opp penis og testikler. \u00c5pne munnen. Ta tungen opp. Ta tungen ned.", "Min plan var at denne dagen skulle avsluttes p\u00e5 en strandbar i Mexico, at jeg etter mange timers reising skulle nyte en frisk mojito.", "Men her st\u00e5r jeg i stedet naken og viser frem alle mine kropps\u00e5pninger til en fengselsbetjent i USA. Hva i all verden skjedde?", "Vi g\u00e5r tilbake noen timer i tid. Jeg har for kort tid siden landet p\u00e5 flyplassen i Orlando i Florida.", "Det er romjul, like f\u00f8r midnatt 29. desember 2016. Om tre uker skal Donald Trump bli USAs 45. president. Min plan for den neste m\u00e5neden er \u00e5 reise gjennom flere land i Mellom-Amerika. Men f\u00f8rst m\u00e5 jeg vente p\u00e5 denne flyplassen til neste morgen, da et nytt fly skal ta meg til Canc\u00fan i Mexico.", "Etter \u00e5 ha g\u00e5tt gjennom en automatisert passkontroll, blir jeg stoppet av tollbetjenten fra US Costums and Border Protection. Noen sp\u00f8rsm\u00e5l og svar senere er beskjeden at de m\u00e5 g\u00e5 igjennom bagasjen min.", "P\u00e5 et bord brettes alle mine saker ut. Mens vi g\u00e5r igjennom sakene, m\u00e5 jeg svare p\u00e5 en lang rekke sp\u00f8rsm\u00e5l.", "\u2013 Hva slags bok er dette? sp\u00f8r betjenten stramt.", "Boken er m\u00f8rk, har r\u00f8d arabisk skrift p\u00e5 forsiden. Det er IS-logoen. Da tollbetjenten \u00e5pner boken, ser han et kart av Syria p\u00e5 innsiden av permen.", "\u2013 Den handler om to s\u00f8stre som er oppvokst i Norge, som dro til Syria og knyttet seg til IS, pr\u00f8ver jeg \u00e5 forklare ham.", "Det er \u00c5sne Seierstads siste bok To s\u00f8stre jeg har i sekken.", "\u2013 Hvordan inspirerer denne boken deg?", "\u2013 Hvorfor leser du den?", "\u2013 Leser du den for \u00e5 forst\u00e5 fienden?", "\u2013 Jeg f\u00e5r ikke det du sier til \u00e5 henge sammen.", "\u2013 Til \u00e5 v\u00e6re journalist er du ikke god til \u00e5 fortelle historier.", "Sp\u00f8rsm\u00e5lene fortsetter \u00e5 hamre. S\u00e5 tar han frem passet mitt. Stemplene viser at jeg har v\u00e6rt p\u00e5 en rekke reiser. En tur til Iran i 2014 sammen med en venn er han s\u00e6rlig interessert i.", "\u2013 Det du forteller, kan ha betydning for oss, selv om du ikke skj\u00f8nner det.", "T\u00e5lmodigheten min er satt p\u00e5 pr\u00f8ve. Jeg har besvart sp\u00f8rsm\u00e5l om alt mulig. N\u00e5 har jeg v\u00e6rt i USA halvannen time. Det er midt p\u00e5 natten, og i Norge begynner det n\u00e5 \u00e5 bli morgen. Jeg har mest lyst til \u00e5 sove.", "\u2013 Du skj\u00f8nner vel hvorfor jeg stiller sp\u00f8rsm\u00e5lene. Du har v\u00e6rt i Iran, og du kommer med den boken. Du skj\u00f8nner det at iranerne hater oss. De vil oss ikke noe godt. De er v\u00e5re fiender.", "Det er ikke vanskelig \u00e5 forst\u00e5 at betjenten er p\u00e5 t\u00e5 hev. 12. juni, litt over et halv\u00e5r tidligere, ble 49 personer drept i det som er den d\u00f8deligste terroraksjonen p\u00e5 amerikansk jord siden 11. september. Det skjedde bare noen kilometer unna der vi st\u00e5r.", "Jeg blir sittende en stund og vente. Ser at tollbetjenten og hans kolleger g\u00e5r frem og tilbake foran meg med passet mitt og boken To s\u00f8stre.", "S\u00e5 f\u00e5r jeg beskjeden: Min ESTA er ikke gyldig. ESTA st\u00e5r for Electronic System for Travel Authorization, og er en reiseautorisasjon som nordmenn trenger for \u00e5 f\u00e5 innreise til USA. Den gjelder normalt for to \u00e5r.", "Jeg fikk min ESTA-s\u00f8knad godkjent i forbindelse med en annen reise for halvannet \u00e5r siden. Etter dette er det kommet nye regler. Disse reglene sier at de som har v\u00e6rt i Iran, Irak, Sudan eller Syria etter mars 2011, m\u00e5 s\u00f8ke om visum p\u00e5 ordin\u00e6r m\u00e5te. Og selv om papirene viser at jeg har godkjent ESTA frem til mars 2017, er det likevel min plikt \u00e5 sette meg inn i nye regler som har kommet til etter at s\u00f8knaden ble behandlet. Hadde jeg s\u00f8kt i dag, ville jeg f\u00e5tt sp\u00f8rsm\u00e5l om jeg hadde v\u00e6rt i Iran. Hadde jeg svart ja, ville jeg ha f\u00e5tt beskjed om \u00e5 s\u00f8ke visum.", "\u2013 Vi m\u00e5 ta deg inn til et formelt avh\u00f8r der du m\u00e5 avlegge ed. Der vil vi stille deg mange av sp\u00f8rsm\u00e5lene om igjen. Svarene dine vil bli skrevet ned, og det vil bli et rettslig dokument, f\u00e5r jeg beskjed om.", "Rommet jeg skal avh\u00f8res i, er et annet sted p\u00e5 flyplassen. Det ser ut som et vanlig kontor.", "\u2013 Jeg liker ikke dette, men det er jobben min, forteller tollbetjenten p\u00e5 veien dit.", "Jeg sliter med \u00e5 synes synd p\u00e5 ham.", "Mens jeg sitter i avh\u00f8rsrommet, kommer stadig betjenter inn med nye sp\u00f8rsm\u00e5l. Det er \u00e5penbart at det p\u00e5g\u00e5r unders\u00f8kelser av meg mens jeg er i avh\u00f8r.", "\u2013 Det vises p\u00e5 din Facebook at du er venn med NN og NN (navnene til to venner av meg \u2013 journ. anm.), som er f\u00f8dt i Iran. Hvem er de?", "\u2013 P\u00e5 Instagram har du postet et bilde av en bok kalt Norsk jihad mens du var i Oman. Stemmer dette? Hva handler denne boken om?", "\u2013 Hvilken milit\u00e6r trening har du f\u00e5tt?", "I fire-fem timer har jeg svart p\u00e5 sp\u00f8rsm\u00e5l siden jeg kom til flyplassen. S\u00e5 avsluttes avh\u00f8ret.", "\u00abDu f\u00e5r ikke komme inn i USA. Du m\u00e5 tilbake til Norge\u00bb, f\u00e5r jeg beskjed om etter at avh\u00f8ret er ferdig.", "Gangstere, kidnappere, drapsmenn og en tr\u00f8nder", "Det er bare timer til flyavgang til Mexico. Det hjelper ikke.", "Inntil jeg kan sendes hjem, er l\u00f8sningen deres \u00e5 sette meg i arrest.", "\u2013 Om natten er vi ikke godt nok bemannet til at vi kan ha deg p\u00e5 celle p\u00e5 flyplassen. Vi m\u00e5 derfor kj\u00f8re deg 20 minutter unna. Og n\u00e5r vi frakter deg, er prosedyren at du m\u00e5 fraktes i h\u00e5ndjern med en fangetransport.", "Stedet jeg fraktes til, er Orange County Jail, et st\u00f8rre fengsel med over 4000 plasser. Bak disse murene er det alt fra hardbarkede massedrapsmenn, gangstere, kidnappere \u2013 og n\u00e5 en tr\u00f8nder p\u00e5 reisefot.", "Etter \u00e5 ha kommet inn i fengselet, tas jeg inn i den delen av fengselet hvor fanger settes inn og l\u00f8slates. Etter at jeg er blitt skannet, har avgitt mine fingeravtrykk, er blitt fotografert og har avgitt personalia, sendes jeg inn til det som ser ut som et slags venterom.", "Med en gang jeg kommer inn, blir jeg bedt om \u00e5 komme til et mindre rom med en av fengselsbetjentene.", "Det er n\u00e5 jeg m\u00e5 kle meg naken, vise frem mine kropps\u00e5pninger.", "Deretter m\u00e5 jeg vente noen minutter, f\u00f8r jeg m\u00e5 svare p\u00e5 sp\u00f8rsm\u00e5l fra en annen fengselsbetjent.", "\u2013 Har du planer om \u00e5 utf\u00f8re overgrep i fengselet?", "\u2013 Frykter du \u00e5 bli utsatt for overgrep i fengselet?", "Jeg svarer nei til alt.", "En ny betjent tar meg med tilbake til rommet der jeg nettopp har m\u00e5ttet kle av meg. P\u00e5\u2019n igjen. Kanskje burde jeg svart ja p\u00e5 ett av sp\u00f8rsm\u00e5lene.", "Etter den andre nakenransakelsen blir jeg henvist til en plass hvor jeg kan sitte. Sitte sammen med andre som er blitt hentet inn av politiet gjennom natten. Det er \u00e5penbart noen tilfeller av overstadig beruselse og narkotikalovbrudd. Noen ser ut til \u00e5 ha v\u00e6rt i sl\u00e5sskamp. En ung jente sitter og gr\u00e5ter, andre er knapt ved bevissthet. Jeg klarer nok ikke \u00e5 ta innover meg situasjonen. I de fleste sammenhenger anser jeg meg som en passe sv\u00e6r fyr. Her f\u00f8ler jeg meg liten \u2013 p\u00e5 s\u00e5 mange m\u00e5ter.", "Det er en bisarr opplevelse. Jeg kan forst\u00e5 at jeg ble trukket til side, og at de m\u00e5tte g\u00e5 igjennom sakene mine. Blant de reisende skiller jeg meg nok ut. Til en viss grad kan jeg forst\u00e5 alle sp\u00f8rsm\u00e5lene og mistenkeliggj\u00f8ringen. At papirene mine ikke er i orden og at jeg m\u00e5 sendes ut, er heller ikke noe jeg kan si noe p\u00e5, selv om det oppleves strengt og un\u00f8dvendig.", "N\u00e5r jeg skal kastes ut, er det ogs\u00e5 forst\u00e5elig at jeg holdes under oppsikt. Jeg kan ogs\u00e5 forst\u00e5 at de ikke har kapasitet til \u00e5 holde meg p\u00e5 flyplassen gjennom natten. Det er strenge regler for oppf\u00f8lging av personer i arrest. N\u00e5r jeg f\u00f8rst fraktes til et fengsel, er det ogs\u00e5 med tanke p\u00e5 min egen sikkerhet forst\u00e5elig at jeg nakenransakes. Jeg kan jo ha p\u00e5 meg noe som andre innsatte kan bruke til \u00e5 skade seg selv, meg eller andre.", "Likevel er det vanskelig \u00e5 akseptere alt dette, sett i lys av at det handler om en liten feil ogs\u00e5 tidligere statsministere kan gj\u00f8re.", "Samtidig lider jeg ingen n\u00f8d. Mange ville nok f\u00f8lt seg mer krenket enn det jeg gj\u00f8r. Situasjonen jeg er i, er noe som \u00abaldri\u00bb skjer oss nordmenn, men noe som mange fra andre deler av verden har erfart i fors\u00f8k p\u00e5 \u00e5 krysse landegrenser.", "Som en litt nysgjerrig person er det ogs\u00e5 en interessant opplevelse \u00e5 v\u00e6re i et amerikansk fengsel. Her er jeg kanskje ikke helt rett skrudd sammen. Likevel: Situasjonen jeg er i, er jo faktisk ikke til \u00e5 tro. Det er jo spinnvilt!", "Litt f\u00f8r klokken ni ropes navnet mitt opp. N\u00e5 er det langt p\u00e5 dag norsk tid. To betjenter fra US Costums and Border Protection er her for \u00e5 hente meg.", "Da de overtar ansvaret for meg, skal jeg kroppsvisiteres. Heldigvis med kl\u00e6rne p\u00e5. Idet betjentens armer n\u00e6rmer seg skrittet og baken, applauderes det fra to observerende medfanger.", "N\u00e5 skal jeg fraktes med fangetransport til flyplassen. Og der er det ikke en lounge som venter. Jeg blir puttet i glattcelle.", "Et trist, kaldt sted med betonggulv og -vegger. Med vask, toalett og en trebenk. Jeg bryr meg lite, men lurer likevel p\u00e5 n\u00e5r jeg skal hjem. Det har ikke tollbetjentene funnet ut av enn\u00e5. Tanken p\u00e5 at jeg kanskje skal feire nytt\u00e5r p\u00e5 en celle, sl\u00e5r meg, men akkurat n\u00e5 har jeg aller mest lyst til \u00e5 legge meg ned. Det er g\u00e5tt halvannet d\u00f8gn siden jeg var i liggende stilling forrige gang. Jeg sp\u00f8r om \u00e5 f\u00e5 et pledd og legger det rundt meg.", "De neste timene avbrytes s\u00f8vnen kun noen ganger av flyplass-lyder. Jeg er i dyp s\u00f8vn da jeg br\u00e5tt vekkes opp av betjenten som stanset meg i tollen og som tok meg til avh\u00f8r.", "\u2013 Flyet ditt er ferdig boardet. Det st\u00e5r og venter p\u00e5 deg.", "Litt ironisk i det hele er at de ber meg ta sekken som h\u00e5ndbagasje, til tross for at det er en lommekniv der.", "Da jeg lander i Norge, er det tidlig p\u00e5 ettermiddagen. Det er bare timer igjen til vi g\u00e5r inn i det nye \u00e5ret. Det er g\u00e5tt nesten to d\u00f8gn siden jeg startet reisen. Jeg er tilbake til start.", "Tre dager etterp\u00e5 er jeg p\u00e5 nytt p\u00e5 vei over Atlanteren. Under flybyttet i Paris sier kontroll\u00f8ren noen franske ord. Jeg nikker og smiler. Forst\u00e5r ikke noe av det han sier. I Costa Rica blir jeg fryktelig nerv\u00f8s i k\u00f8en. Jeg pr\u00f8ver \u00e5 skjule det da jeg f\u00e5r sp\u00f8rsm\u00e5l om hvor lenge jeg skal v\u00e6re der, og hvilke steder jeg skal bes\u00f8ke i landet.", "Jeg rekker ikke \u00e5 bli ferdig med \u00e5 svare f\u00f8r jeg h\u00f8rer passkontroll\u00f8ren stemple passet.", "\u2013 Ha en fin ferie, sier han.", "USAs ambassade i Oslo \u00f8nsker ikke \u00e5 svare p\u00e5 sp\u00f8rsm\u00e5l om denne konkrete saken. Ambassadens pressekontakt henviser til grensemyndighetene, U.S. Customs and Border Protection (CBP).", "P\u00e5 generelt grunnlag uttaler en talskvinne for CBP at borgere av andre land selv har ansvar for \u00e5 skaffe seg gyldig visum eller visumfritak f\u00f8r reise til USA \u2013 og at CBPs tjenestefolk avgj\u00f8r hvem som f\u00e5r innreise.", "P\u00e5 sp\u00f8rsm\u00e5l om behandlingen som skildres i artikkelen er akseptabel, svarer talspersonen f\u00f8lgende: \u2013 Vi har sagt alt vi kan om dette."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "932060be0a95e84f889a56ef0b3ad33213981d46e327f91efe4f62db631b77fe"}, {"field": "createtime", "value": "2017-03-11T19:39:30.000Z"}, {"field": "description", "value": "\u00abJeg skulle bare skifte fly, Homeland Security\u00bb. Les om journalist Lorns Bjerkans m\u00f8te med amerikansk grensekontroll."}, {"field": "dominantimage", "value": "http://www.adressa.no/incoming/article14430226.ece/oag1p0/ALTERNATES/w980-default/utennavn.png"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b36546800ae916692cfcbbe0a3685626cbc08dd7.jpg?59944bef"}, {"field": "dominantthumbnaildimensions", "value": "300x169"}, {"field": "heading", "value": ["Jeg tok med en bok om IS p\u00e5 flyet til USA. Det skulle jeg aldri ha gjort -adressa.no", "\u2013 Hva slags bok er dette?", "Iran-stempel i passet", "\u00abDe er v\u00e5re fiender\u00bb", "M\u00e5 avlegge ed", "Bok om norsk jihad", "Kanskje jeg burde svart ja", "Vanskelig \u00e5 akseptere", "Spinnvilt!", "Lommekniv i sekken", "Tilbake til start", "Grensemyndighetene: \u2013 Vi har sagt alt vi kan"]}, {"field": "id", "value": "b36546800ae916692cfcbbe0a3685626cbc08dd7"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["instagram", "facebook"]}, {"field": "kw-concept", "value": ["fengsel", "slags bok", "sp\u00f8rsm\u00e5l", "igjennom sakene", "passet mitt", "avlegge ed", "svare", "reise", "bok", "norsk jihad"]}, {"field": "kw-entity", "value": ["aftenposten", "\u00e5sne seierstads", "a. den", "a. du", "norsk", "homeland security", "mellom-amerika", "u.s. customs and border protection", "electronic system", "costums and border protection", "orange county jail", "electronic system for travel authorization", "border protection", "lorns bjerkans", "adresseavisen", "travel authorization", "atlanteren", "a. det", "a. hva"]}, {"field": "kw-location", "value": ["irak", "sudan", "florida", "iran", "syria", "costa rica", "norge", "mexico", "paris", "oslo", "inder\u00f8y", "orlando", "canc\u00fan", "oman"]}, {"field": "kw-pageclass", "value": "article"}, {"field": "kw-person", "value": "donald trump"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14430226.ece/oag1p0/ALTERNATES/w980-default/utennavn.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jeg tok med en bok om IS p\u00e5 flyet til USA. Det skulle jeg aldri ha gjort"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/11/Jeg-tok-med-en-bok-om-IS-p%C3%A5-flyet-til-USA.-Det-skulle-jeg-aldri-ha-gjort-14430255.ece"}, {"field": "pageclass", "value": ["article"]}, {"field": "publishtime", "value": "2017-03-11T19:35:16.000Z"}, {"field": "recs-articleid", "value": "14430255"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-11T19:35:16.000Z"}, {"field": "recs-rawtitle", "value": "Jeg tok med en bok om IS p\u00e5 flyet til USA. Det skulle jeg aldri ha gjort -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00abJeg skulle bare skifte fly, Homeland Security\u00bb. Les om journalist Lorns Bjerkans m\u00f8te med amerikansk grensekontroll."}, {"field": "thumbnail", "value": "http://content-thumbnail.cxpublic.com/content/thumbnail200x150/b36546800ae916692cfcbbe0a3685626cbc08dd7.jpg?59944bef"}, {"field": "thumbnailfullheightdimensions", "value": "200x2920"}, {"field": "timestamp", "value": "2017-08-16T13:43:11.000Z"}, {"field": "title", "value": "Planen var \u00e5 drikke mojito i Mexico. N\u00e5 st\u00e5r jeg naken i et fengsel i USA"}, {"field": "url", "value": "http://www.adressa.no/pluss/magasin/2017/03/11/Jeg-tok-med-en-bok-om-IS-p%c3%a5-flyet-til-USA.-Det-skulle-jeg-aldri-ha-gjort-14430255.ece"}, {"field": "urlhash", "value": "b36546800ae916692cfcbbe0a3685626cbc08dd7"}], "score": 0.666204, "siteId": "9222270286501375973", "id": "b36546800ae916692cfcbbe0a3685626cbc08dd7"}

