{"fields": [{"field": "modifiedtime", "type": "time", "value": "2015-07-09T10:36:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Paul McCartney holdt sin f\u00f8rste konsert i Norge p\u00e5 11 \u00e5r p\u00e5 Telenor Arena tirsdag kveld, den etterfulgte de ekstatiske rapportene fra Roskilde-festivalen tre dager f\u00f8r.", "Les anmeldelsen av konserten p\u00e5 Roskilde-festivalen her .", "Publikum hadde store forventninger, og de ble innfridd. Det var tre forskjeller p\u00e5 repertoaret p\u00e5 de to konsertene. \u00c5pningsl\u00e5ten var skiftet, han har rullert mellom \u00abMagical Mystery Tour\u00bb og \u00abEight Days A Week\u00bb gjennom turneen, Han spilte \u00abYesterday\u00bb som han \u00abglemte\u00bb i Roskilde, og Ringo Starrs 75-\u00e5rsdag ble feiret med \u00abBirthday\u00bb \u2013 noe som gjorde at \u00abHi Hi Hi\u00bb ble utelatt.", "Les anmeldelsen av konserten p\u00e5 Telenor Arena her .", "Kun to l\u00e5ter p\u00e5 settet var fra f\u00f8r 1965, ingen fra mellom 1982 og 2012. Han fikk med mange favoritter, men det er sannelig mange han ikke fikk plass til.", "1.  \u00abEight Days A Week\u00bb (1964)", "Livet er et slitt, arbeid \u00e5tte dager i uka. Den parodierte taxisj\u00e5f\u00f8ren i l\u00e5ten er vel motsatsen til innstillingen fra scene og sal denne kvelden. Et perfekt anslag, servert av McCartney og hans fire medmusikere.", "2. Save Us (2013)", "Dette er \u00e5pningsl\u00e5ten p\u00e5 McCartneys siste studioalbum \u00abNew\u00bb, et av hans fineste album de siste 30 \u00e5r, tydelig at han \u00f8nsker \u00e5 vise tidlig i konserten at han fortsatt har noe \u00e5 komme med, i sitt 74. \u00e5r.", "3. Got To Get You into My Life (1966)", "Men publikum responderte mer hjertelig p\u00e5 denne \u2013 en av de mest popul\u00e6re l\u00e5tene p\u00e5 kanskje pophistoriens beste album (\u00abRevolver\u00bb). L\u00e5tens soulpreg understrekes av bl\u00e5serne, men det er ikke sikkert alle i publikum f\u00e5r med seg l\u00e5tens budskap. \u00abYou\u00bb er ingen person, men marihuana, som Bob Dylan introdusert bandet for \u00e5ret f\u00f8r. Det skulle ikke bli den siste cannabis-inspirerte l\u00e5ten fra McCartney.", "4. Good Day Sunshine (1966)", "Mere Revolver, flere bl\u00e5sere (formidlet via synthen), mere solskinn. Det hevdes det amerikanske bandet Lovin' Spoonful, som hadde tidenes sommersingle samme \u00e5r med \u00abSummer In The City\u00bb, var hovedinspirasjonen da McCartney skrev denne den rekordvarme sommeren 1966. Det er ganske klamt og tett inne i Telenor Arena ogs\u00e5.", "5. Temporary Secretary (1980)", "Denne l\u00e5ten fremf\u00f8res for f\u00f8rste gang i Norge, sier Paul p\u00e5 sitt sjarmerende norsk, mens han skifter fra fiolinbassen til psykedelisk dekorert elgitar. Denne l\u00e5ten fra \u00abMcCartney 2\u00bb er ikledd en kompromissl\u00f8s elektronikadrakt, som slett ikke alle mener kler mannen. Mer enn noen andre l\u00e5ter skiller denne publikum. Ikke alle synes dette h\u00f8rer hjemme blant McCartneys topp\u00f8yeblikk, men den er avgjort med p\u00e5 \u00e5 gi konserten bredde.", "6. Let Me Roll It (1973)", "Kveldens f\u00f8rste Wings-l\u00e5t, og den f\u00f8rste av tre fra det klassiske albumet \u00abBand On The Run\u00bb. McCartney spiller elektrisk gitar, og viser at han vet hva han holder p\u00e5 med. Noen vil kanskje si han overdriver n\u00e5r han avslutter l\u00e5ten med en hyllest til Jimi Hendrix som inkluderer en parafrase over soloen fra \u00abFoxy Lady\u00bb. Men McCartney viser b\u00e5de her og i andre deler av repertoaret p\u00e5 turneen at han er en bedre gitarist enn mange av oss har ant.", "7. Paperback Writer (1966)", "Den f\u00f8rste singlen The Beatles ga ut som ikke handlet om kj\u00e6rlighet. Den intelligente tulleteksten utgj\u00f8r det som ble kveldens f\u00f8rste allsang av format.", "8. My Valentine (2012)", "Paul setter seg ved flygelet f\u00f8r han introduserer sangen han skrev til n\u00e5v\u00e6rende kone Nancy. Flott l\u00e5t, meget god stemning i salen.", "9. Nineteen Hundred and Eighty-Five (1973)", "Stemningen skrus opp med denne enkle festpopl\u00e5ten fra \u00abBand On The Run\u00bb. Var det f\u00f8rste virkelige h\u00f8ydepunktet p\u00e5 Roskilde-konserten og fungerte godt ogs\u00e5 i Oslo.", "10. The Long and Winding Road (1970)", "Paul er fortsatt ved flygelet og skrur stemningen ned igjen med det som ble The Beatles siste single og fortsatt er en av tidenes mest innstendige pianoballader. Bakgrunnen er dyster, det er en sang skrevet om fire personer som hadde v\u00e6rt en tett og s\u00e6rdeles kreativ enhet, men som n\u00e5 slet med samarbeidet. Videosekvensene p\u00e5 scenen formidler en annen og allmennmenneskelig tolkning av l\u00e5ten.", "11. Maybe I'm Amazed (1970)", "Den beste l\u00e5ten fra Pauls f\u00f8rste soloalbum, og fra hele hans solokarriere, ble skrevet til hans f\u00f8rste kone Linda. Han fremf\u00f8rer den alene ved flygelet, som en myk, gl\u00f8dende og sl\u00e5ende kontrast til det resignerte preget over den forrige l\u00e5ten, frem til orkesteret kommer inn og intensiteten skrus opp. En fantastisk tolkning, Oslo-konsertens h\u00f8ydepunkt.", "12 I've Just Seen a Face (1965)", "Det n\u00e6rmeste The Beatles kom bluegrass, og kveldens f\u00f8rste l\u00e5t fra \u00abHelp\u00bb. Paul har tatt frem sin 12-strengs gitar og publikum koser seg.", "13. We Can Work It Out (1965)", "Dette var l\u00e5ten den evige optimist Paul skrev etter en krangel med dav\u00e6rende kj\u00e6reste Jane Asher. Det gikk ikke s\u00e5 bra med forholdet, men l\u00e5ten holder seg s\u00e5 til de grader. Ikke like intens allsang som i Roskilde, men hyggelig nok!", "14. Another Day (1971)", "Pauls f\u00f8rste solosingle ble en stor hit da, og er fin fortsatt. Det er en novellistisk tekst om en ensom kvinne, i slekt med \u00abEleanor Rigby\u00bb. Hyggelig og fin, erketypisk Paul \u2013 og en p\u00e5minnelse av hva vi savner mest denne kvelden: l\u00e5ter fra hans fineste soloalbum \u00abRam\u00bb.", "15. Hope for the Future (2014)", "Konsertens ferskeste l\u00e5t ble skrevet for et videospill, og h\u00f8res litt s\u00e5nn ut, som en fjern slektning av \u00abLive And Let Die\u00bb. Fin l\u00e5t, men publikum var noe ukonsentrert. Mange benyttet anledningen til \u00e5 ente kvitte seg med v\u00e6ske, eller kj\u00f8pe ny \u00f8l i baren.", "16. And I Love Her (1964)", "Overgang til en akustisk avdeling utgj\u00f8res av kveldens muligens nest eldste l\u00e5t \u2013 en av de f\u00e5 som er spilt live med The Beatles. Fra \u00abA Hard Day's Night\u00bb, og publikum liker det de h\u00f8rer.", "17. Blackbird (1968)", "L\u00e5ten som ble skrevet til st\u00f8tte for den amerikanske borgerrettighetsbevegelsen har absolutt ikke mistet sin relevans med \u00e5rene. McCartney er alene p\u00e5 scenen, og l\u00f8ftet opp p\u00e5 et podium alene med kassegitaren og megetsigende videoeffekter. Man han sang ikke alene synge denne helt alene. Publikum istemte p\u00e5 inderlig vis og sangen fikk kveldens mest hjertelige applaus. Langvarig trampeklapp etter l\u00e5t 17, enn\u00e5 ikke halvveis i konserten.", "18. Here Today (1982)", "K veldens kanskje mest r\u00f8rende \u00f8yeblikk. Sangen Paul skrev etter sin venn John Lennons d\u00f8d, ble utgitt p\u00e5 \u00abTug Of War\u00bb-albumet. Paul introduserte den med \u00e5 fortelle om alle de hyggelige tingene en har lyst til \u00e5 si til folk en bryr seg om, s\u00e5 tenker en kanskje at en heller venter til neste gang. Men s\u00e5 blir det ikke alltid noen neste gang.", "19. New (2013)", "Podiet er senket, musikerne er kommet tilbake. Paul setter seg ved elpianoet og har avgjort behov for \u00e5 l\u00f8fte p\u00e5 stemningen, med den friske tittell\u00e5ten fra sitt siste album. .", "20. Queenie Eye (2013)", "Videoveggen bak scenen er ikke i veldig aktiv bruk i l\u00f8pet av kvelden, men det er flotte sekvenser b\u00e5de f\u00f8r og under konserten. Ikke minst her, med situasjons- og milj\u00f8bilder fra Liverpool under og rett etter krigen, i Pauls barndom. Nok en l\u00e5t fra \u00abNew\u00bb, kanskje den av dem som fungerte best. Men n\u00e5 er dosen med moderne l\u00e5ter oppbrukt. Fra n\u00e5 av er det gamle hits som gjelder.", "21. Lady Madonna (1968)", "Pianorockeren Paul skrev sterkt inspirert av Fats Domino ble en monsterhit da den ble utgitt og folk husker tydeligvis fortsatt teksten.", "22. All Together Now (1968)", "Dette er et mer kuri\u00f8st innslag, barnesangen i britisk music hall-tradisjon som var Paul McCartneys bidrag til de fire ordentlige l\u00e5tene p\u00e5 \u00abYellow Submarine\u00bb-albumet. God stemning, og en av flere \u00f8yeblikk der trommisen viser sin vokale styrke.", "23. Lovely Rita (1967)", "Denne har ikke mange h\u00f8rt live f\u00f8r. Dette er et av Pauls mer lettlivede bidrag til \u00abSgt Peppers Lonely Hearts Club Band\u00bb, en kj\u00e6rlighetsfull nidsang til en kvinnelig parkeringsvakt som var ivrig i tjenesten.", "24. Eleanor Rigby (1966)", "Dette er blant Pauls h\u00f8yest skattede l\u00e5ter, fra \u00abRevolver\u00bb, en novellistisk tekst om en ensom kvinne, som mange mener innebar et nytt ambisjonsniv\u00e5 innen poptekster. Stemningen i salen er skyh\u00f8y. Ikke mange som sitter n\u00e5.", "25. Being for the Benefit of Mr. Kite! (1967)", "En personlig Pepper-favoritt, surrealistisk i musikk og ikke minst tekst, som er ordrett (men litt mer) gjengivelse av en gammel sirkus-annonse. And of course Henry the horse dances the waltz.", "26. Something (1969)", "Kveldens andre store snufse\u00f8yeblikk. Pauls hyllest til sin venn George Harrison begynner som en ukulele-versjon av Harrisons mest kjente l\u00e5t, men g\u00e5r akkurat i tide over i full band-versjon. Stemningen er inderlig b\u00e5de p\u00e5 scenen og i salen.", "27. Ob-La-Di, Ob-La-Da (1968)", "Maccas tullel\u00e5t er litt mer enn det, det er en formidling av dagligliv blant kule jamaikanere p\u00e5 Petticoat Lane-markedet i London, og McCartneys f\u00f8rste reggaebaserte l\u00e5t. Men likevel litt underlig at publikum skulle g\u00e5 helt bananas akkurat p\u00e5 denne. For n\u00e5 er det litt av et liv i Telenor Arena.", "28. Band on the Run (1973)", "Her snakker vi mektig strukturert popl\u00e5t, og versjonen fungerer som bare rakkeren, b\u00e5de den episke introen og det lett gjenkjennelige synthriffet som dominerer den allsangvennlige hoveddelen av l\u00e5ten.", "29. Back in the U.S.S.R. (1968)", "Kvikk og morsom Beatles-rocker, og det er morsomst ogs\u00e5 i etterkant av l\u00e5ten n\u00e5r Paul forteller historier fra m\u00f8ter med h\u00f8yerest\u00e5ende Sovjet-borgere etter sin f\u00f8rste konsert p\u00e5 Den R\u00f8de Plass.", "30. Let It Be (1970)", "Her snakker vi topp tre p\u00e5 listen over tidenes pianoballader, og Paul jobbet hardt for \u00e5 overd\u00f8ve publikums sang. Men Paul jobber jo hardt, det har han gjort gjennom hele konserten.", "31. Live and Let Die (1973)", "Den fjerde l\u00e5ten fra 1973 p\u00e5 kveldens sett, og den mest monumentale. B\u00e5de musikalsk og i pyroeffekter. Innend\u00f8rs fyrverkeri er mektige saker, og satte en skikkelig spiss p\u00e5 James Bond-l\u00e5ten.", "32. Hey Jude (1968)", "Mange l\u00e5ter fra 1968 ogs\u00e5, og denne er den desidert mest popul\u00e6re. Tidenes allsangl\u00e5t ble opprinnelig skrevet som en tr\u00f8stesang til Julian Lennon da hans foreldre skulle skilles, og nanana-refrenget virket den gang evigvarende. Men tiden gikk fort p\u00e5 Telenor Arena, og plutselig takker Paul for laget. Men vi vet jo det blir minst en ekstraavdeling.", "33. Another Girl (1965)", "Macca og musikerne kommer tilbake med denne. En av turneens mest overraskende valg, men ogs\u00e5 en av de mest velfungerende. Denne \u00abHelp\u00bb-l\u00e5ten er en briljant popsang, og bandet viser publikum at de er like flinke til \u00e5 gjenskape lydbildet til Beatles anno 1965 som Wings 1973.", "34. Birthday (1968)", "Selvsagt m\u00e5tte denne komme, p\u00e5 Ringo Starrs 75-\u00e5rsdag, og ogs\u00e5 f\u00f8dselsdagen til Pauls avd\u00f8de far. Publikum stemmer i og sk\u00e5ler for Ringo.", "3. Can't Buy Me Love (1964)", "Den eneste av singlene som definerte Beatlemania som er med p\u00e5 denne turneen. Den gj\u00f8r seg ikke akkurat bort.", "36. Yesterday (1965)", "Tidenes oftest fremf\u00f8rte popl\u00e5t, og ikke akkurat den d\u00e5rligste heller. Han hoppet over denne i Roskilde, men gj\u00f8r den i Oslo. Vi trodde vi hadde h\u00f8rt den nok ganger, men det var ordentlig vakkert.", "37. Helter Skelter (1968)", "Pauls m\u00f8rkeste, mest metalliske rockel\u00e5t, om den drapsd\u00f8mte sektlederen Charles Manson hevder inspirerte hans ugjerninger. Publikum p\u00e5 Telenor opplever ikke innholdet p\u00e5 samme m\u00e5te. Bandet og McCartney er overbevisende ogs\u00e5 som kompromissl\u00f8st rockeband, og ingen ting tyder p\u00e5 at snart to og en halv times intens sceneinnsats t\u00e6rer p\u00e5 kreftene.", "38. Golden Slumbers (1969)", "Paul skrev det meste og det beste p\u00e5 \u00abAbbey Road\u00bb, som var det siste albumet Beatles spilte inn. Det kanskje flotteste p\u00e5 hele albumet er sekvensen av l\u00e5ter p\u00e5 slutten, alle skrevet og arrangert av Paul. \u00c5pningen \u00abGolden Slumbers\u00bb er basert p\u00e5 et dikt fra 1963 av Thomas Dekker, den formidles nydelig.", "39. Carry That Weight (1969)", "Den delen av sekvensen med st\u00f8rst allsangpotensial.", "40. The End (1969)", "Ja, dessverre. Slutten p\u00e5 The Beatles, slutten p\u00e5 denne kvelden. And in the end, the love you take is equal to the love you make. Et fint credo \u00e5 ta med seg ut i regnv\u00e6rsnatten."]}, {"field": "category0", "value": "kultur"}, {"field": "contenthash", "value": "cfdb3d49601118ef13fdab6ccc9bc1be2dee12397e0cf74465170458ee4d57b6"}, {"field": "createtime", "value": "2015-07-08T09:23:34.000Z"}, {"field": "dominantimage", "value": "http://www.adressa.no/kultur/article11292377.ece/6vg9hp/ALTERNATES/w980-default/Paul4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/612d1344272140135fcb32e81d043a9ed8b31a89.jpg?592bed10"}, {"field": "dominantthumbnaildimensions", "value": "300x169"}, {"field": "heading", "value": "Slik var konserten \u2013 l\u00e5t for l\u00e5t -adressa.no"}, {"field": "id", "value": "612d1344272140135fcb32e81d043a9ed8b31a89"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["on the", "l\u00e5t", "in the", "band on", "band on the"]}, {"field": "kw-entity", "value": ["birthday", "magical mystery tour", "my life", "beatlemania", "day sunshine", "eight days a", "hi hi hi", "benefit of mr", "the beatles", "buy me love", "live and let die", "me roll it", "fats domino", "harrisons", "end", "day", "den r\u00f8de plass", "lovin", "new", "foxy lady", "it be", "revolver", "night", "love her", "telenor arena", "girl", "mccartney", "amazed", "help", "face", "wings 1973", "future", "ob-la-da", "hard day", "mccartney 2", "just seen", "band on the run", "ringo starrs 75", "jude", "golden slumbers"]}, {"field": "kw-location", "value": ["henry", "london", "oslo", "roskilde", "nancy", "liverpool", "norge", "linda"]}, {"field": "kw-pageclass", "value": "article"}, {"field": "kw-person", "value": ["eleanor rigby", "jane asher", "queenie eye", "james bond", "abbey road", "charles manson", "john lennons", "thomas dekker", "julian lennon", "george harrison", "bob dylan", "peppers lonely hearts club band", "paul mccartney", "jimi hendrix"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11292377.ece/6vg9hp/ALTERNATES/w980-default/Paul4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik var konserten \u2013 l\u00e5t for l\u00e5t"}, {"field": "og-type", "value": "article"}, {"field": "og-url", "value": "http://www.adressa.no/kultur/article11292378.ece"}, {"field": "pageclass", "value": ["article"]}, {"field": "publishtime", "value": "2015-07-08T10:17:42.000Z"}, {"field": "recs-articleid", "value": "11292378"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-07-08T10:17:42.000Z"}, {"field": "recs-rawtitle", "value": "Slik var konserten \u2013 l\u00e5t for l\u00e5t -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Saken oppdateres. Paul McCartney holdt sin f\u00f8rste konsert i Norge p\u00e5 11 \u00e5r p\u00e5 Telenor Arena tirsdag kveld, den etterfulgte de ekstatiske rapportene fra Roskilde"}, {"field": "thumbnail", "value": "http://content-thumbnail.cxpublic.com/content/thumbnail200x150/612d1344272140135fcb32e81d043a9ed8b31a89.jpg?592bed10"}, {"field": "thumbnailfullheightdimensions", "value": "200x2643"}, {"field": "timestamp", "value": "2017-05-29T09:42:40.000Z"}, {"field": "title", "value": "Slik var konserten \u2013 l\u00e5t for l\u00e5t"}, {"field": "url", "value": "http://www.adressa.no/kultur/article11292378.ece"}, {"field": "urlhash", "value": "612d1344272140135fcb32e81d043a9ed8b31a89"}], "score": 0.9128202, "siteId": "9222270286501375973", "id": "612d1344272140135fcb32e81d043a9ed8b31a89"}

