{"fields": [{"field": "modifiedtime", "type": "time", "value": "2012-06-20T09:57:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hermann hansen"}, {"field": "body", "value": ["Saken oppdateres.", "Men det som skulle v\u00e6re et gledelig budskap for alle p\u00e5 Lian, oppfattes ikke slik av en stor gruppe, nemlig huseierne. N\u00e5r Trondheim kommune etter mange fors\u00f8k legger til rette for en varig l\u00f8sning, fremst\u00e5r bydelen som dypt splittet.", "Stig Ellefsen, huseier p\u00e5 Lian, er sv\u00e6rt frustrert over situasjonen. Han har i lang tid fors\u00f8kt \u00e5 f\u00e5 tillatelse til \u00e5 bygge om huset sitt slik at han kan legge til rette for sin sykdomsrammede kone. Men han f\u00e5r ikke svar fra Trondheim kommune. Han m\u00e5 ogs\u00e5 betale eiendomsskatt for en eiendom med en stipulert verdi p\u00e5 flere millioner kroner.", "Men den ferske reguleringsplanen har redusert verdien p\u00e5 eiendommen betydelig, og det var f\u00f8r finanskrisen. Takst har vist at de strenge bestemmelsene i reguleringsplanen reduserer attraktiviteten for bolighusene i omr\u00e5det.", "- Jeg har ingenting imot at hytteeierne p\u00e5 Lian f\u00e5r permanent boligstatus. Tvert om. Det er bra. Men jeg kan ikke akseptere at den samme reguleringsplanen skal setter s\u00e5 trange rammer for oss huseiere at vi omtrent ikke kan gj\u00f8re noe som helst. Vi m\u00e5 s\u00f8ke om dispensasjon for \u00e5 sette opp tak over s\u00f8ppelb\u00f8ttene! Og p\u00e5 toppen st\u00e5r det i planen at dispensasjonspraksisen skal ut\u00f8ves strengt.", "Borgar Hagen i Lian Vel peker p\u00e5 at man n\u00e5 har oppn\u00e5dd det som hele tiden har v\u00e6rt mandatet; nemlig at ingen skal tvinges til \u00e5 flytte fra Lian.", "- Det har vi klart etter ti-elleve \u00e5r, sier Hagen.", "Han sl\u00e5r fast at det aldri har v\u00e6rt noe politisk tema \u00e5 liberalisere reglene p\u00e5 Lian. Foreningen har akseptert de strenge bestemmelsene, slik de g\u00e5r frem av reguleringsplanen bystyret skal ta stilling til i neste uke. Og som trolig blir vedtatt med mindre justeringer.", "Hagen har ledet Lian Vel i flere \u00e5r. Han sier huseierne f\u00e5r sikkerhet i planen for eksisterende boliger st\u00f8rre enn 100 kvadratmeter, en arealbegrensning fastsatt i reguleringsplanen for hytter som n\u00e5 kan omgj\u00f8res til hel\u00e5rsbolig.", "- De som har dobbeltgarasje f\u00e5r beholde disse. Lian Vel aksepterer at mange \u00f8nsker en liberal reguleringsplan. Men det vil ikke skje.", "Les sakspapirene til bystyret her", "Hagen og Grande, som har ledet reguleringskomiteen i foreningen, tror begge at en varig l\u00f8sning for Lian vil heve omr\u00e5dets status og f\u00f8re til opprydding. Allerede i 1976 skrev Arbeider-Avisa at Lian var preget av forfall.", "- Ingen er tjent med at bygninger st\u00e5r til nedfalls. Ny reguleringsplan f\u00e5r betydning for hele omr\u00e5det. Den vil ogs\u00e5 legge til rette for tur- og l\u00f8ypenett. Lian skal v\u00e6re et boomr\u00e5de, men ogs\u00e5 et rekreasjonsomr\u00e5de for byens befolkning. Vi slipper fortetting. Da m\u00e5 vi ogs\u00e5 finne oss i strenge reguleringsbestemmelser.", "Lian har i flere \u00e5r fremst\u00e5tt som en samlet bydel. \u00d8nsket var sikkerhet for de n\u00e6rmere 60 husstandene som har bodd ulovlig eller \u00abtvilsomt\u00bb i ombygde hytter. Huseierne har stilltiende samtykket i kravet.", "I april i \u00e5r kom signalet fra Trondheim kommune om at hyttene ville bli foresl\u00e5tt omregulert til permanente boliger. Paradoksalt var det da det for alvor begynte \u00e5 r\u00f8re p\u00e5 seg i bydelen. Forslaget var fulgt av strenge reguleringsbestemmelser som mange huseiere oppfatter som en tvangstr\u00f8ye. De som i alle \u00e5r hadde forholdt seg korrekt til lover og regler, fikk s\u00e5 strenge bestemmelser tredd ned over hodet at de knapt kunne gj\u00f8re noen ting. Samtidig ville de som p\u00e5viselig hadde beg\u00e5tt ulovligheter, f\u00e5 boligstatus og bli tilf\u00f8rt store verdier over natten. Verden var med ett snudd p\u00e5 hodet.", "Starten p\u00e5 siste fase skjedde for litt over ett \u00e5r siden. Det ble stadig tydeligere at det reguleringsforslaget som den gang var gjenstand for politisk behandling, ikke lot seg gjennomf\u00f8re. I juni 2007 ble planen utsatt p\u00e5 ubestemt tid. Slik reguleringsplanen var blitt i l\u00f8pet av prosessen, fremsto den b\u00e5de praktisk og juridisk sv\u00e6rt problematisk \u00e5 sette ut i livet. Varaordf\u00f8rer Knut Fagerbakke (SV) tok saken opp med kommunaldirekt\u00f8r H\u00e5kon Grimstad. Fagerbakke fryktet at kommunen ville p\u00e5dra seg et ras av rettssaker i kj\u00f8lvannet av planen, hvis den ble vedtatt. Og mer urettferdighet for ber\u00f8rte beboere. Grimstad var enig.", "Ordf\u00f8rer Rita Ottervik innkalte gruppelederne til et uformelt m\u00f8te p\u00e5 sitt kontor der hun spurte om det var grunnlag for \u00e5 g\u00e5 videre med planen. Det var det ikke, og i januar i \u00e5r ble planen trukket tilbake. I april kom s\u00e5 ny reguleringsplan der skillet mellom boliger og hytter p\u00e5 Lian blir opphevet. For Fagerbakke ble det en merkelig opplevelse. Han sto bak et initiativ for \u00e5 f\u00e5 planen endret slik at den kunne gjennomf\u00f8res, men ogs\u00e5 slik at friluftsinteressene ble ivaretatt p\u00e5 en god m\u00e5te. Planen som kom p\u00e5 bordet, tok et langt skritt i liberal retning. Den innebar amnesti for hyttebeboerne p\u00e5 Lian.", "- Den ble verre enn den vi hadde diskutert tidligere, sier varaordf\u00f8reren. SV deltok p\u00e5 ett m\u00f8te med de andre partiene der planen ble diskutert, men trakk seg fra videre samtaler. Fagerbakke ville ikke gi inntrykk av at SV kunne st\u00f8tte den nye planen.", "S\u00e5 sent som i 2000 hadde bystyret vedtatt at \u00abdet ikke kan komme p\u00e5 tale med noe generelt \u00abamnesti\u00bb for de tiltakene som ulovlig er blitt gjennomf\u00f8rt innen markagrensa. Utgangspunktet for kommunens oppf\u00f8lging av ulovlige tiltak innenfor markagrensa er at alle ulovlige tiltak skal tilbakef\u00f8res og alle ulovlige bruksendringer opph\u00f8re.\u00bb", "Men det var fortsatt ikke dokumentert hvilke ulovligheter som faktisk forel\u00e5. Adresseavisen skrev allerede i 1985 om tvilsom ombygging av hytter til hel\u00e5rsboliger. F\u00f8rst i 2003 ble \u00abLian-prosjektet\u00bb satt i verk. \u00c5ret etter avdekket Trondheim kommunes kartlegging at det var gjennomf\u00f8rt i alt 435 ulovlige tiltak p\u00e5 163 Lian-eiendommer. Minst 58 husstander hadde etablert seg i ombygde hytter etter at ny reguleringsplan ble vedtatt i 1985.", "Det oppsiktsvekkende reguleringsforslaget fra april i \u00e5r ble lagt frem etter flere forgjeves fors\u00f8k p\u00e5 \u00e5 finne en varig l\u00f8sning p\u00e5 Lian. Det forrige reguleringsforslaget la opp til at en del hytter kunne bli bolig, men ikke alle. Dermed var det fare for at beboere kunne bli behandlet ulikt, alt etter hvor i omr\u00e5det de tilfeldigvis bodde. Enkelthyttene hadde dessuten alle sine individuelle forhistorier som i juridisk forstand kunne bety usikkerhet med hensyn til fremtidig status.", "S\u00e6rlig gjelder dette en lovendring i 1967 som satte et skille mellom hytte og bolig. F\u00f8r denne tid var det ikke noe forbud mot \u00e5 bo i hytte. De som kunne dokumentere botid f\u00f8r 1967, kunne f\u00f8lgelig kreve boligstatus p\u00e5 tross av regulering til hytte.", "Trondheim kommune risikerte derfor \u00e5 p\u00e5dra seg flere s\u00f8ksm\u00e5l og rettssaker som kunne trekke i langdrag, bli kostbare og vanskelige \u00e5 vinne. Og kommunen kunne uansett p\u00e5dra seg ansvar for \u00e5 skaffe bolig til dem som den samme kommunen truet med \u00e5 kaste ut av sine hytter. Enden p\u00e5 den visa var at reguleringsforslaget ble lagt p\u00e5 is, for alts\u00e5 senere \u00e5 bli trukket.", "I det nye reguleringsforslaget er det ikke lenger skille mellom bolig og hytter p\u00e5 Lian. I omr\u00e5det er det i dag ca 100 boliger, 110 hytter og 15 foreningshytter. Etter reguleringsforslaget blir det om lag 200 boliger p\u00e5 Lian. I forslaget er 23 tomter som enten er ubebygd eller har bebyggelse til nedfalls, bortregulert. Det vil si at de ikke lenger kan tas i bruk til noe som helst og i praksis blir tilbakef\u00f8rt til marka. Forslaget medf\u00f8rer en flerdobling av verdien p\u00e5 hyttene, mens de bortregulerte tomtene mister all verdi.", "B\u00e5de bortreguleringen av tomter i privat eie og de t\u00f8ffe reguleringsbestemmelsene har skapt sterke reaksjoner.", "R\u00e5dmannens forslag om en \u00f8vre grense for bruksareal for boliger p\u00e5 100 kvadratmeter er s\u00e6rlig provoserende for huseierne i omr\u00e5det. Lian Vel aksepterte kravet etter flere m\u00f8ter med Byplankontoret om saken, selv om kommunen selv p\u00e5 et tidligere tidspunkt hadde foresl\u00e5tt 120 kvm. I tillegg tillates en garasje p\u00e5 maksimalt 18 kvm og en bod p\u00e5 15 kvm. Huseiere hevder at Lian Vel har forhandlet med kommunen med deres eiendommer og fremtid som innsats.", "Reguleringsforslaget f\u00f8rte til at huseierne etablerte sin egen forening, p\u00e5 siden av Lian Vel. Foreningen representerer i dag om lag 90 eiendommer p\u00e5 Lian. Huseierne f\u00f8ler seg ikke trygge p\u00e5 at velforeningen vil sikre huseiernes interesser. Realiteten for denne gruppen er et strengere reguleringsregime enn for huseiere i andre deler av kommunen.", "Huseierne mener reguleringsforslaget inneb\u00e6rer et grovt brudd p\u00e5 den alminnelige eiendomsretten. De mener ogs\u00e5 at forslaget i praksis forlenger byggeforbudet som ble innf\u00f8rt med reguleringsplanen fra 1985 som ble tolket som en \u00abfrys\u00bb-plan. N\u00e5 ber de om at Trondheim bystyre utsetter reguleringsplanen og omarbeider den slik at interessene til alle ber\u00f8rte grupper p\u00e5 Lian blir ivaretatt. Blir vedtaket omtrent som i byutviklingskomiteen nylig, vil huseierne bruke de ankemulighetene de har."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "c76e625d1faff8227575b4aa76c8121a3e34a0b98d96832a6aeb39973570d365"}, {"field": "createtime", "value": "2015-09-21T19:37:53.000Z"}, {"field": "description", "value": "Mer enn ti \u00e5rs arbeid g\u00e5r mot slutten. Om f\u00e5 dager kan Borgar Hagen og Knut Grande i Lian Vel konstatere at det langsiktige m\u00e5let etter alt \u00e5 d\u00f8mme n\u00e5s: Trygghet for egen bolig for alle Lian-beboere som i mange \u00e5r har bodd i hytter."}, {"field": "dominantimage", "value": "http://www.adressa.no/incoming/article1276404.ece5/ALTERNATES/w980-default/lian11_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b3917357e1bb1e097bba0dd3d565c07253678b6a.jpg?5985ace1"}, {"field": "dominantthumbnaildimensions", "value": "300x169"}, {"field": "heading", "value": ["Mot sluttstrek for et splittet Lian -adressa.no", "Tror vedtaket gir varig l\u00f8sning", "Snudd p\u00e5 hodet", "Amnesti", "Mange fors\u00f8k", "200 boliger", "Grense p\u00e5 100 kvm"]}, {"field": "id", "value": "b3917357e1bb1e097bba0dd3d565c07253678b6a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "dokument"]}, {"field": "kw-classification", "value": "real-estate"}, {"field": "kw-concept", "value": ["kommune", "trondheim kommune", "reguleringsplan", "bolig", "huseier", "varig l\u00f8sning", "hytte", "plan"]}, {"field": "kw-entity", "value": ["borgar hagen og knut grande", "byplankontoret", "grande", "lian vel", "arbeider-avisa"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["borgar hagen", "h\u00e5kon grimstad", "stig ellefsen", "knut grande", "rita ottervik", "knut fagerbakke"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1276404.ece5/ALTERNATES/w980-default/lian11_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mot sluttstrek for et splittet Lian"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1190190.ece"}, {"field": "pageclass", "value": ["article"]}, {"field": "publishtime", "value": "2008-11-14T04:00:00.000Z"}, {"field": "recs-articleid", "value": "868663"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-11-14T04:00:00.000Z"}, {"field": "recs-rawtitle", "value": "Mot sluttstrek for et splittet Lian -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Mer enn ti \u00e5rs arbeid g\u00e5r mot slutten. Om f\u00e5 dager kan Borgar Hagen og Knut Grande i Lian Vel konstatere at det langsiktige m\u00e5let etter alt \u00e5 d\u00f8mme n\u00e5s: Trygghet for egen bolig for alle Lian-beboere som i mange \u00e5r har bodd i hytter."}, {"field": "thumbnail", "value": "http://content-thumbnail.cxpublic.com/content/thumbnail200x150/b3917357e1bb1e097bba0dd3d565c07253678b6a.jpg?5985ace1"}, {"field": "thumbnailfullheightdimensions", "value": "200x2620"}, {"field": "timestamp", "value": "2017-08-05T11:32:49.000Z"}, {"field": "title", "value": "Mot sluttstrek for et splittet Lian"}, {"field": "url", "value": "http://www.adressa.no/nyheter/dokument/article1190190.ece"}, {"field": "urlhash", "value": "b3917357e1bb1e097bba0dd3d565c07253678b6a"}], "score": 0.714108, "siteId": "9222270286501375973", "id": "b3917357e1bb1e097bba0dd3d565c07253678b6a"}

