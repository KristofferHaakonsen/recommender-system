{"fields": [{"field": "modifiedtime", "type": "time", "value": "2013-12-13T16:39:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["katrine andreassen", "klikk.no"]}, {"field": "body", "value": ["Saken oppdateres.", "Mange kommuner har bare ett barnehageopptak i \u00e5ret - p\u00e5 h\u00f8sten.", "Da har man egentlig ikke krav p\u00e5 plass dersom barnet ikke har fylt ett \u00e5r innen utgangen av august, men dessverre er det de f\u00e6rreste foreldre med barn f\u00f8dt i september, oktober, november eller desember som har muligheten til \u00e5 ta fri helt frem til neste barnehageinntak.", "Hvis de likevel f\u00e5r plass til barnet sitt, tvinges foreldrene dermed til \u00e5 sende sine sm\u00e5 i barnehagen en god stund f\u00f8r de fyller ett \u00e5r.", "Takker de nei til plassen de blir tilbudt, risikerer de jo \u00e5 st\u00e5 uten plass n\u00e5r permisjonstiden er omme og kan ikke s\u00f8ke om plass igjen f\u00f8r barnet n\u00e6rmer seg to \u00e5r.", "Slik var det for Aili Veronica Berg, som fikk datteren Mira i november 2012.", "Mira var bare ni m\u00e5neder da hun fikk plass i barnehagen, og som alenemamma hadde ikke Aili Veronica Berg annet valg enn \u00e5 takke ja til plassen.", "- Jeg hadde valget mellom \u00e5 la Mira starte tidlig i barnehagen eller g\u00e5 hjemme til august 2014, men jeg er alene med barnet og hadde neppe hatt r\u00e5d til \u00e5 g\u00e5 hjemme s\u00e5 lenge, sier Aili Veronica.", "Hun forteller at hun likevel s\u00f8kte mest for \u00e5 s\u00f8ke.", "Egentlig hadde hun ingen planer om \u00e5 ha Mira i barnehagen s\u00e5 tidlig.", "- Da jeg fikk tilbud om plass dro jeg derfor til barnehagen for \u00e5 ta en titt, og jeg ble veldig positivt overrasket over det jeg s\u00e5, sier hun.", "Barnehagen Mira fikk plass i er liten med to voksne og kun seks barn.", "- Familiebarnehagen drives av to godt voksne, veldig hyggelige damer. Siden det skulle begynne flere barn, som til og med var yngre enn Mira, tenkte jeg at dette m\u00e5tte v\u00e6re den perfekte barnehagen for oss, sier hun.", "Hun forteller at hun selv har jobbet i barnehage tidligere, og erfaringene fra sm\u00e5barnsavdeligene har v\u00e6rt blandet.", "- Det har alltid kun v\u00e6rt en bitte liten p\u00e5 avdelingen. Da blir denne ene gjerne barnehagens baby som blir b\u00e5ret rundt og dullet med b\u00e5de av de voksne og de st\u00f8rre barna. Selv om det nok er mer vanlig \u00e5 begynne tidlig n\u00e5, var ikke dette noe jeg \u00f8nsket for Mira, sier Aili Veronica.", "Etter det f\u00f8rste bes\u00f8ket, f\u00f8ltes det trygt \u00e5 levere datteren i barnehagen.", "- Jeg valgte likevel \u00e5 vente litt med \u00e5 bruke plassen. Vi hadde plassen fra august 2013, men jeg hadde Mira hjemme frem til permisjonen min var ferdig 12. september, sier hun.", "Mira er alts\u00e5 ikke alene om \u00e5 begynne i barnehagen tidlig, og sm\u00e5tassene i barnehagen krever litt annen oppf\u00f8lging fra barnehagenes side.", "- Babyene har jo mindre glede av lek med de andre barna, og de har flere omsorgsbehov. Heldigvis ser vi at de aller fleste babyer gjerne sover mye i l\u00f8pet av dagen og dermed f\u00e5r kortere dager p\u00e5 grunn av det. Ro, trygghet og stabil voksengruppe er nok de viktigste punktene for denne gruppen barn, sier styrer i Kl\u00f8verenga barnehage p\u00e5 Romerike, Camilla Hagstr\u00f8m.", "Professor emeritus ved Psykologisk institutt, UiO, og seniorforsker ved Regionsenter for barn og unges psykiske helse S\u00f8r og \u00d8st, Lars Smith, er enig.", "- Barnehage trenger ikke n\u00f8dvendigvis \u00e5 v\u00e6re verken bedre eller verre for barn p\u00e5 \u00e5tte-ni m\u00e5neder enn for ett\u00e5ringer. Det er imidlertid to hensyn som m\u00e5 tas i betraktning, sier Smith.", "Han sier at barn p\u00e5 \u00e5tte-ni m\u00e5neder for det f\u00f8rste vil stille st\u00f8rre krav med hensyn til fysisk stell, mating og s\u00f8vn enn de som er litt eldre.", "- For det andre er det lettere for barn under ett \u00e5r \u00e5 etablere tilknytning til en ny person enn for barn som er i ett\u00e5rsalderen, sier han.", "Grunnen til dette er at den f\u00f8rste tilknytningen blir dannet nettopp i det andre levehalv\u00e5ret, mens forholdene i st\u00f8rre grad styrkes utover i det andre leve\u00e5ret.", "- Begge disse hensynene stiller store krav b\u00e5de til stell, omsorgsrutiner og prosesskvaliteten i barnehagen, og kravene m\u00e5 v\u00e6re vel s\u00e5 strenge som de man m\u00e5 stille til barnehager som tar imot ett\u00e5ringer, sier han.", "For at de minste skal trives og f\u00e5 den omsorgen de trenger, er det ogs\u00e5 viktig at det er mange voksne per barn p\u00e5 avdelingen.", "- Det vil ogs\u00e5 v\u00e6re ekstra viktig med fagutdannet personale, mener Smith.", "Det kan alts\u00e5 v\u00e6re stor forskjell p\u00e5 en baby p\u00e5 ni m\u00e5neder og en ett\u00e5ring \u2013 selv om det ikke er mange m\u00e5nedene som skiller dem.", "- Ett\u00e5ringene begynner gjerne \u00e5 f\u00e5 mer egeninteresse av \u00e5 opps\u00f8ke de andre barna og har dermed et annet utbytte av \u00e5 v\u00e6re i barnehagen. I tillegg har de gjerne kommet lenger i sin fysiske utvikling, sier Hagstr\u00f8m.", "De kan for eksempel gjerne allerede g\u00e5, eller er like ved \u00e5 l\u00e6re det, og de f\u00e5r dermed ogs\u00e5 andre og spennende utfordringer.", "Det beh\u00f8ver imidlertid ikke \u00e5 bety at de minste ikke har det bra i barnehagen.", "- Mange av de \u00e5tte-ni m\u00e5neder gamle babyer ser ut til \u00e5 ha helt fine dager i barnehagen, mens andre kan virke utilpass og litt triste. Men dette gjelder jo for alle barn \u2013 uansett alder, understreker Hagstr\u00f8m.", "Hun legger til at for noen er barnehagen den mest naturlige sak i verden , men at det for andre kan ta tid til \u00e5 bli vant med nye rutiner og frav\u00e6r av foreldre.", "- N\u00e5 skal det jo ogs\u00e5 sies at det er sv\u00e6rt sjelden vi f\u00e5r barn p\u00e5 \u00e5tte m\u00e5neder i barnehagen. Som oftest er de mellom ti og elleve m\u00e5neder og da er det jo ikke lenge til de fyller ett \u00e5r, sier hun.", "Hvis det er mulig i forhold til arbeidssituasjonen, anbefaler Hagstr\u00f8m at de minste f\u00e5r kortere dager i barnehagen den f\u00f8rste tiden.", "Hun er imidlertid klar over at mange ikke har denne muligheten etter tilvenningstiden .", "- Heldigvis ser vi som sagt at de minste sover mye \u2013 ofte mer enn tre timer om dagen fordelt p\u00e5 to dupper \u2013 og da blir jo ikke dagen s\u00e5 lang likevel, sier hun.", "Ogs\u00e5 Smith anbefaler korte dager.", "- Mitt r\u00e5d til foreldre som vurderer \u00e5 plassere barn i andre levehalv\u00e5r i barnehagen, er at de gj\u00f8r alt de kan for \u00e5 korte ned p\u00e5 dagene. De b\u00f8r ogs\u00e5 forsikre seg om at omsorgsforholdene er gode nok i barnehagen de velger, sier Smith.", "Det er nettopp f\u00f8lelsen av at omsorgsforholdene er s\u00e5 gode, som gj\u00f8r Aili Veronica har en god f\u00f8lelse n\u00e5r hun leverer datteren i barnehagen.", "- Da Mira var mindre grudde jeg meg hver eneste dag til barnehagestart, og jeg tenkte at det ville v\u00e6re altfor tidlig \u00e5 begynne der n\u00e5r hun bare var 10 m\u00e5neder. I dag har jeg imidlertid d\u00e5rlig samvittighet hvis jeg lar henne v\u00e6re hjemme to dager p\u00e5 rad for hun virkelig storkoser seg i barnehagen, sier Aili Veronica.", "Hun ser tydelig at datteren har utviklet seg mye de m\u00e5nedene hun har g\u00e5tt i barnehagen.", "Sammen med de andre sm\u00e5tassene krabber hun rundt, utforsker, synger, l\u00e6rer og f\u00e5r utl\u00f8p for sin energi.", "- \u00c5 sitte p\u00e5 gulvet og leke med barnet sitt sju timer hver dag tror jeg til og med dr\u00f8mmemammaen bare dr\u00f8mmer om, s\u00e5 det er naturlig at barn f\u00e5r lekt mer i barnehagen enn hjemme med mor, sier hun.", "Hun er likevel veldig glad fordi hun har hatt muligheten til \u00e5 gi datteren en myk start.", "- Jeg er heldig som har hatt muligheten til \u00e5 ha henne hjemme p\u00e5 deltid. Mira er i barnehagen tre dager i uken og da leverer jeg gjerne klokken ni og henter halv fire, sier hun.", "Hun legger til at hun nok ville f\u00f8lt det annerledes dersom hun m\u00e5tte sendt datteren i stor barnehage med 100 prosent plass fra f\u00f8rste arbeidsdag etter permisjonen.", "- Det hender jo at folk stusser over at jeg har valgt \u00e5 sende henne i barnehagen s\u00e5 tidlig, s\u00e6rlig fordi jeg er arbeidss\u00f8ker og er hjemme selv. N\u00e5r jeg ser hvor godt hun trives, er jeg imidlertid ikke i tvil om at dette er det beste for Mira. Med mindre man har barselgruppe og venner med barn som man m\u00f8ter og er sosiale med, tror jeg nok de fleste barn har det mer g\u00f8y i barnehagen enn hjemme alene med mamma hver dag, sier hun.", "B\u00e5de Smith og Hagstr\u00f8m mener at det er gunstig med barnehageinntak flere ganger i \u00e5ret.", "Aller helst hadde barnehagestyreren sett at det var l\u00f8pende inntak.", "- Det hadde vi i v\u00e5r kommune tidligere, og da tok vi inn barn gjennom hele \u00e5ret. I dag er det her tre telletidspunkt, noe som gj\u00f8r at vi fortsatt kan tilby plasser mer eller mindre fortl\u00f8pende n\u00e5r det blir ledig, sier hun.", "Andre kommuner har alts\u00e5 bare et inntak i \u00e5ret, s\u00e5 dette varierer noe fra sted til sted.", "- N\u00e5r jeg h\u00f8rer argumentene mot l\u00f8pende opptak, blir jeg litt matt. Da nevnes gjerne at det blir for mye administrasjonsarbeid, men burde ikke dagens samfunn ha kommet lenger og heller sett p\u00e5 foreldrenes og barnas behov? Vi \u00f8nsker jo at foreldrene skal ha fleksibilitet og mulighet til \u00e5 velge selv om de vil tilbake til fullt arbeid eller ha lengre permisjon, og da kan man ikke tvinges til \u00e5 g\u00e5 hjemme p\u00e5 grunn av systemet, sier hun.", "Les ogs\u00e5:", "Au pair reddet forholdet", "Dette har du krav p\u00e5 ved syke barn", "Pappaperm er mandag hele uken", "Denne regelen irriterer flest sm\u00e5barnsforeldre", "Artikkelen er skrevet av og publisert p\u00e5 Klikk.no."]}, {"field": "category0", "value": "familieogoppvekst"}, {"field": "contenthash", "value": "69187926fb2b62ed75e532caebf5dae4b7187fdae8fcb4684cdfa6a3cfb364a0"}, {"field": "createtime", "value": "2017-01-26T17:00:33.000Z"}, {"field": "description", "value": "Sjeldne barnehageopptak f\u00e5r konsekvenser for de aller minste."}, {"field": "dominantimage", "value": "http://www.adressa.no/incoming/article8804443.ece/ALTERNATES/w980-default/mira-UYxIHoLm9O.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9dc7fa57b2f229daf713d9edc81a58104e4a0b05.jpg?5964dd44"}, {"field": "dominantthumbnaildimensions", "value": "300x169"}, {"field": "heading", "value": ["Ni m\u00e5neder gamle babyer i barnehagen -adressa.no", "S\u00f8kte for \u00e5 s\u00f8ke", "Koselig familiebarnehage", "F\u00f8ltes trygt", "Krever ro og trygghet", "Ikke n\u00f8dvendigvis verre for de minste", "Mange voksne per barn", "Mer interesse av andre barn", "Barn er forskjellige", "Anbefaler kortere dager", "F\u00e5 mammaer leker hele dagen", "Myk start", "Ideelt med flere barnehageopptak"]}, {"field": "id", "value": "9dc7fa57b2f229daf713d9edc81a58104e4a0b05"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["m\u00e5neder gamle", "gamle babyer", "\u00e5tte-ni m\u00e5neder", "barn", "korte dager", "dag", "m\u00e5neder gamle babyer", "barnehage"]}, {"field": "kw-entity", "value": ["aili veronica", "smith og hagstr\u00f8m", "romerike", "psykologisk", "uio", "s\u00f8r og \u00f8st", "kl\u00f8verenga", "regionsenter", "klikk"]}, {"field": "kw-location", "value": "mira"}, {"field": "kw-pageclass", "value": "article"}, {"field": "kw-person", "value": ["camilla hagstr\u00f8m", "aili veronica berg", "lars smith"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8804443.ece/ALTERNATES/w980-default/mira-UYxIHoLm9O.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ni m\u00e5neder gamle babyer i barnehagen"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8804455.ece"}, {"field": "pageclass", "value": ["article"]}, {"field": "publishtime", "value": "2013-12-13T16:38:37.000Z"}, {"field": "recs-articleid", "value": "8804455"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-12-13T16:38:37.000Z"}, {"field": "recs-rawtitle", "value": "Ni m\u00e5neder gamle babyer i barnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Sjeldne barnehageopptak f\u00e5r konsekvenser for de aller minste."}, {"field": "thumbnail", "value": "http://content-thumbnail.cxpublic.com/content/thumbnail200x150/9dc7fa57b2f229daf713d9edc81a58104e4a0b05.jpg?5964dd44"}, {"field": "thumbnailfullheightdimensions", "value": "200x2279"}, {"field": "timestamp", "value": "2017-07-11T14:14:28.000Z"}, {"field": "title", "value": "Ni m\u00e5neder gamle babyer i barnehagen"}, {"field": "url", "value": "http://www.adressa.no/familieogoppvekst/article8804455.ece"}, {"field": "urlhash", "value": "9dc7fa57b2f229daf713d9edc81a58104e4a0b05"}], "score": 0.74863994, "siteId": "9222270286501375973", "id": "9dc7fa57b2f229daf713d9edc81a58104e4a0b05"}

