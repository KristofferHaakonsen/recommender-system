{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er som \u00e5 tr\u00e5 inn i eventyret \u00e5 komme p\u00e5 bes\u00f8k til de to generasjonene Tilrem p\u00e5 g\u00e5rden deres seks-syv kilometer utenfor Br\u00f8nn\u00f8ysund. P\u00e5 veien utover har jeg passert tuftene til den middelalderske St. Knuts-kirken og utgravninger som har registrert boplasser her for 3500 \u00e5r siden. Vel fremme blir jeg tatt imot av en skjeddprydet, vennlig mann, som tatt rett ut av Snorre Sturlasons kongesagaer. Men s\u00e5 var da Torbj\u00f8rn Tilrem ogs\u00e5 innleid og utkledd som Harald H\u00e5rfagre under OL p\u00e5 Lillehammer i 1994.", "50 millioner \u00e5r", "For omkring 900 \u00e5r siden var stedet og den dav\u00e6rende lendemannsg\u00e5rden kjent som Tjalgarheimr. Leilendingen Henrik (f. 1650) var den siste som var p\u00e5 en stor Tilrem g\u00e5rd, senere ble jorden skilt ut til fire bruk. Fra Henrik til dagens driver, Atle Tilrem, er det ni generasjoner. Men steinhellene i inngangshallen er enda eldre. En polsk paleontolog har tidfestet fossilene i dem til \u00e5 v\u00e6re 50 millioner \u00e5r gamle. Det var nok f\u00f8r man drev g\u00e5rdsdrift her.", "Men n\u00e5 er det ogs\u00e5 slutt p\u00e5 den tradisjonelle g\u00e5rdsdriften p\u00e5 Tilrem. I stedet for melkekyr myldrer det av \u00abutegangere\u00bb (steinaldersau) p\u00e5 jordene, og farverike fasaner, vaktler, ender og gjess har inntatt g\u00e5rdstunet. Ved innkj\u00f8rselen ligger L\u00f8pstikka, en g\u00e5rdsbutikk som selger egenproduserte urter, krydder og g\u00e5rdsmat. Folket p\u00e5 g\u00e5rden bygger opp en ny hverdag basert p\u00e5 kunnskap om og arv fra stedets arkeologi, natur, historie, botanikk og kultur.", "Bautasteinen p\u00e5 tunet kan gj\u00f8re mangt et fallossymbol rangen stridig. Bortenfor hagen ligger en stein formet som en l\u00f8k-knoll. Begge steinene \u00abfant\u00bb Atle Tilrem ute i naturen og fikk brakt dem til gards. Inne p\u00e5 l\u00e5ven, i kunstgalleriet Tilrem 108-2 (etter g\u00e5rds- og bruksnummer), er utsk\u00e5rne og dekorterte trer\u00f8tter oppstilt sammen med hundrevis av bilder, fra Salvador Dali til lokale amat\u00f8rmalere. Her g\u00e5r naturens skaperverk h\u00e5nd i h\u00e5nd med menneskets, og kan ofte v\u00e6re like spennende. Tuntreet, en snart 140 \u00e5r gammel alm, har ogs\u00e5 sin egen historie. Det ble plantet den dagen da Torbj\u00f8rn Tilrems farfar ble f\u00f8dt i 1863. Morkaka ble etter f\u00f8dselen lagt i jorda under almstiklingen som ble satt ned. I dag er treet over 20 meter h\u00f8yt og sv\u00e6rt frodig.", "Landskjent urtehave", "Det kommer flust med gjester til Tilrem n\u00e5 om dagen. Mange vil se den omfattende urtehaven som Hildur Tilrem har utviklet de siste ti \u00e5rene, Norges absolutt mest omfattende i privat regi. Totalt rundt 400 forskjellige urter finnes i Hildurs Urterarium, som etter hvert ogs\u00e5 er blitt navnet for hele det nye \u00abkonseptet\u00bb p\u00e5 Tilrem. Hildurs gr\u00f8nne fingre har dessuten dyrket frem en enorm samling av kaktuser og andre succulenter i en flott vinterhave, og oppunder Mofjellet der \u00f8rn og ravn har delt fjellet mellom seg, ligger en natursti som naturlig g\u00e5r over fra roser og rododendron til r\u00f8sslyng og en vernet edelskog med villind, alm og hassel. Ved starten p\u00e5 naturstien ligger en bibelsk have, hvor alle urter og gr\u00f8nnsaker som er nevnt i Bibelen er samlet, fra sypress til r\u00f8dl\u00f8k, malurt og buksbom.", "G\u00e5rdsturisme er et for snevert begrep for det vertsskapet p\u00e5 Tilrem har bygd opp, med god hjelp av egen entusiasme, st\u00f8tte til kvinneetablering, kommunalt stipend og SND-st\u00f8tte. N\u00e5r man f\u00f8rst klarte \u00e5 f\u00e5 tillatelse til \u00e5 skjenke husets egen vin til gjestene, og senere fikk tre av de samme vinene tatt inn p\u00e5 Vinmonopolet, l\u00e5 forholdene til rette for \u00e5 satse fullt og helt p\u00e5 en ny levevei. Hvert eneste \u00e5r fors\u00f8ker familien \u00e5 introdusere et nytt tilbud ved g\u00e5rden. Det har gitt stadig nye bein \u00e5 st\u00e5 p\u00e5. Og erfaringene viste at dette traff folk hjemme. Stadig flere opps\u00f8kte g\u00e5rden. Sist h\u00f8st solgte derfor Atle sin melkekvote p\u00e5 164 000 liter og slaktet de rundt 40 kyrne som sto p\u00e5 b\u00e5sen.", "- Vi begynte forsiktig. M\u00e5tte se hvordan det var \u00e5 slippe inn folk i hjemmet v\u00e5rt. Men det har v\u00e6rt l\u00e6rerikt og spennende, det er s\u00e5 mye hyggelig folk som er ute og reiser. Vi vil imidlertid ha beskjed p\u00e5 forh\u00e5nd n\u00e5r noen vil inn i Sagastua eller finstua v\u00e5r. En privatbolig t\u00e5ler ikke s\u00e5 altfor mye tr\u00e5kk. For mange bes\u00f8kende f\u00f8rer til for stor slitasje p\u00e5 hus og vertskap.", "Laila fra Stj\u00f8rdal", "Det er \u00e5penheten, vennligheten og det menneskelige aspektet som sl\u00e5r en f\u00f8rst i m\u00f8te med Tilrem-familiene. Svigerdatter Laila fra Stj\u00f8rdal har ogs\u00e5 glidd godt inn. Kanskje hjelper det at en Stj\u00f8rdals-smed st\u00e5r for kopiene av gamle oldtidsfunn som henger p\u00e5 veggene. Og i likhet med de \u00f8vrige Tilrem'ene er Laila naturlig blid og im\u00f8tekommende. P\u00e5 Tilrem er man seg selv, og da f\u00f8ler folk seg hjemme.", "- Vi ser en utfordring i det \u00e5 \u00abta ned\u00bb skuldrene p\u00e5 folk. Og da gjelder det \u00e5 v\u00e6re rolig selv. Vi g\u00e5r alltid sakte, ihvert fall s\u00e5 lenge ingen ser oss, ler Atle Tilrem.", "Og mange kommer til Tilrem for \u00e5 finne ro. Urtehaven er et sted man hvor man kan meditere, finne styrke foran en eksamen eller bygge seg opp f\u00f8r en f\u00f8dsel eller oppkj\u00f8ring til f\u00f8rerkort.", "P\u00e5 ti \u00e5r er det bygget opp et rikholdig tilbud til bes\u00f8kende p\u00e5 Tilrem. Nyeste tilskudd er et \u00abekte\u00bb steinalderhus, hvor to hvalkjever omkranser inngangspartiet. Rundt gruva her blir folk tatt med tilbake i historien. Sist v\u00e5r sto ogs\u00e5 en nihulls golfbane ferdig i nabolaget, med dramatiske fjell p\u00e5 den ene siden og \u00e5pen fjord p\u00e5 den andre. Sjelden har en bane v\u00e6rt s\u00e5 ferdigplanert fra naturens side. Neste Tilrem-prosjekt er et naturens amfi for utend\u00f8rs spel, konserter og forestillinger. Bakveggen blir Mofjellet. Akustikken er garantert, det har et mannskor fra Hammerfest alt testet ut, og planeringen er i gang. Hvem vet, kanskje blir det et spel der en gang med en av Tilrem'ene i hovedrollen, som St. Knut?", "Torbj\u00f8rn Tilrem p\u00e5 vei over plenen utenfor storstua p\u00e5 Tilrem. En g\u00e5rd hvor dyr og mennesker lever i pakt med naturen, hvor historie, kultur, kunst og opplevelser danner grunnlaget for en slags g\u00e5rdsturisme ulik det meste.Kaktuser og andre succulenter trives ogs\u00e5 p\u00e5 Tilrem i Br\u00f8nn\u00f8y. Rundt 60 av verdens 230 kaktusfamilier er representert i vinterhaven p\u00e5 Tilrem. Totalt passer Torbj\u00f8rn Tilrem p\u00e5 mange hundre kaktuser her.Fallosen p\u00e5 tunet kan m\u00e5le seg med mange fallossymboler rundt omkring. Den ble \u00abfunnet\u00bb da vegvesenet sprengte ut en ny vei, og hentet hjem til Tilrem av Atle.Steinalderhuset er nyeste tilvekst p\u00e5 Tilrem. Inngangsd\u00f8ren ligger bak to digre hvalkjefter. Rundt grua fortelles det historier om gamle dager.En farverik fasan er blant de nye beboerne p\u00e5 Tilrem. Vaktler, gjess og ender holder ogs\u00e5 til p\u00e5 Tilrem.Et mer naturlig amfi er det vanskelig \u00e5 finne. Med det majestetiske Mofjellet som bakgrunn vil Atle Tilrem bygge en scene for konserter, spel og teaterforestillinger.En bibelsk have med alle urter som er omtalt i Bibelen er en av attraksjonene ved Hildurs Urterarium p\u00e5 Tilrem g\u00e5rd i Br\u00f8nn\u00f8y."]}, {"field": "category0", "value": "kultur"}, {"field": "contenthash", "value": "08d3095affab378c501626566575689bb547c7107cec7418a44482cafed66252"}, {"field": "createtime", "value": "2017-01-21T11:32:54.000Z"}, {"field": "description", "value": "Melkekvoten ble solgt ved nytt\u00e5r. N\u00e5 er det kunstutstilling i fj\u00f8set, bar i hallen og restaurantdrift i storstua p\u00e5 Tilrem g\u00e5rd. ULF DALHEIM"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/372203ed3e1677d906e1206030665f33b72955da.jpg?588346e6"}, {"field": "dominantthumbnaildimensions", "value": "256x256"}, {"field": "heading", "value": "Eventyrg\u00e5rden p\u00e5 Tilrem -adressa.no"}, {"field": "id", "value": "372203ed3e1677d906e1206030665f33b72955da"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "vinmonopolet"}, {"field": "kw-concept", "value": ["urter", "g\u00e5rd", "natur", "farverik fasan", "naturens amfi", "dag", "bibelsk have"]}, {"field": "kw-entity", "value": ["tjalgarheimr", "l\u00f8pstikka", "norges", "laila", "sagastua", "henrik", "hildurs urterarium", "mofjellet", "st. knut", "hildur tilrem", "tilrem", "bibelen"]}, {"field": "kw-location", "value": ["stj\u00f8rdal", "br\u00f8nn\u00f8y", "br\u00f8nn\u00f8ysund", "hammerfest", "lillehammer"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn tilrem", "snorre sturlasons", "harald h\u00e5rfagre", "salvador dali", "atle tilrem"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eventyrg\u00e5rden p\u00e5 Tilrem"}, {"field": "og-type", "value": "article"}, {"field": "og-url", "value": "http://www.adressa.no/kultur/article331717.ece"}, {"field": "pageclass", "value": null}, {"field": "publishtime", "value": "2000-10-20T23:00:00.000Z"}, {"field": "recs-articleid", "value": "3048096"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-20T23:00:00.000Z"}, {"field": "recs-rawtitle", "value": "Eventyrg\u00e5rden p\u00e5 Tilrem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Melkekvoten ble solgt ved nytt\u00e5r. N\u00e5 er det kunstutstilling i fj\u00f8set, bar i hallen og restaurantdrift i storstua p\u00e5 Tilrem g\u00e5rd. ULF DALHEIM"}, {"field": "thumbnail", "value": "http://content-thumbnail.cxpublic.com/content/thumbnail200x150/372203ed3e1677d906e1206030665f33b72955da.jpg?588346e6"}, {"field": "thumbnailfullheightdimensions", "value": "200x1273"}, {"field": "timestamp", "value": "2017-01-21T11:32:54.000Z"}, {"field": "title", "value": "Eventyrg\u00e5rden p\u00e5 Tilrem"}, {"field": "url", "value": "http://www.adressa.no/kultur/article331717.ece"}, {"field": "urlhash", "value": "372203ed3e1677d906e1206030665f33b72955da"}], "score": 1.6573747, "siteId": "9222270286501375973", "id": "372203ed3e1677d906e1206030665f33b72955da"}

