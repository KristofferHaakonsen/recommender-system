{"fields": [{"field": "modifiedtime", "type": "time", "value": "2012-04-19T13:21:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For n\u00e5r pappa Frank skulle til hallen og spille eller trene, da ville litjgut'n v\u00e6re med. En gang forsov han seg. Faren glemte \u00e5 vekke ham. Da Christian v\u00e5knet og fant ut hva som var skjedd, var det gr\u00e5t og tenners gnissel. Bortsett fra den lille, store glippen, var Christian lysv\u00e5ken og klar for Nidar\u00f8hallen n\u00e5r faren sto p\u00e5 farten.", "- Var alle hallene opptatt, stilte han seg opp og skj\u00f8t mot veggen. Det var vel egentlig ikke lov, men jeg tror Christian hadde en slags avtale med vaktmester Schmitz om at han ikke var alt for n\u00f8ye p\u00e5 akkurat den regelen, forteller pappa Frank. Etter to-tre \u00e5r p\u00e5 det viset, var yngstemann Berge - det skulle etter hvert komme en attp\u00e5klatt i familien, Marius, som ogs\u00e5 har balltalentet i orden - klar for kamper. Helt fra starten av sammen med gutter som var eldre.", "F\u00f8rst i Trygg/Lade", "- F\u00f8rste klubb var Trygg/Lade, sammen med Tormod (Moldestad) blant andre. Da var jeg ti \u00e5r, tror jeg.", "At det ble Trygg/Lade, var tilfeldig. Familien Berge hadde omgang med en familie som bodde p\u00e5 Lade og som hadde en gutt p\u00e5 alder med Christian. Det ble med \u00e9n sesong. S\u00e5 havnet Christian i den nye klubben Osborne United, sammen med storebr\u00f8drene Ben og Thomas og med faren som en av stifterne.", "At han fikk begynne \u00e5 spille kamper, gjorde ikke ball-iveren mindre. For \u00abBerge transportbyr\u00e5\u00bb ble kj\u00f8reoppdragene mange. (Christian: \u00abHadde det ikke v\u00e6rt for at mamma og pappa stilte opp og kj\u00f8rte til treninger og kamper, ville jeg aldri blitt den spilleren jeg er i dag.\u00bb)", "Vanskelig \u00e5 sitte stille", "Christian har alltid v\u00e6rt litt hyper av seg. Kvikks\u00f8lv i baken er det noe som heter. Unge Berge m\u00e5 ha hatt store doser av det stoffet. Bare sp\u00f8r l\u00e6rerne hans p\u00e5 Hoeggen og Sunnland skole.", "- \u00c5 sitte rolig i 45 minutter, var vanskelig, for \u00e5 si det mildt. Det kriblet i \u00abr\u00e6va\u00bb lenge f\u00f8r det ringte ut til friminutt. N\u00e5r skoledagen endelig var slutt, var det \u00e5 komme seg p\u00e5 f\u00f8rste buss ned til byen og Nidar\u00f8hallen, forteller Christian. De timene han tilbragte av uorganisert trening, var ikke f\u00e5. Ikke forgjeves heller.", "Om Christian var tidlig ut med h\u00e5ndballen, var han en slow starter p\u00e5 andre omr\u00e5der. Pappa Frank forteller:", "- Christian var lenge veldig liten. I konfirmantflokken var han kanskje den aller minste. P\u00e5 h\u00e5ndballbanen sendte det ham ut p\u00e5 wingen. Der l\u00e6rte han seg kant-teknikker, som han n\u00e5 som bakspiller har god nytte av. F\u00f8rst som 16-17-\u00e5ring registrerte vi at han hadde teknikk et niv\u00e5 over de fleste andre.", "Korsb\u00e5nd-skadene", "Det var alts\u00e5 noe i emning. Det var det mange av oss som vanket i trondheimshallene som skj\u00f8nte. S\u00e5 kunne det fort ha endt der, med potensialet. Allerede som 18-\u00e5ring p\u00e5dro Christian seg sin f\u00f8rste korsb\u00e5nd-skade, bakre korsb\u00e5nd p\u00e5 h\u00f8yrekneet. Han husker det veldig tydelig:", "- I Charlottenlundhallen mot Bod\u00f8. Jeg fikk operert inn et syntetisk b\u00e5nd, som fungerte d\u00e5rlig. Det satte seg betennelse i kneet, b\u00e5ndet ble fjernet, og jeg drev et halvt \u00e5rs opptrening uten korsb\u00e5nd. Dumt. Kneet gikk ut av ledd gang p\u00e5 gang.", "S\u00e5 ble et nytt b\u00e5nd satt inn, og Christian dro fra Trondheim til Gunnar Blomb\u00e4ck i Viking. 80 kilo ikke imponerende muskelmasse p\u00e5 over 190 centimeter kom han til Stavanger med. Tre m\u00e5neders intens styrketrening senere veide han 92. De aller fleste av de 12 ekstra kiloene satt i beina. Den utvidede muskelmassen skulle han f\u00e5 god bruk for til sin bevegelige og fintende spillestil.", "Flere kneskader", "Men det var ikke nok. I julen 1998 r\u00f8yk nok et korsb\u00e5nd, igjen bakre, n\u00e5 i venstrekneet. Da var det mange av oss som regnet med at Berge-karrieren var over - f\u00f8r den egentlig hadde skikkelig tatt av. Takk og pris tok vi feil. Ikke en gang skade p\u00e5 begge meniskene i h\u00f8yrekneet , i mai i fjor, eller det som s\u00e5 ut til \u00e5 bli en karrierestopper, kneskaden han p\u00e5dro seg i Sk\u00f6vde for halvannen m\u00e5ned siden, har satt en bom for Christians fortsatte utvikling. I dette verdensmesterskapet har han vist at han er en spiller i verdensklasse. Hans spanske playmaker-kollega, Talent Dutjsebajev, sa det slik da vi i g\u00e5r ba ham karakterisere Christian:", "Skryt fra Dutsjebajev", "- Han spiller i et meget godt tysk klubblag, og bare sv\u00e6rt gode spillere f\u00e5r plass der. Han st\u00e5r for en hurtig og publikumsvennlig h\u00e5ndball, og er dessuten sterk i en mot en-situasjoner.", "Christian har virkelig satt seg i respekt etter bare halvannen sesong i topplaget Flensburg. Hvor lenge han har til hensikt \u00e5 herje med tyske klubbforsvar, er vanskelig \u00e5 si. Kontrakten med nordtyskerne g\u00e5r til 2003 med mulighet for \u00e5 g\u00e5 gratis til Norge eller bli solgt til et annet land allerede til sommeren.", "Tysk- og gitarkurs", "Christian legger ikke skjul p\u00e5 at han trives godt med h\u00e5ndballen i Flensburg. Verre er det p\u00e5 den sosiale arenaen. Det blir fort kjedelig s\u00e5 lenge kj\u00e6resten enn\u00e5 ikke er p\u00e5 plass i Tyskland. Det ordner seg i l\u00f8pet av sommeren. Inntil da f\u00e5r Christian bruke den h\u00e5ndballfrie tiden til tyskkurs og gitarkurs, som han skal komme i gang med n\u00e5r VM er over. Hva han gj\u00f8r n\u00e5r spiller-karrieren er over?", "- Jeg blir helt sikkert trener. Om det blir yrket mitt, er slett ikke sikkert. Jeg har god lyst til \u00e5 bli l\u00e6rer, aller helst for sm\u00e5 unger, fortalte Christian oss i g\u00e5r formiddag. I kveld skal han gj\u00f8re sitt beste for \u00e5 gi spanske storfavoritter en skikkelig l\u00e6repenge.", "Som Solskj\u00e6r", "Landslagstrener Christer Magnussons sier dette om sin playmaker:", "- Nordmenn har god peiling p\u00e5 hva Ole Gunnar Solskj\u00e6r betyr for Manchester United. En tilsvarende posisjon har Christian Berge i Bundesliga, verdens t\u00f8ffeste. Det skj\u00f8nner ikke nordmenn, og det er synd."]}, {"field": "category0", "value": "sport"}, {"field": "contenthash", "value": "e7e5c973490a88dc1ba5e8ba79596757d288b922300bcefc904446ef731bbe76"}, {"field": "createtime", "value": "2016-01-20T19:18:10.000Z"}, {"field": "description", "value": "TOULOUSE: L\u00f8rdag m\u00e5lte han krefter med Russlands playmakere Lavrov og Koulekov. I kveldens 8.delsfinale mot Spania skal han teste seg mot Talant Dutsjebajev, OL-mester for gamle Sovjet, Christian Berge har i sannhet tatt noen steg siden han begynte \u00e5 leke med h\u00e5ndballer som liten fire-\u00e5ring i Nidar\u00f8hallen."}, {"field": "dominantimage", "value": "http://www.adressa.no/incoming/article1029632.ece5/ALTERNATES/w980-default/ver2%202berge140"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8e23c4381c3ab5653b348df6a811ab52806da59.jpg?597247ce"}, {"field": "dominantthumbnaildimensions", "value": "300x169"}, {"field": "heading", "value": "Fra minst i klassen til de beste i verden -adressa.no"}, {"field": "id", "value": "c8e23c4381c3ab5653b348df6a811ab52806da59"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-company", "value": ["lade", "manchester united", "viking"]}, {"field": "kw-concept", "value": ["korsb\u00e5nd", "spille", "lenge", "h\u00e5ndball", "l\u00e6rte", "trene", "b\u00e5nd", "aller", "pappa", "tysk", "faren"]}, {"field": "kw-entity", "value": ["frank", "trygg", "marius", "tormod", "russlands", "ben og thomas", "talant dutsjebajev", "hoeggen og sunnland", "sovjet", "charlottenlundhallen", "nidar\u00f8hallen", "lavrov og koulekov", "schmitz", "osborne united", "bundesliga", "moldestad", "talent dutjsebajev"]}, {"field": "kw-location", "value": ["tyskland", "spania", "stavanger", "trondheim", "sk\u00f6vde", "flensburg", "norge", "bod\u00f8"]}, {"field": "kw-pageclass", "value": "article"}, {"field": "kw-person", "value": ["christian berge", "gunnar blomb\u00e4ck", "ole gunnar solskj\u00e6r", "christer magnussons"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1029632.ece5/ALTERNATES/w980-default/ver2%202berge140"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra minst i klassen til de beste i verden"}, {"field": "og-type", "value": "article"}, {"field": "og-url", "value": "http://www.adressa.no/sport/article299391.ece"}, {"field": "pageclass", "value": ["article"]}, {"field": "publishtime", "value": "2001-01-30T23:00:00.000Z"}, {"field": "recs-articleid", "value": "1469876"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2001-01-30T23:00:00.000Z"}, {"field": "recs-rawtitle", "value": "Fra minst i klassen til de beste i verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "TOULOUSE: L\u00f8rdag m\u00e5lte han krefter med Russlands playmakere Lavrov og Koulekov. I kveldens 8.delsfinale mot Spania skal han teste seg mot Talant Dutsjebajev, OL-mester for gamle Sovjet, Christian Berge har i sannhet tatt noen steg siden han begynte \u00e5 leke med h\u00e5ndballer som liten fire-\u00e5ring i Nidar\u00f8hallen."}, {"field": "thumbnail", "value": "http://content-thumbnail.cxpublic.com/content/thumbnail200x150/c8e23c4381c3ab5653b348df6a811ab52806da59.jpg?597247ce"}, {"field": "thumbnailfullheightdimensions", "value": "200x1316"}, {"field": "timestamp", "value": "2017-07-21T18:28:30.000Z"}, {"field": "title", "value": "Fra minst i klassen til de beste i verden"}, {"field": "url", "value": "http://www.adressa.no/sport/article299391.ece"}, {"field": "urlhash", "value": "c8e23c4381c3ab5653b348df6a811ab52806da59"}], "score": 0.49119714, "siteId": "9222270286501375973", "id": "c8e23c4381c3ab5653b348df6a811ab52806da59"}

