{"fields": [{"field": "modifiedtime", "type": "time", "value": "2012-05-25T13:16:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "christer solbakk johnsen"}, {"field": "body", "value": ["Saken oppdateres.", "Med dype brune \u00f8yne ser hun rett frem uten \u00e5 blunke. Hun nekter \u00e5 bruke navnet p\u00e5 mannen som drepte moren hennes. Terje Wiik omtales kun som han.", "Wiik er n\u00e5 tilbake bak murene til Ila landsfengsel. I ti dager, mens Wiik var p\u00e5 r\u00f8mmen fra fengselet, var det Cecilie som f\u00f8lte seg fanget i sitt eget hjem i Trondheim.", "- Jeg sjekket d\u00f8ren flere ganger f\u00f8r jeg la meg. \u00c5 f\u00e5 vite at han hadde b\u00e5de bil og motorsykkel gjorde at frykten for at han kunne ta turen til Trondheim ble enda st\u00f8rre, sier 23-\u00e5ringen.", "Hun sitter i sofaen med s\u00f8nnen Adrian (2) p\u00e5 fanget. For f\u00f8rste gang st\u00e5r hun frem med navn og bilde i media. 23-\u00e5ringen \u00f8nsker \u00e5 sette ord p\u00e5 hva hun mener og f\u00f8ler om Terje Wiik, mannen som drepte hennes mor Inger Lise Bakken i 1999.", "Hvis hun lukker \u00f8ynene kan hun fortsatt h\u00f8re moren rope ut i smerter. Ingen greide \u00e5 finne svaret p\u00e5 hvorfor tobarnsmoren hadde s\u00e5 vondt. F\u00f8r det var for sent. I dag, ti \u00e5r senere, kjenner Cecilie fortsatt p\u00e5 maktesl\u00f8sheten.", "- Etter hvert ble mamma s\u00e5 syk at hun ikke kunne ta seg av s\u00f8steren min og meg. Vi bodde hos pappa, men det var ikke lengre unna enn at jeg var innom henne nesten hver dag. Jeg husker at hun ble sykere og sykere, samtidig som hun dro rundt til forskjellige spesialister og leger for \u00e5 finne ut hva det var som feilte henne, sier Cecilie til Adresseavisen.", "Den eneste som satt med svaret, at moren var forgiftet med thallium, var Terje Wiik. At 61-\u00e5ringen n\u00e5 mener at straffen mot ham er for streng reagerer Cecilie kraftig p\u00e5.", "- Han gikk inn og ut av d\u00f8ren og s\u00e5 hvordan moren min ble d\u00e5rligere. Jeg husker at hun hadde s\u00e5 vondt i kroppen at hun ikke kunne ha p\u00e5 seg dyne. Han m\u00e5tte ha skj\u00f8nt at giften kom til \u00e5 ta livet av henne. Jeg mener han satt med nok informasjon om giften til at han visste hva som var en d\u00f8delig dose. Han kunne ha stoppet smertehelvetet, sier 23-\u00e5ringen.", "Som 13-\u00e5ring ble hun og hennes tre \u00e5r yngre s\u00f8ster skjermet av familien under drapssaken. Hun var aldri i rettssalen under noen av rundene mot Terje Wiik. Men hver morgen, f\u00f8r hun gikk p\u00e5 skolen, leste hun avisen for \u00e5 f\u00f8lge saken.", "- Jeg leste alt som skjedde og ble sagt. Noe er man selvf\u00f8lgelig blitt fortalt i ettertid, men jeg husker fortsatt hvor redd mamma var. Som barn er dette noe man raskt plukker opp, og jeg husker at hun stengte seg inne og dro for gardinene i frykt, sier Cecilie.", "Hun beskriver Terje Wiik som en kald og manipulerende mann. Morens ekskj\u00e6reste skal ofte ha ringt hvis Inger Lise var ute av huset, kun for \u00e5 h\u00f8re hvor hun var. P\u00e5 den tiden var Wiik ogs\u00e5 naboen deres, og disponerte i en periode en egen n\u00f8kkel til leiligheten.", "- Jeg oppfattet at mamma var redd for ham, og for at han plutselig kunne l\u00e5se seg inn hos oss, sier Cecilie.", "Wiik hevdet i retten at han forgiftet Inger Lise Bakken slik at hun skulle miste h\u00e5ret, for \u00e5 gj\u00f8re henne mindre attraktiv overfor andre menn. Dette skulle igjen f\u00f8re til at han kunne f\u00e5 tilbake ekskj\u00e6resten. I rettssaken ble det samtidig tegnet et bilde av en intelligent mann som var opptatt av seg selv, og som \u00f8nsket kontroll.", "- At han n\u00e5 har dratt til Strasbourg viser bare hvor mye han tenker p\u00e5 seg selv. Jeg mener at han ikke kan f\u00f8le empati, og er kun opptatt av hvordan han selv er blitt behandlet, sier Cecilie.", "- Har du noen gang \u00f8nsket en unnskyldning av Wiik?", "- Nei, men hadde jeg f\u00e5tt det s\u00e5 ville jeg nok ikke trodd p\u00e5 den uansett. Han kommer aldri til \u00e5 angre p\u00e5 det han har gjort, og uansett s\u00e5 er det han gjorde mot mamma s\u00e5 grusomt at jeg aldri kan tilgi ham.", "Cecilie kikker p\u00e5 Adrian som vil leke med trommesettet. Wiik fratok henne muligheten til \u00e5 noen gang kunne fortelle moren at hun var blitt mormor.", "- Han frar\u00f8vet meg mamma gjennom oppveksten, og min s\u00f8nns mormor. Jeg hater ham. Det er ikke slik at jeg g\u00e5r og tenker p\u00e5 det hver dag, men n\u00e5r jeg kjenner etter s\u00e5 hater jeg ham, sier Cecilie.", "Medieoppslagene i forrige, med morens drapsmann p\u00e5 forsiden av utallige aviser, har igjen rippet opp i gamle f\u00f8lelser. Hun sier at selve drapssaken ikke er noe som opptar henne hver dag, men at p\u00e5stander om Wiik fra forsvarere og personer som ikke har kjent 61-\u00e5ringen personlig, skremmer henne. Siden Wiiks f\u00f8rste permisjon har frykten v\u00e6rt til stede hos hele hennes familie.", "- Vi har f\u00e5tt beskjed om hver permisjon. For \u00e5 si det enkelt s\u00e5 har helgen v\u00e5r v\u00e6rt \u00f8delagt de gangene han har hatt fri. Vi gruer oss til at han en gang slipper ut fra fengselet, sier Cecilie."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "985eeb6c88e3431d1704f4741612197f537722f047b600dbb9245756e547ffe6"}, {"field": "createtime", "value": "2015-07-29T23:57:30.000Z"}, {"field": "description", "value": "- Han tok fra meg mamma, og min s\u00f8nns mormor. Jeg hater ham, sier Cecilie Nyg\u00e5rd (23)."}, {"field": "dominantimage", "value": "http://www.adressa.no/incoming/article1327763.ece5/ALTERNATES/w980-default/Cecilie2_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5371d0be9ef29cb43fc852e4a036f885f0528aa9.jpg?598c29cf"}, {"field": "dominantthumbnaildimensions", "value": "300x169"}, {"field": "heading", "value": ["- Tilgir aldri drapet p\u00e5 mamma -adressa.no", "Smertehelvete", "- Husker hvor redd mamma var", "- Jeg hater ham"]}, {"field": "id", "value": "5371d0be9ef29cb43fc852e4a036f885f0528aa9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["mamma", "mor", "redd mamma", "s\u00f8nns mormor", "mann"]}, {"field": "kw-entity", "value": "adresseavisen"}, {"field": "kw-location", "value": ["trondheim", "strasbourg", "adrian", "ila"]}, {"field": "kw-pageclass", "value": "article"}, {"field": "kw-person", "value": ["cecilie nyg\u00e5rd", "inger lise bakken", "inger lise", "terje wiik"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1327763.ece5/ALTERNATES/w980-default/Cecilie2_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Tilgir aldri drapet p\u00e5 mamma"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1389278.ece"}, {"field": "pageclass", "value": ["article"]}, {"field": "publishtime", "value": "2009-09-24T19:38:15.000Z"}, {"field": "recs-articleid", "value": "1313287"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2009-09-24T19:38:15.000Z"}, {"field": "recs-rawtitle", "value": "- Tilgir aldri drapet p\u00e5 mamma -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Han tok fra meg mamma, og min s\u00f8nns mormor. Jeg hater ham, sier Cecilie Nyg\u00e5rd (23)."}, {"field": "thumbnail", "value": "http://content-thumbnail.cxpublic.com/content/thumbnail200x150/5371d0be9ef29cb43fc852e4a036f885f0528aa9.jpg?598c29cf"}, {"field": "thumbnailfullheightdimensions", "value": "200x1683"}, {"field": "timestamp", "value": "2017-08-10T09:39:27.000Z"}, {"field": "title", "value": "- Tilgir aldri drapet p\u00e5 mamma"}, {"field": "url", "value": "http://www.adressa.no/nyheter/trondheim/article1389278.ece"}, {"field": "urlhash", "value": "5371d0be9ef29cb43fc852e4a036f885f0528aa9"}], "score": 0.7506072, "siteId": "9222270286501375973", "id": "5371d0be9ef29cb43fc852e4a036f885f0528aa9"}

