{"fields": [{"field": "modifiedtime", "type": "time", "value": "2014-02-14T10:05:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Braket vi alle h\u00f8rte sist mandag, var Norges medlem i den internasjonale olympiske komit\u00e9 som kolliderte med virkeligheten. Heldigvis kom virkeligheten best fra sammenst\u00f8tet.", "Selvf\u00f8lgelig m\u00e5 Heiberg ha lov til \u00e5 karakterisere sine landsmenn som arrogante. Som han selv sier: \u00abJeg kan ikke skj\u00f8nne at dette er noe nytt. At nordmenn er arrogante har jeg sagt i mange sammenhenger.\u00bb", "P\u00e5 dette punkt er det balanse i regnskapet, vi er mange som har karakterisert Gerhard Heiberg ogs\u00e5, og det har vel hendt at vi har brukt hardere ord enn \u00abarrogant\u00bb. Vi m\u00e5 t\u00e5le at han tar igjen.", "Men da Heiberg fors\u00f8kte \u00e5 forsvare IOCs kritikk av de svarte s\u00f8rgeb\u00e5ndene p\u00e5 de norske landslagsdraktene, krysset han en grense. P\u00e5 den andre siden l\u00e5 tidenes minefelt. I Troms\u00f8 satte kulturredakt\u00f8r Lasse Jang\u00e5s i Nordlys seg til tastaturet og han hadde virkelig ikke vottene p\u00e5. \u00abHvordan v\u00e5ger du og IOC \u00e5 kalle det \u00abupassende\u00bb \u00e5 hedre en nylig avd\u00f8d bror og treningskamerat p\u00e5 en s\u00e5 verdig og ektef\u00f8lt m\u00e5te?\u00bb, skrev Jang\u00e5s \u2013 og folk leste. De leste og heiet og delte. Hittil er kommentaren delt 94200 ganger p\u00e5 sosiale medier. Ingen annen artikkel er delt s\u00e5 mye verken i \u00e5r eller i fjor, antakelig heller ikke noe tidligere \u00e5r. Det var Folkets R\u00f8st som l\u00f8d fra Troms\u00f8, og den var usedvanlig klar.", "Jang\u00e5s tok ikke bare for seg det meningsl\u00f8se forbudet mot \u00e5 vise sorg, et forbud IOC selv satte til side da Juan Antonio Samaranch, ringenes herre, mistet sin kone under lekene i Sydney i 2000. Da ble det olympiske flagg firt p\u00e5 halv stang p\u00e5 alle arenaene. Mesteparten av kommentaren handlet om det meningsl\u00f8se i \u00e5 h\u00e5ndheve forbud mot de sm\u00e5 ytringene og samtidig overse den gigantiske uretten som OL-arrangementet i Sotsji hviler p\u00e5.", "Det er dette skrikende misforhold mellom idrettens interne millimeterjustis og dens omfattende eksterne hykleri som er blitt s\u00e5 s\u00f8rgelig tydelig de siste m\u00e5nedene. Og fordi en elite i Oslo trassig fors\u00f8ker \u00e5 presse gjennom en s\u00f8knad som et klart flertall (overveldende i store deler av landet) er imot, har denne motsetningen blitt ekstra interessant for oss nordmenn.", "Lasse Jang\u00e5s er ikke den eneste som har p\u00e5pekt hvor underlig det er at Norge skal bruke 40, 50, 60 eller hvor mange milliarder det n\u00e5 blir til slutt, p\u00e5 et arrangement styrt og eid av en organisasjon som strider mot alt vi skal feire i dette grunnlovsjubileums\u00e5ret.", "Noen ganger kan sm\u00e5 hendelser skape stor innsikt. Den lille, men f\u00f8lelsesmessig tunge konflikten om s\u00f8rgeb\u00e5ndene var et slikt sannhetens \u00f8yeblikk. Det oppfattet Gerhard Heiberg, dessverre for ham, et d\u00f8gn eller to for sent. IOC f\u00f8lte vel at de hadde st\u00e5tt stormen av. S\u00e5 snart ilden var tent, ville det bli slutt p\u00e5 alt maset om Putins propagandaleker. Folk vet jo at de m\u00e5 \u2013 for en stund \u2013 glemme alle arbeiderne som ikke har f\u00e5tt l\u00f8nn, hvis de skal kunne glede seg over akrobatikken i slopestyle-bakken. De vet at de m\u00e5 legge til side kunnskapen om korrupsjonen som har drevet kostnadene til nesten ufattelige h\u00f8yder, hvis de skal klare \u00e5 tenke at polsk seier p\u00e5 damenes tikilometer gir grunn til bekymring. Og de m\u00e5 akseptere at det ikke blir noe Gay Pride-opptog p\u00e5 skistadion for \u00e5 kunne leke at curling betyr noe som helst.", "Men nettopp derfor, fordi lekene er en 16 dager lang flukt fra virkeligheten og inn i et Aldriland hvor ingen blir voksne og eskapisme er den r\u00e5dende ideologi, m\u00e5tte IOC utstede en reprimande n\u00e5r noen viste en ekte f\u00f8lelse som br\u00f8t med det olympiske designprogrammet. Det var som om noen skulle tatt opp situasjonen i Syria med Peter Pan. Det g\u00e5r bare ikke.", "Kanskje vi som delte b\u00e5de indignasjonen og artikkelen til Jagn\u00e5s, og jeg var absolutt blant dem, skal hisse oss ned litt og fors\u00f8ke \u00e5 forst\u00e5 hva som l\u00e5 bak reprimanden. Den var ikke f\u00f8rst og fremst et utslag av uf\u00f8lsomhet, men et tegn p\u00e5 den dype frykten for at det virkelige livet skal trenge seg inn i den regisserte og kunstige virkeligheten som lekene er. Det g\u00e5r en linje fra s\u00f8rgeb\u00e5ndene i Sotsji til premieutdelingen p\u00e5 200 meter under sommerlekene i Mexico by i 1968.", "Bildet av de to svarte amerikanske sprinterne Tommy Smith og John Carlos som l\u00f8fter hver sin knyttede og behanskede h\u00e5nd mot nattehimmelen i protest, mens den amerikanske nasjonalsangen ble spilt og Stars and Stripes ble heist, er fremdeles et ikon for mange svarte amerikanere \u2013 og hvite med. Et halvt \u00e5r tidligere var Martin Luther King jr. myrdet, en m\u00e5ned senere skulle Richard Nixon bli valgt som president. Det var m\u00f8rke tider i USA, mange slet med tunge f\u00f8lelser og de to tok med seg sinnet og sorgen inn p\u00e5 stadion.", "Det er slike scener som skremmer vokterne av den olympiske ild. Jeg tror ikke Heiberg eller de andre IOC-medlemmene er bekymret over at ut\u00f8vere viser medf\u00f8lelse n\u00e5r en av dem mister en bror. Men jeg tror heller ikke at de er spesielt opptatt av den olympiske fred som FN har vedtatt for de dagene lekene i Sotsji varer. De er derimot livredde for at verden utenfor skal forstyrre deres forretningsid\u00e9.", "Denne id\u00e9en har som en av sine forutsetninger en allmenn aksept av at idretten er et reservat i samfunnet hvor politikk ikke finnes. Denne forestillingen er selvsagt en hallusinasjon som ikke st\u00e5r seg mot den enkleste p\u00e5visning av fakta, men det er likevel den som gj\u00f8r det mulig \u00e5 f\u00e5 b\u00e5de demokratier og diktaturer til \u00e5 konkurrere om \u00e5 f\u00e5 finansiere stormannsgalskapen.", "Det var denne illusjonen som brast sist helg \u2013 og Gerhard Heiberg gjorde vondt verre da han p\u00e5sto at det var den kjente norske arrogansen som manifesterte seg i de sm\u00e5 s\u00f8rgeb\u00e5ndene. Men n\u00e5r trollspeilet f\u00f8rst har revnet, kan vi jo lettere se hvor absurd det er \u00e5 gi ansvaret for byutviklingen i Oslo til IOC.", "sven.egil.omdal@aftenbladet.no", "F\u00f8lg p\u00e5 twitter.com/svelle"]}, {"field": "category0", "value": "meninger"}, {"field": "contenthash", "value": "5d56510ddebafc3159b60d4a7657438fd12116e3fff1c6c8415c4258b07f8414"}, {"field": "createtime", "value": "2017-02-11T15:26:38.000Z"}, {"field": "description", "value": "Hva brast s\u00e5 h\u00f8yt? Det var Norge av din h\u00e5nd, Gerhard Heiberg. Og forh\u00e5pentlig ogs\u00e5 stormannsdr\u00f8mmen om \u00e5 bringe det olympiske flagget tilbake til Oslo."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/996acf28d9d109f5490e116dfc4d485610dc015c.jpg?5995bb26"}, {"field": "dominantthumbnaildimensions", "value": "256x256"}, {"field": "heading", "value": "S\u00f8rgeb\u00e5nd i Aldriland -adressa.no"}, {"field": "id", "value": "996acf28d9d109f5490e116dfc4d485610dc015c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "sports"}, {"field": "kw-concept", "value": ["leke", "olympiske flagg", "svarte amerikanere", "virkeligheten", "olympiske", "svarte", "s\u00f8rgeb\u00e5nd"]}, {"field": "kw-entity", "value": ["gay pride", "stars and stripes", "aldriland", "jagn\u00e5s", "putins", "tommy smith og john carlos", "nordlys"]}, {"field": "kw-location", "value": ["sydney", "mexico", "oslo", "sotsji", "syria", "norge", "troms\u00f8"]}, {"field": "kw-pageclass", "value": "article"}, {"field": "kw-person", "value": ["tommy smith", "lasse jang\u00e5s", "gerhard heiberg", "folkets r\u00f8st", "peter pan", "martin luther king", "richard nixon", "juan antonio samaranch", "john carlos"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00f8rgeb\u00e5nd i Aldriland"}, {"field": "og-type", "value": "article"}, {"field": "og-url", "value": "http://www.adressa.no/meninger/article9150383.ece"}, {"field": "pageclass", "value": ["article"]}, {"field": "publishtime", "value": "2014-02-15T04:00:00.000Z"}, {"field": "recs-articleid", "value": "9150383"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2014-02-15T04:00:00.000Z"}, {"field": "recs-rawtitle", "value": "S\u00f8rgeb\u00e5nd i Aldriland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hva brast s\u00e5 h\u00f8yt? Det var Norge av din h\u00e5nd, Gerhard Heiberg. Og forh\u00e5pentlig ogs\u00e5 stormannsdr\u00f8mmen om \u00e5 bringe det olympiske flagget tilbake til Oslo."}, {"field": "thumbnail", "value": "http://content-thumbnail.cxpublic.com/content/thumbnail200x150/996acf28d9d109f5490e116dfc4d485610dc015c.jpg?5995bb26"}, {"field": "thumbnailfullheightdimensions", "value": "200x1472"}, {"field": "timestamp", "value": "2017-08-17T15:49:58.000Z"}, {"field": "title", "value": "S\u00f8rgeb\u00e5nd i Aldriland"}, {"field": "url", "value": "http://www.adressa.no/meninger/article9150383.ece"}, {"field": "urlhash", "value": "996acf28d9d109f5490e116dfc4d485610dc015c"}], "score": 1.1113893, "siteId": "9222270286501375973", "id": "996acf28d9d109f5490e116dfc4d485610dc015c"}

