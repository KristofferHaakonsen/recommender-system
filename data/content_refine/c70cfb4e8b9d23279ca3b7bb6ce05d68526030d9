{"fields": [{"field": "modifiedtime", "type": "time", "value": "2015-04-08T04:55:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Jan H\u00f8st og Kristin D\u00e6hli har brukt tre \u00e5r og en halv million kroner for \u00e5 f\u00e5 godkjent en ny femmannsbolig de kan bli gamle i p\u00e5 Berg.", "Det har f\u00f8rt frem i kommunen, som n\u00e5 har godkjent planene og avvist klagene fra naboene to ganger. Men begge gangene naboklagene har kommet til Fylkesmannen i S\u00f8r-Tr\u00f8ndelag, har naboene f\u00e5tt medhold, og kommunens vedtak er opphevet.", "- Vi ble knust da vi fikk vedtaket fra fylkesmannen. Vi hadde satt oss godt inn i tilsvarende saker fylkesmannen har vurdert, og trodde vi var godt innenfor det som kunne godtas. Fylkesmannens vedtak hviler p\u00e5 et korthus av flere faktafeil og mangelfulle vurderinger, mener Jan H\u00f8st.", "Huset som H\u00f8st og D\u00e6hli bor i er en stor enmannsbolig fra 1932. Den har if\u00f8lge paret et voldsomt energiforbruk, og er ikke egnet \u00e5 bo i om man blir gammel. Paret fikk derfor ideen om at de kunne bygge et helt nytt bygg og dele det inn i fem leiligheter over tre etasjer. Bygget er universelt utformet, og har betydelig lavere energiforbruk, i tillegg til at det gir fortetning i nabolaget. Det mener H\u00f8st burde gj\u00f8re bygget velkomment.", "- N\u00e5r vi ser p\u00e5 vurderingene fra fylkesmannen, er det flere ting \u00e5 ta tak i. I den f\u00f8rste saksbehandlingen tar ikke fylkesmannen en vurdering av selve tiltaket, men p\u00e5peker kun en saksbehandlingsfeil fra kommunens side, og sender det tilbake. S\u00e5 gj\u00f8r vi endringene som fylkesmannen ber om, og f\u00e5r avslag igjen. De negative virkningene for naboene er tillagt stor vekt, mens de positive knapt er vurdert, sier H\u00f8st.", "Fylkesmannens endelige vedtak baserer seg p\u00e5 at ulempene for naboene er st\u00f8rre enn fordelene en femmannsbolig vil f\u00f8re med seg. For \u00e5 f\u00e5 bygget boligen, har H\u00f8st og D\u00e6hli m\u00e5ttet s\u00f8ke om dispensasjon fra kravet om maksimal h\u00f8yde. M\u00f8neh\u00f8yden p\u00e5 9,55 meter er 55 centimeter h\u00f8yere enn p\u00e5 huset hvor paret bor i dag. H\u00f8yden betyr at nybygget vil f\u00e5 tre etasjer, og det gir plass til en femte leilighet. Samtidig har paret anlagt et heishus hvor avstanden til den ene nabotomten er mindre enn halvparten av h\u00f8yden p\u00e5 heishuset, slik loven krever.", "\u00c9n av naboene har p\u00e5pekt at en veranda og uteareal vil f\u00e5 mer skygge hvis det nye bygget f\u00f8res opp. To andre naboer hevder at noe av utsikten forsvinner med det nye bygget.", "- Naboene har lov til \u00e5 klage, vi skj\u00f8nner det. Men vi mener noe av utsiktstapet som er p\u00e5pekt i klagen ikke stemmer. I tillegg har huset som f\u00e5r mer skygge p\u00e5 verandaen i f\u00f8rste etasje ogs\u00e5 en veranda i andre etasje som ikke blir ber\u00f8rt, sier H\u00f8st.", "Underdirekt\u00f8r i justis- og beredskapsavdelingen hos Fylkesmannen i S\u00f8r-Tr\u00f8ndelag, Trond Flydal, har saksbehandlet naboklagene. I sin begrunnelse for at naboene f\u00e5r medhold skriver han blant annet at \u00abdet oms\u00f8kte tiltaket bryter klart med det eksisterende utbyggingsm\u00f8nsteret i n\u00e6romr\u00e5det, og vil slik fylkesmannen ser det gi en del ulemper knyttet til utsiktstap, lys- og soltap for naboene\u00bb. Videre p\u00e5pekes det at det spesielt er byggets tredje etasje som skaper problemene, og at \u00abfordelene med dispensasjon fra bestemmelse om maksimal h\u00f8yde, alts\u00e5 at det kan etableres ytterligere \u00e9n leilighet i tiltaket, ikke er klart st\u00f8rre enn de ulempene byggets h\u00f8yde vil f\u00e5 for naboene, i kombinasjon med byggets volum for \u00f8vrig.\u00bb", "- Vi har v\u00e6rt p\u00e5 befaringer p\u00e5 stedet og gjort en konkret vurdering av naboenes klage. Jeg vil ikke kommentere mye p\u00e5 de konkrete vurderingene ut over det som allerede er skrevet, men generelt vurderer vi det slik at den tredje etasjen vil g\u00e5 ut over naboene, og at ulempene den gir er st\u00f8rre en fordelene man f\u00e5r, sier Flydal.", "En av dem som reagerer p\u00e5 fylkesmannens avgj\u00f8relser, er kommunalr\u00e5d i Trondheim, Geirmund Lykke (KrF). Han mener fylkesmannen er p\u00e5 kollisjonskurs med fortettingspolitikken kommunen praktiserer for \u00e5 f\u00e5 flere boliger i sentrumsn\u00e6re str\u00f8k. Derfor vil han ta opp saken i bygningsr\u00e5det p\u00e5 onsdag, hvor han sp\u00f8r om bygningsr\u00e5det ser dette som en prinsippendring fra fylkesmannens side.", "- Det var et enstemmig bygningsr\u00e5d som veide fordeler og ulemper opp mot hverandre, og kom frem til \u00e5 tillate bygging. Jeg synes det er alvorlig at fylkesmannen overstyrer et vedtak som var enstemmig i et folkevalgt organ. Slik jeg ser det, er fortettingspolitikken v\u00e5r i tr\u00e5d med nasjonale retningslinjer. Fylkesmannens avgj\u00f8relse ser ut til \u00e5 kollidere med denne m\u00e5lsettingen. Det er urovekkende, sier Lykke.", "Flydal viser p\u00e5 sin side til at fylkesmannen har hatt m\u00f8ter med Trondheim kommune om hva som kan tillates i byggesaker.", "- I noen saker g\u00e5r Trondheim kommune for langt n\u00e5r det gjelder \u00e5 godta ulemper for naboene, selv om det ikke gjelder s\u00e5 mange, sier Flydal.", "For \u00e5 belyse problematikken har Lykke hentet frem et annet boligeksempel noen hundre meter unna, p\u00e5 Eberg. Her godkjente kommunen ombygging av en tomannsbolig til en enmannsbolig med 27 soverom, i realiteten et hybelhus for studenter. Ogs\u00e5 denne saken ble p\u00e5klaget av naboene, blant annet med bakgrunn i at bygningen var h\u00f8yere enn reguleringsplanen tillater. Disse fikk imidlertid ikke medhold av Fylkesmannen.", "- Dette gir problemer med forutsigbarheten. N\u00e5r avgj\u00f8relsene i to s\u00e5 like saker blir s\u00e5 forskjellig, er det vanskelig for den som vil bygge, fordi risikoen blir s\u00e5 stor. Er det noe fylkesmannen virkelig skal ta hensyn til, er det likhet i vedtak. De skal hindre forskjellsbehandling hos lokale myndigheter, sier Lykke.", "Flydal var ogs\u00e5 en av dem som saksbehandlet saken i S\u00f8ndre Eberg gate. Han sier at ogs\u00e5 her ble det gjort en befaring, men at ulempene var forskjellige.", "- Det er forskjeller i utsiktstap og soltap p\u00e5 de to eiendommene, og derfor f\u00e5r de forskjellig utfall, sier Flydal.", "- Er du enig i at ulike avgj\u00f8relser i tilsynelatende like saker kan skape problemer med forutsigbarheten?", "- Det er vanskelig \u00e5 f\u00e5 dette til \u00e5 v\u00e6re veldig synlig. Jeg tror bare man m\u00e5 henvise til paragraf 29-4 i Plan- og bygningsloven. Men generelt oppst\u00e5r det problemer n\u00e5r man vil bygge store bygg p\u00e5 sm\u00e5 tomter, sier Flydal."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "71f8c36fc233255deb1c8d518bc36d243a89471be76f383530be8e55f5792141"}, {"field": "createtime", "value": "2017-04-30T14:47:05.000Z"}, {"field": "description", "value": "Jan og Kristin fortviler, etter at fylkesmannen overkj\u00f8rte kommunen to ganger og stanset byggeplanene deres."}, {"field": "dominantimage", "value": "http://www.adressa.no/nyheter/okonomi/article10829218.ece/pu71ne/ALTERNATES/w980-default/Geirmund%20Lykke"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c70cfb4e8b9d23279ca3b7bb6ce05d68526030d9.jpg?597d12da"}, {"field": "dominantthumbnaildimensions", "value": "300x169"}, {"field": "heading", "value": ["Trondheim kommune sier ja, fylkesmannen stanset planene -adressa.no", "Vil bygge moderne", "For h\u00f8yt", "- Gir ulemper", "- Alvorlig", "- Risikoen blir stor"]}, {"field": "id", "value": "c70cfb4e8b9d23279ca3b7bb6ce05d68526030d9"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "real-estate"}, {"field": "kw-concept", "value": ["naboer", "tredje etasje", "fylkesmannens avgj\u00f8relse", "maksimal h\u00f8yde", "bygg", "fylkesmannen", "skape problemer"]}, {"field": "kw-entity", "value": ["s\u00f8ndre eberg", "h\u00f8st og d\u00e6hli", "jan og kristin", "hus", "fylkesmannen", "geirmund lykke", "jan h\u00f8st og kristin d\u00e6hli", "plan", "krf"]}, {"field": "kw-location", "value": ["s\u00f8r-tr\u00f8ndelag", "berg", "trondheim"]}, {"field": "kw-pageclass", "value": "article"}, {"field": "kw-person", "value": ["trond flydal", "jan h\u00f8st", "kristin d\u00e6hli"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article10829218.ece/pu71ne/ALTERNATES/w980-default/Geirmund%20Lykke"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trondheim kommune sier ja, fylkesmannen stanset planene"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10829223.ece"}, {"field": "pageclass", "value": ["article"]}, {"field": "publishtime", "value": "2015-04-07T20:47:05.000Z"}, {"field": "recs-articleid", "value": "10829223"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-07T20:47:05.000Z"}, {"field": "recs-rawtitle", "value": "Trondheim kommune sier ja, fylkesmannen stanset planene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Jan og Kristin fortviler, etter at fylkesmannen overkj\u00f8rte kommunen to ganger og stanset byggeplanene deres."}, {"field": "thumbnail", "value": "http://content-thumbnail.cxpublic.com/content/thumbnail200x150/c70cfb4e8b9d23279ca3b7bb6ce05d68526030d9.jpg?597d12da"}, {"field": "thumbnailfullheightdimensions", "value": "200x2212"}, {"field": "timestamp", "value": "2017-07-29T22:57:30.000Z"}, {"field": "title", "value": "Enebolig med 27 soverom - godkjent Hus med 5 leiligheter - ikke godkjent"}, {"field": "url", "value": "http://www.adressa.no/nyheter/okonomi/article10829223.ece"}, {"field": "urlhash", "value": "c70cfb4e8b9d23279ca3b7bb6ce05d68526030d9"}], "score": 0.50343335, "siteId": "9222270286501375973", "id": "c70cfb4e8b9d23279ca3b7bb6ce05d68526030d9"}

