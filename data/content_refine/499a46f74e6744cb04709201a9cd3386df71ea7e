{"fields": [{"field": "modifiedtime", "type": "time", "value": "2017-02-27T16:09:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Utenriks", "Nord-Irland", "Martin McGuinness"]}, {"field": "author", "value": "geir svardal"}, {"field": "body", "value": ["Saken oppdateres.", "N\u00e5r det avholdes nyvalg til selvstyreforsamlingen i Nord-Irland neste torsdag, sitter antagelig den pasjonerte hobbyfiskeren Martin McGuinness (66) og venter p\u00e5 at \u00f8rreten skal bite et sted i Donegal, p\u00e5 republikansk side av grensen. Det er der inne, noen kilometer vest for hjembyen Derry, han alltid har trivdes best, ofte i sitt eget selskap.", "N\u00e5 er han konfrontert med en kamp han har lite erfaring med fra tidligere. Mannen, som selv var med p\u00e5 \u00e5 bestemme over liv og d\u00f8d i den mest blodige fasen av Nord-Irland-konflikten, skal if\u00f8lge medisinjournaler som ble lekket til enkelte aviser for en stund siden, ha et sted mellom fire og seks \u00e5r igjen \u00e5 leve. I fjor h\u00f8st ble McGuinness diagnostisert for en sjelden og uhelbredelig sykdom som heter amyloidosis. Den angriper hjerte, nyrer og andre vitale organer, og bidro til at Sinn F\u00e9in-lederen i ukene f\u00f8r jul m\u00e5tte avlyse flere utenlandsturer. Selv holdt han tett om hva som feilet ham, og da juleferien var over, brukte han sine siste krefter p\u00e5 \u00e5 regissere regjeringskrisen som skulle utl\u00f8se neste ukes nyvalg. Den unionistiske f\u00f8rsteministeren Arlene Foster ble bedt om \u00e5 trekke seg p\u00e5 grunn av h\u00e5ndteringen av et program for utvikling av fornybar regi, som hadde kostnadssprukket med over 490 millioner pund. Da Foster nektet \u00e5 tre til side, gikk Martin McGuinness av i protest.", "Fordi den s\u00e5kalte \u00ablangfredagsavtalen\u00bb som ble inng\u00e5tt i 1998, med Martin McGuinness som viktig premissleverand\u00f8r, fortsatt regulerer fredsprosessen og det nordirske selvstyret, var det dermed ingen vei utenom et nyvalg.", "- Dette valget hadde McGuinness aldri til hensikt \u00e5 v\u00e6re med p\u00e5. Men nyvalget som han selv framskaffet, \u00e5pnet den bakd\u00f8ra han trengte for \u00e5 trekke seg diskret vekk, p\u00e5 en m\u00e5te som passet ham, forklarer Henry McDonald, The Guardians mange\u00e5rige Irland-korrespondent.", "McDonald kan nesten garantere at Martin McGuinness aldri vil komme til \u00e5 dele tanker om sykdommen sin og frykten for d\u00f8den med noen som helst.", "- Han er en stridens mann og bare opptatt av det som er langt st\u00f8rre enn ham selv. Han er like lite laget for small-talk som for klissent f\u00f8leri, sier Henry McDonald, som har truffet ham ved utallige anledninger opp gjennom \u00e5rene.", "Det er g\u00e5tt 22 \u00e5r siden undertegnede og Adressa-fotograf Ivar M\u00f8lsknes gikk rundt i Derry p\u00e5 andre d\u00f8gnet og ventet p\u00e5 \u00e5 bli kontaktet av Martin McGuinness\u2019 medarbeidere. Vi var p\u00e5 reportasjereise i Nord-Irland for \u00e5 skrive om den vaklende fredsprosessen, som denne sommeren i 1995 ble b\u00e5ret oppe takket v\u00e6re IRAs v\u00e5penhvile som hadde vart i ti m\u00e5neder. De paramilit\u00e6re gruppene p\u00e5 motsatt side holdt fortsatt full beredskap i Belfast, Derry og andre byer.", "Vi reiste sammen med en god venn og kollega, Einar Myrenget, som var redakt\u00f8r i Universitetsavisa i Trondheim. I flere \u00e5r hadde Myrenget v\u00e6rt sentral i den norske \u00abIrlandskomiteen\u00bb, en pro-republikansk solidaritetsgruppe som jevnlig inviterte sv\u00e6rt profilerte Sinn F\u00e9in-politikere, katolske prester og IRA-aktivister til Norge. Det var takket v\u00e6re Myrengets kontaktnett at vi befant oss i Derry, og p\u00e5 tampen av den andre dagen stoppet en bil borte ved bymuren der vi hadde avtalt \u00e5 vente p\u00e5 bestemte klokkeslett. Vi ble plassert i baksetet og kj\u00f8rt til den beryktede bydelen Bogside, der Martin McGuinness satt og ventet p\u00e5 oss i en leilighet.", "Martin McGuinness hadde offisiell status som sjefsforhandler for Sinn F\u00e9in p\u00e5 denne tiden, selv om det var bestevennen Gerry Adams som ogs\u00e5 den gang var partiets president og ansikt utad. Adams var husvarm i Washington, dit han stadig reiste for \u00e5 bes\u00f8ke president Bill Clinton og de mange irsk-amerikanerne i USA. Men i Downing Street i London skydde de Adams som pesten. Sinn F\u00e9in var IRAs politiske fl\u00f8y, og britene sto steilt p\u00e5 ikke \u00e5 snakke med noen som hadde formelle verv i partiet. Martin McGuinness var strippet for alle slike distinksjoner, nettopp for \u00e5 kunne samtale med britene, selv om \u00aballe\u00bb visste at han sannsynligvis var IRAs \u00f8verstkommanderende. Alt var et skuespill, ingen skulle miste ansikt.", "Martin McGuinness var 44 \u00e5r denne sommeren og i godt hum\u00f8r der han tok imot oss i leiligheten til den sentrale Sinn F\u00e9in-politikeren Gerry O\u2019Hara. Men i l\u00f8pet av de tre kvarterene vi satt sammen med ham, bygde frustrasjonen mot statsminister John Major og framdriften i fredsforhandlingene seg opp. N\u00e5r vi leser gjennom intervjuet i dag, er det bortimot umulig \u00e5 forestille seg at partene skulle klare \u00e5 g\u00e5 i m\u00e5l med langfredagsavtalen dr\u00f8ye to \u00e5r senere. I mellomtiden ble IRAs v\u00e5penhvile opphevet en kort periode, omtrent tilstrekkelig lenge til at gruppen kunne organisere og sprenge en bombe i Docklands i London i februar 1996, sju m\u00e5neder etter v\u00e5rt m\u00f8te med McGuinness. Alt tydet senere p\u00e5 at han hadde v\u00e6rt med p\u00e5 \u00e5 godkjenne ogs\u00e5 den operasjonen.", "Vi spurte McGuinnes om hans IRA-tilknytning den dagen for 22 \u00e5r siden, og han svarte: \u00abJeg har alltid benektet at jeg er den \u00f8verste lederen i IRA. Men jeg har aldri tatt avstand fra eller ford\u00f8mt de milit\u00e6re operasjonene som IRA har funnet n\u00f8dvendige\u00bb.", "I \u00e5rene etterp\u00e5 skulle han st\u00e5 fast ved den versjonen, selv om han vedkjente seg \u00e5 ha v\u00e6rt nestkommanderende i Derry tidlig p\u00e5 1970-tallet. Det fins likevel mange troverdige kilder og dokumentasjon som viser at McGuinness gjennom alle \u00e5r var sentral i IRAs kommandostruktur, og at han i perioder ogs\u00e5 m\u00e5 ha v\u00e6rt \u00abchief of staff\u00bb. Sean O\u2019Callaghan, som b\u00e5de var IRA-kommandant i County Tyrone og agent for britene, er en av flere som skal ha levert vitneprov p\u00e5 dette. Forfatteren Ed Moloney hevder i sitt mammutverk om IRA at det var Martin McGuinness som ga ordren til angrepet som drepte dronning Elizabeths fetter, Lord Mounbatten i 1979. Dette var dronningen smertelig klar over da hun h\u00e5ndhilste p\u00e5 McGuinness i fjor, og McGuinness visste at hun visste, sier Moloney.", "- Martin McGuinness er ett av flere bilder av det Nord-Irland som oppsto da \u00abThe Troubles\u00bb br\u00f8t ut i 1969, og han m\u00e5 bed\u00f8mmes p\u00e5 bakgrunn av denne epoken, mener Ed Moloney.", "At McGuinness noensinne skulle bli bestevenn med Ian Paisley, forteller ogs\u00e5 noe om hvilke forandringer Nord-Irland har opplevd i l\u00f8pet av de \u00e5rene som er g\u00e5tt siden Ivar M\u00f8lsknes tok dette bildet i leiligheten i", "Bogside. McGuinness og Paisley, som i sin tid kalte pave Johannes Paul II for \u00abantikrist\u00bb, oppdaget nye sider ved hverandre da de regjerte som henholdsvis f\u00f8rste- og visef\u00f8rsteminister. I fjor kom filmen \u00abThe Journey\u00bb, der regiss\u00f8ren Nick Hamm skildrer dette plutselige vennskapet som oppst\u00e5r mellom McGuinnes (Colm Meaney) og Paisley (Timothy Spall).", "N\u00e5r Sinn F\u00e9in skal utfordre det st\u00f8rste unionistpartiet, Ulster Unionist Party (UUP) og Arlene Foster i nyvalget torsdag, skjer det med Michelle O\u2019Neill ved roret. Dette markerer et tidsskille for nordirske republikanere, blir det hevdet, all den tid den 40 \u00e5r gamle tobarnsmora er den f\u00f8rste topplederen som selv ikke har en direkte forbindelse eller fortid i IRA. Faren hennes var riktignok en del av IRAs East Tyrone-brigade p\u00e5 1970-tallet, men Michelle O\u2019Neill har v\u00e6rt opptatt av \u00e5 fokusere p\u00e5 sin egen person i den korte valgkampen.", "Demografien i Nord-Irland tilsier at Arlene Foster er favoritt til \u00e5 bli gjenvalgt som f\u00f8rsteminister torsdag, men Stormont-forsamlingen vil uansett utfall bli historisk med to kvinner p\u00e5 toppen. I nordirsk politikk, som er hakket mer macho enn britisk politikk, er dette litt av en milep\u00e6l."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "0222363d8c0f5e968e12b49414c6362b6690213fb71591434d472a9a1d6232c0"}, {"field": "createtime", "value": "2017-02-27T16:12:23.000Z"}, {"field": "description", "value": "Martin McGuinness styrte IRA med st\u00e5lkontroll og sanksjonerte alle terroroperasjoner i Nord-Irland og England. Det var derfor han ble s\u00e5 viktig som fredsbygger og visef\u00f8rsteminister."}, {"field": "dominantimage", "value": "http://www.adressa.no/pluss/magasin/article14306402.ece/c0cxow/ALTERNATES/w980-default/sycc1f7f"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/499a46f74e6744cb04709201a9cd3386df71ea7e.jpg?593e630e"}, {"field": "dominantthumbnaildimensions", "value": "300x169"}, {"field": "heading", "value": ["En gammel kriger g\u00e5r til ro -adressa.no", "Full beredskap", "Sjefsforhandleren", "Dronningen visste", "Den nye tid"]}, {"field": "id", "value": "499a46f74e6744cb04709201a9cd3386df71ea7e"}, {"field": "keyword", "value": ["Ukeadressa", "Utenriks", "Nord-Irland", "Martin McGuinness"]}, {"field": "keywords", "value": "Ukeadressa,Utenriks,Nord-Irland,Martin McGuinness"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-concept", "value": ["gammel kriger", "side", "nyvalg", "dag", "visste", "\u00e5rene", "full beredskap"]}, {"field": "kw-entity", "value": ["county tyrone", "colm meaney", "universitetsavisa", "sinn f\u00e9in", "irlandskomiteen", "nord-irland", "ulster unionist party", "downing street", "nord-irland og england", "callaghan", "ed moloney", "the troubles", "neill", "the guardians", "the journey", "east tyrone", "stormont", "lord mounbatten", "elizabeths", "hara", "a. faren", "adressa", "bogside", "a. men"]}, {"field": "kw-location", "value": ["irland", "london", "donegal", "derry", "belfast", "docklands", "trondheim", "washington", "norge"]}, {"field": "kw-pageclass", "value": "article"}, {"field": "kw-person", "value": ["nick hamm", "ivar m\u00f8lsknes", "michelle o", "johannes paul ii", "arlene foster", "henry mcdonald", "gerry adams", "bill clinton", "timothy spall", "sean o", "martin mcguinness", "einar myrenget", "ian paisley", "gerry o"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14306402.ece/c0cxow/ALTERNATES/w980-default/sycc1f7f"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En gammel kriger g\u00e5r til ro"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/27/En-gammel-kriger-g%C3%A5r-til-ro-14306407.ece"}, {"field": "pageclass", "value": ["article"]}, {"field": "publishtime", "value": "2017-02-27T16:09:15.000Z"}, {"field": "recs-articleid", "value": "14306407"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-27T16:09:15.000Z"}, {"field": "recs-rawtitle", "value": "En gammel kriger g\u00e5r til ro -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Martin McGuinness styrte IRA med st\u00e5lkontroll og sanksjonerte alle terroroperasjoner i Nord-Irland og England. Det var derfor han ble s\u00e5 viktig som fredsbygger og visef\u00f8rsteminister."}, {"field": "thumbnail", "value": "http://content-thumbnail.cxpublic.com/content/thumbnail200x150/499a46f74e6744cb04709201a9cd3386df71ea7e.jpg?593e630e"}, {"field": "thumbnailfullheightdimensions", "value": "200x2500"}, {"field": "timestamp", "value": "2017-06-12T09:46:54.000Z"}, {"field": "title", "value": "En gammel kriger g\u00e5r til ro"}, {"field": "url", "value": "http://www.adressa.no/pluss/magasin/2017/02/27/En-gammel-kriger-g%c3%a5r-til-ro-14306407.ece"}, {"field": "urlhash", "value": "499a46f74e6744cb04709201a9cd3386df71ea7e"}], "score": 0.38762298, "siteId": "9222270286501375973", "id": "499a46f74e6744cb04709201a9cd3386df71ea7e"}

