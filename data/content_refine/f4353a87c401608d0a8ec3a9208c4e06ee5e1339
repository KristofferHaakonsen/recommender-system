{"fields": [{"field": "modifiedtime", "type": "time", "value": "2012-06-20T08:58:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "\u2013 Jeg synes synd p\u00e5 de som bor p\u00e5 Ugla og ikke er glad i sn\u00f8, sier Tore Angell-Petersen (61) og svinger sn\u00f8skuffa utenfor huset i Bj\u00f8rnebyveien i Trondheim.", "Tett sn\u00f8drev i morgentimene har drysset nye centimeter med hvit nedb\u00f8r over oppkj\u00f8rselen.", "At sn\u00f8dybden \u00f8ker jo lenger fra Trondheim sentrum man kommer, kan man se selv hvis man tar turen. Ingen andre steder er br\u00f8ytekantene s\u00e5 h\u00f8ye og sn\u00f8mengdene s\u00e5 store som \u00f8verst p\u00e5 Ugla.", "P\u00e5 225 meters h\u00f8yde, et kort sn\u00f8ballkast unna huset til familien Angell-Petersen, viser den hjemmesnekrede m\u00e5lestaven 125 centimeter sn\u00f8dybde. Det er en tangering av \u00e5rsrekorden fra begynnelsen av januar.", "M\u00e5lestaven har st\u00e5tt p\u00e5 samme sted i snart 30 \u00e5r, omtrent like lenge som 61-\u00e5ringen har bodd p\u00e5 Ugla.", "\u2013 Det er lenge siden jeg har m\u00e5lt s\u00e5 mye sn\u00f8 gjennom en hel vinter som i \u00e5r. Sn\u00f8en kom tidlig i november og har ligget siden.", "De st\u00f8rste sn\u00f8mengdene kom i begynnelsen av januar.", "- Da m\u00e5lte jeg nesten en meter nysn\u00f8 i l\u00f8pet av en uke, forteller Ugla-beboeren, som etter hvert sn\u00f8fall f\u00f8rer sn\u00f8dybden inn i en notisbok.", "Det har han gjort systematisk siden vinteren 1975/76, en av de virkelig store sn\u00f8vintrene i Trondheim. Den gangen bodde han p\u00e5 Havstad.", "\u2013 Vinteren 1975/76 m\u00e5lte jeg over to meter sn\u00f8 i Bymarka. Jeg merket av sn\u00f8h\u00f8yden p\u00e5 et grantre da sn\u00f8dybden var p\u00e5 det st\u00f8rste, og m\u00e5lte hvor langt det var opp fra bakken da v\u00e5ren kom, forteller Angell-Petersen og viser oss en sn\u00f8graf hvor han har plottet inn sn\u00f8dybdene vinter for vinter.", "\u2013 Her p\u00e5 Ugla er sn\u00f8en til \u00e5 stole p\u00e5. Jeg har aldri m\u00e5lt mindre enn 40 centimeter 1. mars. Men det har v\u00e6rt store variasjoner. \u00c5rets vinter er en av de mest sn\u00f8rike p\u00e5 over 20 \u00e5r, sier 61-\u00e5ringen.", "\u2013 Men n\u00e5 er det kanskje slutt p\u00e5 sn\u00f8fallet for i \u00e5r?", "\u2013 Det er jeg ikke sikker p\u00e5. Mange vintre har jeg m\u00e5lt de st\u00f8rste sn\u00f8dybdene i mars eller april. I 1997 var det 185 centimeter sn\u00f8 6. april. Det er ogs\u00e5 den st\u00f8rste sn\u00f8dybden jeg har m\u00e5lt. Det \u00e5ret smeltet den siste sn\u00f8en 1. juni, forteller Tore Angell-Petersenog sender trolig vintergysninger ned over ryggen p\u00e5 de som mener det er mer enn nok sn\u00f8.", "Selv om Ugla er et av byens st\u00f8rste \u00absn\u00f8h\u00f8l\u00bb, mener han det er minst 20 centimeter mer sn\u00f8 i Bymarka enn p\u00e5 Ugla.", "\u2013 Hvor mye sn\u00f8 det offisielt finnes i Bymarka f\u00e5r vi aldri vite. Det burde Meteorologisk institutt gj\u00f8re noe med. Det finnes en m\u00e5lestasjon i Nordmarka i Oslo. Det burde ligge en i Bymarka ogs\u00e5, synes Tore Angell-Petersen, og gj\u00f8r klar til neste m\u00e5ke\u00f8kt.", "Han deler oppkj\u00f8rsel med tre naboer og rydding av 60-70 meter kj\u00f8revei g\u00e5r p\u00e5 omgang.", "Mens flertallet av naboene for lengst har skaffet seg sn\u00f8freser, sverger 61-\u00e5ringen til den gode, gamle sn\u00f8skuffa. \u00c5 m\u00e5ke 60-70 meters oppkj\u00f8rsel for h\u00e5nd synes han ikke er noe \u00e5 skryte av.", "\u2013 En av naboene er pensjonist. Han m\u00e5ker mest av alle, sier Tore Angell-Petersen og myser mot sola som er framme p\u00e5 en sjelden visitt.", "Over Gr\u00e5kallen ligger nye sn\u00f8skyer klare. At de ogs\u00e5 avlegger Bj\u00f8rnebyveien en visitt regner han som sikkert.", "Kanskje blir det en \u00f8kt med sn\u00f8skuffa til kvelds."]}, {"field": "category0", "value": "vaeret"}, {"field": "contenthash", "value": "dacdc88be5cea63221c02f29241a95dc0ac2966d1084f1b5d41a311dcc06b5d5"}, {"field": "createtime", "value": "2017-01-21T08:18:06.000Z"}, {"field": "description", "value": "Bli med til ett av Trondheims mest sn\u00f8fylte steder."}, {"field": "dominantimage", "value": "http://www.adressa.no/incoming/article1300482.ece5/ALTERNATES/w980-default/Snoe_03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f4353a87c401608d0a8ec3a9208c4e06ee5e1339.jpg?5998091e"}, {"field": "dominantthumbnaildimensions", "value": "300x169"}, {"field": "heading", "value": ["Sn\u00f8h\u00f8let p\u00e5 Ugla -adressa.no", "Har m\u00e5lt sn\u00f8 i snart 30 \u00e5r", "185 centimeter sn\u00f8 6. april", "Vil ha m\u00e5lestasjon i Bymarka"]}, {"field": "id", "value": "f4353a87c401608d0a8ec3a9208c4e06ee5e1339"}, {"field": "keyword", "value": ["v\u00e6ret", "nedb\u00f8r", "storm", "nina", "ivar", "hilde", "frida", "orkan"]}, {"field": "keywords", "value": "v\u00e6ret,nedb\u00f8r,storm,nina,ivar,hilde,frida,orkan"}, {"field": "kw-category", "value": "vaeret"}, {"field": "kw-classification", "value": "health-and-fitness"}, {"field": "kw-concept", "value": ["sn\u00f8dybde", "centimeter sn\u00f8", "m\u00e5lt", "sn\u00f8"]}, {"field": "kw-entity", "value": ["ugla", "bj\u00f8rnebyveien", "havstad", "nordmarka", "bymarka", "meteorologisk", "gr\u00e5kallen", "angell-petersen"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["tore angell-petersen", "tore angell-petersenog"]}, {"field": "kw-taxonomy", "value": "vaeret"}, {"field": "og-image", "value": "http://www.adressa.no/incoming/article1300482.ece5/ALTERNATES/w980-default/Snoe_03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sn\u00f8h\u00f8let p\u00e5 Ugla"}, {"field": "og-type", "value": "article"}, {"field": "og-url", "value": "http://www.adressa.no/vaeret/article1285622.ece"}, {"field": "pageclass", "value": ["article"]}, {"field": "publishtime", "value": "2009-03-02T12:21:03.000Z"}, {"field": "recs-articleid", "value": "853205"}, {"field": "recs-category-type", "value": "taxonomy"}, {"field": "recs-category0", "value": "taxonomy|vaeret"}, {"field": "recs-publishtime", "value": "2009-03-02T12:21:03.000Z"}, {"field": "recs-rawtitle", "value": "Sn\u00f8h\u00f8let p\u00e5 Ugla -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "vaeret"}, {"field": "teaser", "value": "Bli med til ett av Trondheims mest sn\u00f8fylte steder."}, {"field": "thumbnail", "value": "http://content-thumbnail.cxpublic.com/content/thumbnail200x150/f4353a87c401608d0a8ec3a9208c4e06ee5e1339.jpg?5998091e"}, {"field": "thumbnailfullheightdimensions", "value": "200x1473"}, {"field": "timestamp", "value": "2017-08-19T09:47:10.000Z"}, {"field": "title", "value": "Sn\u00f8h\u00f8let p\u00e5 Ugla"}, {"field": "url", "value": "http://www.adressa.no/vaeret/article1285622.ece"}, {"field": "urlhash", "value": "f4353a87c401608d0a8ec3a9208c4e06ee5e1339"}], "score": 0.9828995, "siteId": "9222270286501375973", "id": "f4353a87c401608d0a8ec3a9208c4e06ee5e1339"}

