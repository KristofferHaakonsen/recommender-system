{"fields": [{"field": "modifiedtime", "type": "time", "value": "2016-11-30T13:37:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Er du uten \u00e6rend, har du ingen grunn til \u00e5 dra dit. Vals\u00f8yfjorden med tettstedene Vals\u00f8ybotn og Enge ble en skikkelig bakevje da veien ble lagt om midt p\u00e5 90-tallet. Den nye traseen over Vals\u00f8ya sparte inn to mils kj\u00f8ring, og bilistene jublet. Folk p\u00e5 stedet slapp trailere og ferjetravel gjennomfartstrafikk rett forbi kj\u00f8kkend\u00f8ra.", "Men sovnet bygda samtidig? Ville veier-teamet vil finne ut hva som skjer med et lite lokalsamfunn n\u00e5r hovedveien ikke lenger gidder \u00e5 komme innom. Tretten \u00e5r etter regner vi med at det meste er nedlagt. Vi m\u00e5 innr\u00f8mme vi kommer med forventninger om forfallen, verneverdig tristesse og spor av tid som har passert. Falmede skilt og rustne bensinpumper, here we come!", "Sp\u00f8kelsesbygd eller Las Vegas?", "Sent p\u00e5 kvelden kj\u00f8rer vi p\u00e5 smale svinger langs Vinjefjorden. Men hva er dette? Vi passerer Vals\u00f8y-bruene og ser innover fjorden. Sterke, gule lys gir en slags Las Vegas-f\u00f8lelse. Her er det noe som ikke stemmer.", "\u2013 Skjer det noe i Vals\u00f8ybotn? Vi sp\u00f8r folk i nabogrenda Otnes, der vi har overnattet. \u00abBerjebruse\u00bb, svarer de kryptisk og forteller om kultur og bygdeutvikling.", "\u2013 Snakk med Kolbj\u00f8rn Botten, fortsetter de. Vi skj\u00f8nner at han er en av bygdas pilarer. Har vi ikke h\u00f8rt om ham? Er det ikke noe med musikk og lokalhistorie, plateutgivelser og konserter?", "Vi har i alle fall et spor \u00e5 g\u00e5 etter n\u00e5r vi tidlig p\u00e5 morgenen starter ekspedisjonen inn gjennom fjorden. Botten er l\u00e6rer p\u00e5 Vals\u00f8yfjord skole, s\u00e5 det passer bra \u00e5 henge seg p\u00e5 skolebussen som vi tilfeldigvis tar igjen.", "Allerede i skoleg\u00e5rden, der vi treffer vaktmester Bj\u00f8rn Haugen med sn\u00f8skuffa, f\u00e5r vi vite at skolen er d\u00f8dsd\u00f8mt. R\u00e5dmann og politikere mener det er nok med \u00e9n skole i Halsa kommune. Ungene m\u00e5 finne seg i en busstur p\u00e5 noen mil inn til kommunesenteret p\u00e5 Liab\u00f8.", "Nettopp, tenker vi, et sikket tegn p\u00e5 avvikling. Enn\u00e5 har vi ikke oppdaget at vi er p\u00e5 villspor.", "Publikumssuksess i fossen", "Kolbj\u00f8rn Botten har et par fritimer p\u00e5 morgenen, men er likevel p\u00e5 plass. Kjapt f\u00e5r han v\u00e5re hypoteser til \u00e5 rakne.", "\u2013 Bygda har blomstret i de siste \u00e5rene. Vi har f\u00e5tt en del nye arbeidsplasser, og det er ikke tvil om at kulturen ogs\u00e5 har v\u00e6rt viktig. Den drar andre ting med seg.", "N\u00e5 f\u00e5r vi den utrolige historien om konsertene i Storfossen og bygdeutviklingsprosjektet \u00abBerjebruse\u00bb. Det startet med en vill id\u00e9 i hodet til Botten. Han bor selv innerst i Vals\u00f8ybotn der elva Sand\u00e5a renner ut. Noen hundre meter opp i elva er det en h\u00f8y foss. Ideen om \u00e5 arrangere konsert rett under fossen slo ned i ham mens han h\u00f8rte p\u00e5 gruppa Transjoik i Trondheim.", "\u2013 Fantastisk bra musikk, tenkte jeg. De m\u00e5 komme og spille i fossen v\u00e5r!", "Dermed satte Botten i gang. Dette var for fire \u00e5r siden. Han fikk med seg en gruppe arbeidsledige ungdommer, bygde scene og booket artister. Det ble ikke Transjoik, men G\u00e5te var det store navnet dette \u00e5ret og trakk fantastiske 1200 publikummere opp til fossen i juli. En tradisjon var skapt. Neste \u00e5r kom Odd Nordstoga og Dadafon med dobbelt s\u00e5 mange tilskuere, \u00e5ret etter \u00c5ge Aleksandersen og endelig ogs\u00e5 Transjoik. Sist sommer toppet det seg med Vamp og Dance With a Stranger foran 3500 tilskuere.", "\u2013 Plutselig var Vals\u00f8yfjorden i sentrum. Fjorden var full av b\u00e5ter og jeg tror at selvf\u00f8lelsen har f\u00e5tt et kraftig l\u00f8ft. Stedet har v\u00e5knet etter at vi begynte med konsertene. Jeg har v\u00e6rt med som leder i historielaget. Av og til er det artigere \u00e5 skape historie enn \u00e5 lese om den i gulnede papirer!", "Botten sitter p\u00e5 musikkrommet p\u00e5 skolen og snakker seg varm. Vi rister av oss en gryende skuffelse over at alt er annerledes enn vi trodde. Som de ydmyke forskerne vi er, kaster vi like godt bakevjehypotesen p\u00e5 dynga. N\u00e5 vil vi ha med oss Kolbj\u00f8rn Botten inn til fossen for \u00e5 ta bilder.", "Isslottet som trekker folk", "Vi kj\u00f8rer inn fjorden. Botten holder foredrag. Det hundre \u00e5r gamle industristedet Enge, der tresliperiet n\u00e5 huser Geitb\u00e5tmuseet, en stor samling av tradisjonsb\u00e5ter fra Nordm\u00f8re. Tettbebyggelsen med kraftstasjon og arbeiderboliger setter fortsatt preg p\u00e5 stedet som har butikk og bensin, verksted og snekkerbedrift. P\u00e5 \u00abMoskvaneset\u00bb ligger Folkets Hus til forfall. Det rykker i bremsefoten, endelig et Ville veier-objekt! N\u00e5 jobbes det med hotellplaner, sier Botten. Nytt liv i gammel kultur.", "Botten forteller ogs\u00e5 om et annet prosjekt med et rart navn. \u00abHusasnotra\u00bb skal vi f\u00e5 vite mer om, bare vi klarer \u00e5 spore opp Jon Godal, altmuligeksperten som flyttet til bygda for tre \u00e5r siden. Forel\u00f8pig er han som sunket i jorden.", "Men f\u00f8rst fossen. Med fotografen som tungpustet l\u00f8ypebr\u00f8yter vader vi i en halv meter dyp nysn\u00f8 og kommer snart til det som like gjerne kunne ha v\u00e6rt kulisse for en innspilling av Vesaas\u2019 \u00abIsslottet\u00bb. Kolbj\u00f8rn Botten legger ut om artister som badet i kulpen, om planer for ny og st\u00f8rre scene og om hvor fantastisk det er her med tusenvis av tilskuere oppover skr\u00e5ningene.", "N\u00e5 skj\u00f8nner vi at navnet Berjebruse p\u00e5 bygdeutviklingsprosjektet har en velvalgt symbolikk. Berjebruse er nemlig den lokale betegnelsen p\u00e5 bergfrue, en blomst som trives og vokser i fossef\u00f8yken.", "Botten forteller at kraftselskapet har siklet etter \u00e5 bygge ut fossefallene, men at konsertene trolig har lagt de planene d\u00f8de.", "\u2013 Vi har klart \u00e5 ta ut fossens energi p\u00e5 en annen m\u00e5te, sier konsertgr\u00fcnderen.", "Botnabua butikk, bar & kaf\u00e9", "N\u00e5 m\u00e5 Botten forte seg tilbake til skolen, og vi blir igjen p\u00e5 hjemstedet hans. Ville veier-teamet har v\u00e6rt innom atskillige sm\u00e5plasser rundt om i Midt-Norge. Steder som virkelig har blitt bakevjer, steder der bare tomme skall har fortalt om fordums aktivitet. Vals\u00f8ybotn er ikke st\u00f8rre enn mange av disse, med bare knapt hundre innbyggere, har de til og med klart \u00e5 beholde butikken. I en tid der sm\u00e5butikkene p\u00e5 bygda forsvinner som om de var rammet av en smittsom sykdom, er det ingen liten bragd.", "Men s\u00e5 har da ogs\u00e5 Kari Sannes som st\u00e5r bak \u00abBotnabua\u00bb, gjort mer enn \u00e5 sitte og vente bak kassaapparatet. For vel seks \u00e5r siden tok hun over butikken og for to \u00e5r siden kj\u00f8pte hun og dattera lokalene. Der det f\u00f8r var postkontor, har de laget kaf\u00e9 som skifter ham til bar med alle rettigheter de kveldene bygda trenger en bar. Som n\u00e5r noe skal feires eller n\u00e5r det er store fotballkamper p\u00e5 tv. Ikke nok med det, mor og datter Sannes driver ogs\u00e5 med catering og nylig kj\u00f8pte de kafeen \u00abE-39\u00bb p\u00e5 Vinje\u00f8ra i nabokommunen Hemne, rett over fylkesgrensa. Fem arbeidsplasser er skapt.", "\u2013 Her st\u00e5r det til liv, sier Kari. Hun beretter om kj\u00f8ttbedriften som nylig har startet p\u00e5 nabotomta, om sammenslutningen Fjordporten som ledes av en innflytter og om utvidelsene ved Nye Botten settefisk, eller Ler\u00f8y Midnor som de n\u00e5 heter. I samme stund kommer en innleid gjeng arbeidsfolk nettopp fra settefiskanlegget og inntar kafeen. De har fast avtale om lunsj og middag hos Kari. Imens g\u00e5r vi rett over veien der flaggene til verdens fjerde st\u00f8rste matvarekonsern, danske Tullip, blafrer i vestavinden.", "Salami og serranoskinke", "I den nedlagte m\u00f8belfabrikken sendes danske og spanske kj\u00f8ttvarer gjennom \u00abslicemaskinene\u00bb for s\u00e5 \u00e5 bli pakket for det norske markedet. Kjell Otnes, andre generasjon p\u00f8lsemaker fra Enge, leder den lille bedriften med \u00e5tte ansatte. Her g\u00e5r det unna med salami, serranoskinke og et titall andre varianter. Fabrikken eies av Taga Holding der Otnes selv har en eierandel. De har eneretten p\u00e5 \u00e5 selge Tullip-produkter i Norge. Bransjekunnskap, gode kontakter og ledige lokaler som kommunen var villig til \u00e5 selge rimelig, gjorde at Otnes kunne skaffe kj\u00e6rkomne arbeidsplasser til Vals\u00f8ybotn.", "For \u00e5 unng\u00e5 tollrestriksjoner er alt kj\u00f8ttet produsert i Norge, f\u00f8r det sendes til Danmark, der det blir p\u00f8lse. Deretter fraktes p\u00f8lsa til Vals\u00f8ybotn, f\u00f8r ferdigvaren kj\u00f8res ned til hovedlaget i Drammen, for s\u00e5 igjen \u00e5 bli kj\u00f8rt ut til Rema-, Ica- og Coop-butikker over hele landet. Ikke akkurat kortreist.", "Noen hundre meter unna Tullip ligger en annen bedrift som har kunder over hele landet. Hos L\u00f8nnheim Entrepren\u00f8r handler det ikke om mat, men om st\u00e5l. St\u00e5l i imponerende dimensjoner. Her sveiser og lakkerer de konstruksjonene til industrilokaler, idrettshaller og forretningsbygg. 17 mann har arbeid her og sender fra seg tusen tonn st\u00e5l i \u00e5ret.", "Det f\u00e5r vi vite n\u00e5r vi buser inn p\u00e5 kontoret der produksjonsleder Arnfinn Botten, monteringsleder Leif Dyrset og tillitsmann Arnstein Stokke har et viktig m\u00f8te. Som de villig avbryter.", "\u2013 Her i bygda ser vi lyst p\u00e5 framtida, sier Botten og r\u00f8per at han tenker p\u00e5 mer enn st\u00e5lkonstruksjoner. Han snakker om tilrettelegging av historiske verdier, om sommerkonsertene og om unge familier som bygger hus.", "Sammen er vi sterke", "N\u00e5 er det v\u00e5r tur \u00e5 bli sultne, s\u00e5 vi drar tilbake til Botnabua og Karis omelett. Mens vi spiser, tar en ung kvinne med en guttunge plass ved nabobordet. Kaf\u00e9verten kommer bort til oss.", "\u2013 Dette er hun med Fjordporten, sier Kari og introduserer v\u00e5rt nye intervjuobjekt. Sm\u00e5 steder har sine fordeler, tenker vi og tar notatblokka fram mellom omelett og salat.", "\u00c5se Bergseth kom til Vals\u00f8ybotn etter at hun \u00abrota seg i lag med\u00bb en sauebonde fra stedet for seks \u00e5r siden. Hun er bygningsingeni\u00f8r, kommer fra Stryn og har sitt eget firma, 3Dsmia. Hun driver med areal- og landskapsplanlegging og lager animasjoner og modeller for \u00e5 vise fram det hun planlegger. Dessuten er hun daglig leder av Fjordporten Utbygging AS som er en sammenslutning av ni lokale h\u00e5ndverkerfirma i ulike bransjer. Sammen \u00f8nsker de \u00e5 kunne tilby en komplett l\u00f8sning, for eksempel for folk som bygger hytter.", "\u2013 F\u00f8r s\u00e5 vi at firma fra Trondheim og Kristiansund kom med b\u00e5de snekkere og materialer. All verdiskapning skjedde utenbygds. Med Fjordporten st\u00e5r vi sterkere rustet til \u00e5 ta oppdragene lokalt. Vi har invitert med folk vi kjenner og stoler p\u00e5, slik at vi vet vi tilbyr kvalitet.", "Inn p\u00e5 kafeen kommer en mann i kjeledress. Det er \u00c5ses mann Einar Botten, den tidligere nevnte sauebonden. Han g\u00e5r med \u00abBygdaservice\u00bb p\u00e5 ryggen, det er en sammenslutning av b\u00f8nder og maskineiere som tilbyr sine tjenester.", "Han er ikke i tvil om at Vals\u00f8yfjorden har f\u00e5tt ny giv og at kulturen har v\u00e6rt med p\u00e5 \u00e5 skape selvtillit og stolthet.", "\u2013 Bygda blomstrer som bare juling!", "Husasnotra", "Mobiltelefonen v\u00e5r ringer, det er Jon Godal, en av de andre innflyttede ressurspersonene i bygda. Han har f\u00e5tt beskjed om at to bladfyker har v\u00e6rt p\u00e5 jakt etter ham. N\u00e5 skal vi omsider f\u00e5 vite hva Husasnotra er for noe. Den 70-\u00e5rige pedagogen, forfatteren, b\u00e5tbyggeren og h\u00e5ndverksbevareren Godal bor med kone og barn p\u00e5 en g\u00e5rd like i n\u00e6rheten. G\u00e5rdsveien er bratt og nedsn\u00f8dd, men ved \u00e5 plassere fotografen, som er tyngst av oss to, i bagasjerommet kommer Volvoen opp bakken.", "\u2013 Her i Vals\u00f8yfjorden har folk alltid hatt p\u00e5gangsmot. Istedenfor \u00e5 flytte, skifter de yrke. Det er tradisjon for lavteknologisk n\u00e6ringsvirksomhet, sier Godal og ramser opp: h\u00f8velfabrikk, b\u00f8rstefabrikk, sagbruk, tre t\u00f8nnefabrikker, skofabrikk, smie, tresliperi, d\u00f8r- og vindusfabrikk, slakteri og produksjon av s\u00e6rlig fine lj\u00e5er.", "Gjennom stiftelsen Husasnotra er han i ferd med \u00e5 etablere et l\u00e6rested for tradisjonsh\u00e5ndverk. Dette skal etter planen skje i regi av Geitb\u00e5tmuseet som vil bli en del av Nordm\u00f8re museum og i samarbeid med offentlig finansierte h\u00e5ndverksmilj\u00f8er i Tr\u00f8ndelag og Oppland. Lokalene skal de f\u00f8re opp selv, p\u00e5 den m\u00e5ten det var vanlig \u00e5 bygge store driftsbygninger fram til ca. 1950. Med trevirke fra en h\u00e5ndplukket skogteig i Meldal skal et bygg p\u00e5 400 kvadratmeter reises.", "Byggingen organiseres som kurs i ulike former for trearbeid. Blant annet skal ni langtidsl\u00e6rlinger, eller \u00abn\u00e6mingar\u00bb som Godal kaller dem, over tre \u00e5r ta til seg kunnskap p\u00e5 niv\u00e5 ut over svennebrev. I tillegg til b\u00e5tbygging, er det meningen \u00e5 tilby spesialisering innen tre grener av t\u00f8mrerfaget: Reise konstruksjoner, liggende t\u00f8mmer og tekking/kledning. Kunnskapen skal v\u00e6re smal og lokal.", "\u2013 N\u00e6mingane h\u00e5per vi vil fungere som bjellekyr og sosiale stjerner i sine hjemlige milj\u00f8, sier Godal.", "Og det merkelige ordet husasnotra? Det er funnet to ganger i gamle islandske tekster og var trolig betegnelsen p\u00e5 et verdifullt navigasjonsredskap som kunne vise veien hjem. Noe som peker mot hus i betydningen stjernebilde. Eller som det er skrevet i prosjektpapirene: \u00abVisjon\u00e6r framtidsretta aktivitet som bygger p\u00e5 tradisjon\u00bb.", "Ny \u00abkjerrringvei\u00bb?", "N\u00e5r du kan velge om du vil \u00f8kse treverk p\u00e5 gammelm\u00e5ten, sveise st\u00e5l p\u00e5 nym\u00e5ten, pakke danskep\u00f8lse eller lage mat, og etterp\u00e5 g\u00e5 p\u00e5 bar i posthuset om kvelden for \u00e5 planlegge neste sommers fossekonsert sammen med resten av bygda, ja da er det kanskje ikke s\u00e5 ille \u00e5 bo i ei bakevje?", "Sa vi bakevje? Idet vi kj\u00f8rer ut langs fjorden med kurs for Tr\u00f8ndelag, kommer vi p\u00e5 at vals\u00f8yfjordingene jobber med \u00e5 skaffe seg en ekstra \u00abutgang\u00bb. De vil ha vei over heia til B\u00f8verdalen og nabokommunen Surnadal. Som Kolbj\u00f8rn Botten sa tidligere p\u00e5 dagen:", "\u2013 Det er bare \u00e5 la veien f\u00f8lge den gamle stien som karene brukte da de skulle skaffe seg kvinnfolk. Kjerringene i Vals\u00f8ybotn er jo b\u00f8verdalinger alle i hop.\u00bf"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "8ecfb58f8cf0af25fe40bb09dbd6bb78d81446a2876aaee9b936785800785b23"}, {"field": "createtime", "value": "2017-05-02T12:35:15.000Z"}, {"field": "description", "value": "P\u00e5 kartet er Vals\u00f8yfjorden den perfekte bakevje. I virkeligheten har de oppskriften p\u00e5 hvordan en avkrok kan overleve."}, {"field": "dominantimage", "value": "http://www.adressa.no/incoming/article1191806.ece5/ALTERNATES/w980-default/VALSOEYFJORDEN6370"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9475b230c059f74e80cdff5d96bdd406a047e3a7.jpg?597095a3"}, {"field": "dominantthumbnaildimensions", "value": "300x169"}, {"field": "heading", "value": "Ekspedisjon til bakevja - trodde vi.. -adressa.no"}, {"field": "id", "value": "9475b230c059f74e80cdff5d96bdd406a047e3a7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-company", "value": ["fjordporten utbygging as", "taga holding"]}, {"field": "kw-concept", "value": ["stedet", "bygda", "bakevje", "skole", "lokal", "konsert", "bygg", "foss", "vei"]}, {"field": "kw-entity", "value": ["botnabua", "vals\u00f8ya", "nordm\u00f8re", "vamp og dance with", "vals\u00f8ybotn", "berjebruse", "volvoen", "b\u00f8verdalen", "nye botten", "transjoik", "vesaas", "botnabua og karis", "vals\u00f8y", "odd nordstoga og dadafon", "l\u00f8nnheim entrepren\u00f8r", "ler\u00f8y midnor", "vals\u00f8yfjord", "bygdaservice", "storfossen", "folkets hus", "coop", "vinje\u00f8ra", "trondheim og kristiansund", "sand\u00e5a", "enge", "geitb\u00e5tmuseet", "vals\u00f8ybotn og enge", "dance with", "moskvaneset", "rema", "\u00e5ses", "husasnotra", "isslottet", "liab\u00f8", "tr\u00f8ndelag og oppland", "stranger", "botten", "tullip", "g\u00e5te"]}, {"field": "kw-location", "value": ["midt-norge", "vals\u00f8yfjorden", "ica", "halsa", "danmark", "surnadal", "vinjefjorden", "tr\u00f8ndelag", "trondheim", "norge", "stryn", "las vegas", "hemne", "meldal", "drammen"]}, {"field": "kw-pageclass", "value": "article"}, {"field": "kw-person", "value": ["einar botten", "jon godal", "arnstein stokke", "kjell otnes", "kari sannes", "arnfinn botten", "\u00e5ge aleksandersen", "leif dyrset", "bj\u00f8rn haugen", "\u00e5se bergseth", "odd nordstoga", "kolbj\u00f8rn botten"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1191806.ece5/ALTERNATES/w980-default/VALSOEYFJORDEN6370"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekspedisjon til bakevja - trodde vi.."}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2007/02/16/Ekspedisjon-til-bakevja-trodde-vi..-1443448.ece"}, {"field": "pageclass", "value": ["article"]}, {"field": "publishtime", "value": "2007-02-16T14:50:57.000Z"}, {"field": "recs-articleid", "value": "1443448"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2007-02-16T14:50:57.000Z"}, {"field": "recs-rawtitle", "value": "Ekspedisjon til bakevja - trodde vi.. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "P\u00e5 kartet er Vals\u00f8yfjorden den perfekte bakevje. I virkeligheten har de oppskriften p\u00e5 hvordan en avkrok kan overleve."}, {"field": "thumbnail", "value": "http://content-thumbnail.cxpublic.com/content/thumbnail200x150/9475b230c059f74e80cdff5d96bdd406a047e3a7.jpg?597095a3"}, {"field": "thumbnailfullheightdimensions", "value": "200x2956"}, {"field": "timestamp", "value": "2017-07-20T11:36:03.000Z"}, {"field": "title", "value": "Ekspedisjon til bakevja - trodde vi.."}, {"field": "url", "value": "http://www.adressa.no/tema/villeveier/2007/02/16/Ekspedisjon-til-bakevja-trodde-vi..-1443448.ece"}, {"field": "urlhash", "value": "9475b230c059f74e80cdff5d96bdd406a047e3a7"}], "score": 0.572387, "siteId": "9222270286501375973", "id": "9475b230c059f74e80cdff5d96bdd406a047e3a7"}

