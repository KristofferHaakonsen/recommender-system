{"fields": [{"field": "modifiedtime", "type": "time", "value": "2012-11-15T07:08:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Opp gjennom \u00e5rene har spr\u00e5ket endret seg mye. Flere store rettskrivingsreformer sa sitt om spr\u00e5kutviklingen i det forrige \u00e5rhundret. Rettskriving, grammatikk og nye ord er en dokumentert del av utviklingen. Noe annet som er like viktig for mottakerne av et budskap, er at holdningene til spr\u00e5kbruk ogs\u00e5 endrer seg i takt med tiden.", "For en moderne organisasjon er nettopp holdningen til spr\u00e5kbruk en viktig del av utviklingsarbeidet. Det gjelder muntlig spr\u00e5k, men ogs\u00e5 skriftlig. Vi har ikke gjort jobben idet vi sender fra oss et brev som svar p\u00e5 en henvendelse. Vi skal forsikre oss om at innholdet er forst\u00e5elig. At du som mottaker faktisk skj\u00f8nner hva som st\u00e5r. Det handler om brukervennlighet og det \u00e5 v\u00e6re im\u00f8tekommende. Men ogs\u00e5 om rettssikkerhet. Om demokrati. Og om effektivitet.", "Statens vegvesen er en viktig akt\u00f8r i samfunnsutviklingen. Vi planlegger, bygger, drifter og vedlikeholder gode og sikre trafikkl\u00f8sninger. Dette gj\u00f8r vi i samspill med andre. Vi har ogs\u00e5 ansvar for tilsyn og kontroll med dere som ferdes p\u00e5 vegene. Kort sagt er vi p\u00e5 veg for et bedre samfunn. For \u00e5 n\u00e5 m\u00e5let v\u00e5rt har vi tett kontakt med publikum. Vi snakker med folk hver eneste dag. Og hver eneste dag sender vi ut tusenvis av brev. En eller annen gang i l\u00f8pet av livet kommer de fleste i kontakt med oss. Kanskje skal du s\u00f8ke om f\u00f8rerkort, ny avkj\u00f8rsel til eiendommen, nytt vognkort eller du f\u00e5r p\u00e5minnelse om EU-kontroll. Da skal vi kommunisere tydelig. Ingeni\u00f8rene, juristene, arkitektene, \u00f8konomene, samfunnsviterne og andre fagpersoner som jobber hos oss skal skrive slik at du raskt forst\u00e5r innholdet. For \u00e5 sikre at dette skjer, er vi med i \u00abKlart spr\u00e5k i staten\u00bb. Prosjektet er et samarbeid mellom Spr\u00e5kr\u00e5det og Direktoratet for forvaltning og IKT, og bidrar til at vi jobber m\u00e5lrettet og systematisk med spr\u00e5k.", "Noen sp\u00f8r seg kanskje om det har noen hensikt \u00e5 satse p\u00e5 spr\u00e5k. Svaret er ja. Statens vegvesen har grelle eksempler p\u00e5 at vi har forvirret publikum med komplisert spr\u00e5k. Slik skrev vi tidligere brevet som handlet om p\u00e5minnelse om EU-kontroll: \u00abVi har mottatt melding om eierskifte for kj\u00f8ret\u00f8y med ovenst\u00e5ende kjennemerke. For at vi skal kunne omregistrere kj\u00f8ret\u00f8yet og utstede nytt vognkort, m\u00e5 vi be Dem som ny eier om \u00e5 ordne de forhold som er nevnt nedenfor, eller innlevere kjennemerke og vognkort, innen den frist som er angitt ovenfor\u00bb. Vi fikk utallige henvendelser fra folk som lurte p\u00e5 hva brevet egentlig bet\u00f8d. Dette tok vi p\u00e5 alvor, og etter en grundig spr\u00e5kvask ser brevet n\u00e5 slik ut: \u00abTakk for salgsmeldingen for kj\u00f8ret\u00f8yet du har kj\u00f8pt. Husk at kj\u00f8ret\u00f8yet ikke kan brukes f\u00f8r du har mottatt vognkortet. For at vi skal sende deg vognkortet, m\u00e5 du betale omregistreringsavgiften og ansvarsforsikre kj\u00f8ret\u00f8yet.\u00bb", "Fagterminologi som virket som st\u00f8y for leseren er fjernet. Meningsinnholdet er det samme. Dette brevet sender vi ut omkring 500.000 eksemplarer av i \u00e5ret. Folk forst\u00e5r det og vi trenger ikke \u00e5 bruke ressurser p\u00e5 \u00e5 forklare innholdet p\u00e5 nytt. Utallige arbeidstimer er spart for oss. Mye tid og frustrasjon er spart for mottakerne av brevet.", "For tre \u00e5r siden svarte en av tre personer i Norge at offentlige skjema er vanskelige \u00e5 fylle ut. Av 1,3 millioner personene som deltok i sp\u00f8rreunders\u00f8kelsen, svarte halvparten at de tok kontakt med avsenderen for \u00e5 f\u00e5 hjelp til \u00e5 fylle ut skjemaet. Det betyr 650.000 henvendelser til offentlige kontorer \u2013 henvendelser som kunne ha v\u00e6rt unng\u00e5tt.", "I Statens vegvesen kommer vi til \u00e5 fortsette \u00e5 jobbe systematisk for et bedre og klarere spr\u00e5k. Vi kurser medarbeidere, gir tips, diskuterer spr\u00e5k og jakter p\u00e5 forbedringer. Vi er i godt selskap b\u00e5de nasjonalt og internasjonalt. President Barack Obama har skrevet under en lov i USA som stiller krav til at borgerne skal f\u00e5 forst\u00e5elig informasjon fra staten. Sverige har satset stort p\u00e5 klarspr\u00e5karbeid, og fikk i 2009 en egen spr\u00e5klov som krever et klart og forst\u00e5elig offentlig spr\u00e5k. EU har klarspr\u00e5kkampanjen \u00abhow to write clearly\u00bb. Dette er viktig arbeid. Vi lever i et multikulturelt samfunn, og i et arbeidsmarked der arbeidskraften flyter raskere mellom landene enn spr\u00e5kkunnskapen. Mengden informasjon \u00f8ker. Aldri har folk f\u00e5tt s\u00e5 mye informasjon p\u00e5 s\u00e5 kort tid, og i s\u00e5 mange kanaler, som i dag.", "Da er det v\u00e5r jobb \u00e5 komme p\u00e5 banen. V\u00e6re tydelige p\u00e5 budskapet. Skrive slik at folk forst\u00e5r. Det er ogs\u00e5 helt i tr\u00e5d med Statens vegvesens verdier om \u00e5 v\u00e6re profesjonell, inkluderende og fremtidsrettet.", "Vi er ikke i tvil: Klart spr\u00e5k l\u00f8nner seg."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "0d7679552536649138cd6f532cd8adedea02e1193b5e00edd24b23983f4dbdc4"}, {"field": "createtime", "value": "2015-09-21T14:29:18.000Z"}, {"field": "description", "value": "Spr\u00e5ket v\u00e5rt er b\u00e6rebjelken i all kommunikasjon."}, {"field": "dominantimage", "value": "http://www.adressa.no/incoming/article6653439.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/004e0e0b22a21cad348b62265defaa6873f24f20.jpg?59943b0c"}, {"field": "dominantthumbnaildimensions", "value": "300x169"}, {"field": "heading", "value": "Klart spr\u00e5k l\u00f8nner seg -adressa.no"}, {"field": "id", "value": "004e0e0b22a21cad348b62265defaa6873f24f20"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["klart spr\u00e5k", "spr\u00e5k", "klart spr\u00e5k l\u00f8nner", "statens vegvesen", "klart"]}, {"field": "kw-entity", "value": ["klart", "spr\u00e5kr\u00e5det og direktoratet", "statens"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "barack obama"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6653439.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klart spr\u00e5k l\u00f8nner seg"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6653427.ece"}, {"field": "pageclass", "value": ["article"]}, {"field": "publishtime", "value": "2012-11-15T04:00:45.000Z"}, {"field": "recs-articleid", "value": "6653427"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-11-15T04:00:45.000Z"}, {"field": "recs-rawtitle", "value": "Klart spr\u00e5k l\u00f8nner seg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Spr\u00e5ket v\u00e5rt er b\u00e6rebjelken i all kommunikasjon."}, {"field": "thumbnail", "value": "http://content-thumbnail.cxpublic.com/content/thumbnail200x150/004e0e0b22a21cad348b62265defaa6873f24f20.jpg?59943b0c"}, {"field": "thumbnailfullheightdimensions", "value": "200x1235"}, {"field": "timestamp", "value": "2017-08-16T12:31:08.000Z"}, {"field": "title", "value": "Klart spr\u00e5k l\u00f8nner seg"}, {"field": "url", "value": "http://www.adressa.no/meninger/kronikker/article6653427.ece"}, {"field": "urlhash", "value": "004e0e0b22a21cad348b62265defaa6873f24f20"}], "score": 0.7035069, "siteId": "9222270286501375973", "id": "004e0e0b22a21cad348b62265defaa6873f24f20"}

