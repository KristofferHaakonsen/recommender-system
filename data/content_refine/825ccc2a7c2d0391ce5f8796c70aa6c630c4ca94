{"fields": [{"field": "modifiedtime", "type": "time", "value": "2017-02-21T20:58:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "andreas bakke foss/aftenposten"}, {"field": "body", "value": ["Saken oppdateres.", "P\u00c5 V\u00c5R VAKT", "\u00abR\u00f8dpunktsiktet ligger n\u00e5 i pannen til den mulige terroristen, som kommer mot dem. Ragnar flytter rolig velgeren p\u00e5 v\u00e5penet sitt fra \u00abenkeltskudd\u00bb til \u00abflerskudd\u00bb.", "Han konsentrerer seg om \u00e5 ha kontroll p\u00e5 puls, slik at skuddet blir rent og ikke p\u00e5virket av pust.", "Det er hans eget v\u00e5pen. Han skyter mer enn 450 timer med det hvert \u00e5r. Han vet n\u00f8yaktig n\u00e5r skuddet kommer.", "N\u00e5 er det ingen b\u00f8nn lenger. Mannen skal d\u00f8. Han har passert merket i terrenget og gj\u00f8r ingen antydning til \u00e5 stoppe. Ingen flere advarsler. Fingeren som ligger rundt avtrekket, dras rolig inn.\u00bb", "For f\u00f8rste gang forteller politimennene som deltok i den omstridte politiaksjonen, \u00e5pent om hva de opplevde den regntunge terrorfredagen p\u00e5 Ut\u00f8ya 22. juli 2011, skriver Aftenposten .", "Forfatter Malin Stens\u00f8nes har dybdeintervjuet 20 av de 26 operat\u00f8rene som var med i aksjonen.", "I boken P\u00e5 v\u00e5r vakt \u2013 Beretninger fra politiets beredskapstropp tar politifolkene et oppgj\u00f8r med det de mener er faktiske feil og metodiske mangler i 22. juli-kommisjonens rapport.", "\u2013 De m\u00e5 ha trodd jeg l\u00f8y, sier aksjonslederen om sitt m\u00f8te med kommisjonen.", "Et sp\u00f8rsm\u00e5l er alltid helt sentralt i enhver politiaksjon: Hva slags styrke og kapasitet har motstanderen? Svaret avgj\u00f8r valg av ressurser og ikke minst taktikk.", "Men hva slags informasjon hadde politiet egentlig da de aksjonerte mot Ut\u00f8ya? Hva trodde politiet selv ventet p\u00e5 dem p\u00e5 den 12 000 kvadratmeter store \u00f8ya ute i Tyrifjorden denne fredagen?", "\u00abBj\u00f8rn ser ingen bevegelser i terrenget. Han g\u00e5r ut fra at gjerningsmennene ligger i skjul og venter til de kommer n\u00e6rmere. De er f\u00f8rste b\u00e5t inn til \u00f8ya. Da de nesten er fremme, snur Bj\u00f8rn seg til operat\u00f8rene:", "\u2013 H\u00f8r her! N\u00e5 n\u00e6rmer vi oss, gutta! N\u00e5 kommer vi til \u00e5 m\u00f8te motstand. Det er dette vi har trent for. N\u00e5 skal vi virkelig gi jernet og vise hva vi er gode for. Hvis \u00e9n av oss blir skutt \u2013 fortsett! Vi gir oss ikke f\u00f8r all motstand er nedkjempet. Fem alvorstunge ansikter er vendt mot ham. De nikker. Det er forst\u00e5tt\u00bb (P\u00c5 V\u00c5R VAKT)", "Samtlige av de 20 operat\u00f8rene som er intervjuet i boken, har gitt uttrykk for at deres forst\u00e5else av situasjonen var som dette:", "Tre til fem gjerningsmenn med automatv\u00e5pen.", "Denne informasjonen var, if\u00f8lge boken, basert p\u00e5 to telefonsamtaler:", "Den f\u00f8rste samtalen var mellom en av ungdommene p\u00e5 Ut\u00f8ya og en person i beredskapstroppen like f\u00f8r klokken halv seks, f\u00e5 minutter etter at Behring Breivik ankom \u00f8ya.", "Den andre samtalen kom inn til Oslo politidistrikt fra en innringer som nettopp hadde snakket med en av ungdommene p\u00e5 Ut\u00f8ya, som fortalte at det var en mann som hadde tatt tilhold i et hvitt hus, og at det muligens var eksplosiver i tr\u00e6rne.", "Helge Mehus, dav\u00e6rende nestkommanderende i beredskapstroppen, meldte den siste samtalen videre til troppens kommandosentral, som igjen meldte det ut til de andre operat\u00f8rene.", "Flere av teamlederne bekrefter i boken at de mottok opplysningen om tre til fem gjerningspersoner p\u00e5 mobilen, og enda flere operat\u00f8rer bekrefter at denne informasjonen ble delt i bilene p\u00e5 vei til Ut\u00f8ya.", "Tankene gikk mot et angrepslag som var ute etter \u00e5 gj\u00f8re mest mulig skade og som kom til \u00e5 gj\u00f8re kraftig motstand n\u00e5r beredskapstroppen gikk til aksjon.", "Budskapet ble if\u00f8lge boken gjentatt flere ganger under aksjonen. Tre til fem gjerningsmenn som skyter med automatv\u00e5pen og muligens bruk av eksplosiver.", "Det var oppfatningen da de satte seg i den r\u00f8de gummib\u00e5ten som senere stoppet. Det var oppfatningen da de gikk i land p\u00e5 Ut\u00f8ya.", "Det var oppfatningen da Anders Behring Breivik ble p\u00e5grepet, etter den f\u00f8rste samtalen med ham og da politiet s\u00e5 alle de d\u00f8de i Kaf\u00e9bygget.", "Og det var oppfatningen i timene som fulgte, da politiet gjennoms\u00f8kte \u00f8ya, talte d\u00f8de og hjalp s\u00e5rede.", "Men i boken hevder mannskapene at ingen i styrken ble trodd av 22. juli-kommisjonen p\u00e5 noe av det mest sentrale: grunnlaget for denne situasjonsforst\u00e5elsen.", "Det har falt den spesialtrente innsatsstyrken mot terror tungt for brystet.", "\u00abDe kommer inn fra hver sin side og tar tak i hver sin arm. Innsatslederen setter p\u00e5 ham h\u00e5ndjern mens Per holder ham. Det er overfl\u00f8dig. Mannen yter ingen motstand.", "\u2013 Det er ikke dere jeg skal ta, sier mannen. \u2013 Dere er mine br\u00f8dre.", "\u2013 Hvor er de andre?", "Det er Per som sp\u00f8r: \u2013 Er dere flere?", "\u2013 Ja, vi er flere, svarer mannen.", "\u2013 Hvor er riflen di?", "Igjen er det Per som sp\u00f8r.", "\u2013 Den ligger bak der, svarer mannen og viser retningen med hodet.", "\u2013 Hvor er de andre?", "\u2013 Det er det vi skal forhandle om, svarer mannen. \u2013 Ta meg med til kammeret, s\u00e5 vi kan f\u00e5 begynt.\u00bb (P\u00c5 V\u00c5R VAKT)", "22. juli-kommisjonen er klinkende klar i sin konklusjon:", "Den r\u00e5dende oppfatningen \u00abp\u00e5 taktisk niv\u00e5\u00bb var at det var \u00e9n gjerningsperson. Flere intervjuer underbygget dette, sl\u00e5r kommisjonen fast i rapporten som ble lagt frem 13. august 2012.", "Kommunikasjonen p\u00e5 telefon- og radiosambandet til Nordre Buskerud politidistrikt etterlot et \u00abentydig situasjonsbilde av \u00e9n gjerningsperson og hvor mulige eksplosiver ikke inng\u00e5r\u00bb, mener kommisjonen.", "Dette gjaldt b\u00e5de meldinger fra lokale tjenestemenn, operasjonssentralen og Beredskapstroppen, if\u00f8lge kommisjonen.", "Det var ikke noe grunnlag for \u00e5 forvente at politiet skulle bli konfrontert med 3\u20135 gjerningspersoner, ei heller at det skulle v\u00e6re eksplosiver p\u00e5 Ut\u00f8ya, er konklusjonen.", "Dette er helt feil, mener politiet selv. If\u00f8lge intervjuene i boken var situasjonsforst\u00e5elsen til politimennene helt klar, ogs\u00e5 etter at Behring Breivik var p\u00e5grepet og det var d\u00f8de og skadede overalt:", "\u00abDet er IED-er (improviserte bomber) og flere gjerningsmenn p\u00e5 \u00f8ya. Det er trusselforst\u00e5elsen. Amund bekrefter at meldingen er mottatt.", "Han samler sine, gjentar situasjonsbeskrivelsen og gir sine ordrer til de andre. Det er gjerningsmenn som er m\u00e5let. \u00c9n er tatt. N\u00e5 skal de ta de andre. Ingen vil v\u00e6re trygge f\u00f8r de har kontroll p\u00e5 gjerningsmennene.\u00bb", "22. juli-kommisjonen kalte inn \u00e5tte personer fra politiets beredskapstropp til intervju, inkludert ledere og stab. Forfatteren har intervjuet alle.", "\u00abAmund\u00bb, som \u00f8nsker \u00e5 v\u00e6re anonym i boken, ledet en av de mest krevende delene av politiaksjonen p\u00e5 Ut\u00f8ya, men hevder han ikke ble spurt om s\u00e6rlig annet enn \u00abhvorfor vi tok til venstre ned til en campingplass\u2013f\u00f8r aksjonen var begynt\u00bb.", "\u2013 I ettertid f\u00f8lte jeg skuffelse over at kommisjonen fremsto som s\u00e5 mediedrevet i sine sp\u00f8rsm\u00e5l og at den ikke var mer interessert i \u00e5 avdekke andre forhold, sier han i boken.", "Terje, som ledet aksjonen p\u00e5 Ut\u00f8ya, omtaler m\u00f8tet med 22. juli-kommisjonen slik i boken.", "\u2013 De m\u00e5 jo ha trodd jeg l\u00f8y.", "Han forst\u00e5r ikke hvordan 22. juli-kommisjonen kunne konkludere som den gjorde n\u00e5r det gjaldt antall gjerningsmenn.", "If\u00f8lge aksjonslederen er dette stikk i strid med hvordan Beredskapstroppen leste trusselbildet.", "Terje sier at aksjonen p\u00e5 Ut\u00f8ya ble utformet p\u00e5 p\u00e5 informasjon om tre til fem gjerningsmenn og at aksjonen ville sett sv\u00e6rt annerledes ut med et annet bilde av situasjonen.", "22. juli-kommisjonen roste  politiet for aksjonen p\u00e5 Ut\u00f8ya, da de f\u00f8rst kom i land. Mot og hurtighet. Godt f\u00f8rstehjelpsarbeid og evakuering.", "Men om man legger til grunn at det var \u00e9n gjerningsmann, s\u00e5 var det ingen god politiaksjon, mener Terje.", "\u2013 For da skulle vi gjort noe helt annet. Da skulle vi ha f\u00e5tt helsepersonell ut umiddelbart og startet behandling og evakuering.", "\u2013 Hele aksjonen var jo basert p\u00e5 at det var flere gjerningsmenn. Hvis jeg som aksjonsleder hadde organisert aksjonen slik vi gjorde, med kunnskap om at det var \u00e9n gjerningsmann, burde jeg ha v\u00e6rt avskiltet som politi, fastsl\u00e5r Terje.", "Han mener han var krystallklar til kommisjonen: Hans situasjonsbilde var tre til fem gjerningsmenn, lenge f\u00f8r politiet aksjonerte p\u00e5 Ut\u00f8ya.", "If\u00f8lge Terje fikk han ikke ett kritisk sp\u00f8rsm\u00e5l om hans situasjonsforst\u00e5else n\u00e5r det gjaldt gjerningsmenn da han var hos kommisjonen. Han sier han aldri ble konfrontert med at kommisjonen hadde et annet syn.", "Han ledet aksjonen p\u00e5 Ut\u00f8ya og mener det er \u00abnoks\u00e5 \u00e5penbart\u00bb at han vet hvilken situasjonsforst\u00e5else de hadde.", "\u2013 Og ettersom vi faktisk var innsatsstyrke p\u00e5 \u00f8ya, er det vanskelig \u00e5 forst\u00e5 at dette ikke ble tillagt vekt, sier han i boken.", "Fra august 2011 begynte mediene \u00e5 kreve svar p\u00e5 hvorfor det tok politiet \u00e9n time og ni minutter \u00e5 p\u00e5gripe massedrapsmannen.", "I mediestormen som fulgte om politiaksjonen, f\u00f8ler Beredskapstroppen at de ble st\u00e5ende alene. Mange opplevde situasjonen som fortvilende, if\u00f8lge boken.", "De ble igjen og igjen \u00abassosiert med det som ikke lyktes\u00bb.", "22. juli-kommisjonen kom med  knallhard kronikk mot politiets aksjon da de offentliggjorde sin rapport p\u00e5 nesten 500 sider.", "For en hel verden slo kommisjonen fast at myndighetenes evne til \u00e5 beskytte menneskene p\u00e5 Ut\u00f8ya sviktet da det gjaldt som mest.", "En raskere politiaksjon var mulig, og Anders Behring Breivik kunne ha v\u00e6rt stanset tidligere den dagen han drepte 77 mennesker.", "Johan Fredriksen overtok som stabssjef i Oslo-politiet klokken 22 fredag 22. juli.", "Det var Fredriksen som ble sendt ut for \u00e5 m\u00f8te pressen i dagene, ukene og m\u00e5nedene med kritikk som fulgte.", "I boken setter han for f\u00f8rste gang ord p\u00e5 hva han mener om kommisjonens kritikk. Og g\u00e5r til angrep p\u00e5 den kjente frasen om at 22. juli er historien om ressursene som ikke fant hverandre.", "\u2013 Det er like mye fortellingen om ressursene som ikke fantes, og som fortsatt ikke finnes, sier Fredriksen i boken.", "Han er enig med kommisjonen i at en raskere politiaksjon hadde v\u00e6rt mulig, men sier det baserer seg p\u00e5 en forutsetning om at alt var kjent og fungerte optimalt til enhver tid.", "\u2013 Slik var det ikke 22. juli, og slik kommer det heller ikke til \u00e5 v\u00e6re i fremtidige hendelser, sier Fredriksen.", "Politilederen mener 22. juli-kommisjonen setter opp et m\u00e5l som ikke er mulig \u00e5 n\u00e5, hverken for politiet eller andre, og hevder politiet ikke ble m\u00e5lt p\u00e5 det de gjorde i sanntid, basert p\u00e5 de muligheter og forutsetninger de faktisk hadde.", "\u2013 Vi ble m\u00e5lt i etterp\u00e5klokskapens klare lys og p\u00e5 informasjon og kunnskap som ikke fantes i situasjonen, eller p\u00e5 det tidspunktet, sier Fredriksen i boken.", "If\u00f8lge forfatter Stens\u00f8nes st\u00f8ttes dette av mange i politietaten:", "\u00abMange peker p\u00e5 avstanden mellom idealer og forventninger p\u00e5 den ene siden, og faktisk responstid p\u00e5 den andre\u00bb, skriver hun.", "Fredriksen \u00f8nsker ikke \u00e5 svare p\u00e5 sp\u00f8rsm\u00e5l fra Aftenposten om kritikken han kommer med, og henviser til boken.", "Den erfarne politimannen Anders Snortheimsmoen var sjefen for Beredskapstroppen 22. juli 2011.", "I boken forteller han om \u00aben veldig spesiell stemning etter 22. juli i hele etaten\u00bb. Han sier mange var redde for jobbene sine. For ansvaret. For \u00e5 bli identifisert med gale beslutninger.", "Snortheimsmoen var en av politilederne som sammen med Johan Fredriksen tidlig gikk ut i offentligheten og pr\u00f8vde \u00e5 gi en forklaring.", "Til Aftenposten sier han at han etter terrorangrepene fors\u00f8kte \u00e5 g\u00e5 ut med det han og troppen mente var viktig og riktig for at folk skulle f\u00e5 et s\u00e5 korrekt bilde som mulig \u00e5 vurdere politiets innsats ut ifra.", "\u00c5penheten fra beredskapstroppen om det som hadde skjedd, gikk langt utover vanlig praksis fra tidligere aksjoner, mener Snortheimsmoen.", "\u2013 Folk fikk gj\u00f8re opp sin egen mening, men det var for \u00e5 f\u00e5 frem et mer korrekt bilde, slik vi s\u00e5 det. Men det ble slik at journalister og andre stilte seg tvilende til det vi sa. Samtidig skulle man ikke unnskylde seg, sier Snortheimsmoen til Aftenposten.", "Og i boken forteller han at det er \u00e9n ting han angrer han p\u00e5 i ettertid n\u00e5r det gjelder hans egen h\u00e5ndtering.", "\u2013 Jeg burde tydeligere ha formulert hva vi mente da 22. juli-kommisjonen fremla sin rapport. Vi diskuterte det i ledergruppen i Oslo politidistrikt, men beslutningen var at vi ikke skulle g\u00e5 ut. Det burde vi ha gjort, sier han i boken.", "Han sier de vurderte om de skulle si noe tidligere, men valgte ikke \u00e5 gj\u00f8re det blant annet av hensyn til de p\u00e5r\u00f8rende og etterlatte.", "\u2013 Policyen ble at da rapporten kom, var det slutt. Det var fasiten, sier Snortheimsmoen.", "Men n\u00e5r boken n\u00e5 kommer, f\u00f8lte Snortheimsmoen at det m\u00e5tte sies.", "\u2013 For meg personlig er det veldig viktig at det blir sagt, sier han til Aftenposten.", "Og til kommisjonens p\u00e5stander om situasjonsforst\u00e5elsen sier han f\u00f8lgende til Aftenposten:", "\u2013 Det viser bare at kommisjonen ikke har den kompetansen den skulle ha til \u00e5 vurdere hva som skjer i en akutt krise.", "Ragnar, som egentlig heter noe annet, var sv\u00e6rt n\u00e6r ved \u00e5 skyte Anders Behring Breivik under p\u00e5gripelsen p\u00e5 Ut\u00f8ya.", "Mens han har fingeren p\u00e5 avtrekket, stanser terroristen. Han blir st\u00e5ende stille foran politifolkene med armene rett ut og h\u00e5ndflatene vendt mot dem.", "Han ser rett p\u00e5 Ragnar, som l\u00f8sner grepet rundt avtrekkeren og roper: \u2013 Hold armene rett ut! Ned p\u00e5 kne! Terroristen blir p\u00e5grepet uten \u00e5 gj\u00f8re motstand.", "I boken forteller Ragnar for f\u00f8rste gang om minuttene og timene etterp\u00e5 da han satt med kneet p\u00e5 ryggen til gjerningsmannen i skogen p\u00e5 Ut\u00f8ya.", "\u00ab\u2013 Du skal v\u00e6re her med meg, du n\u00e5, svarer Ragnar. \u2013 Ligg i ro.", "Mannen sier at han ikke er alene. At det er andre celler som kommer til \u00e5 angripe. At han er del av noe mye st\u00f8rre. \u2013 Du m\u00e5 h\u00f8re p\u00e5 meg, sier han.", "\u2013 Jeg vil kun avh\u00f8res ...", "Ragnar bryter ham av. \u2013 Det er ikke opp til deg.", "Mannen fortsetter. \u2013 Du m\u00e5 h\u00f8re ...", "\u2013 Jeg m\u00e5 ingenting, svarer Ragnar. \u2013 Hold kjeft.", "I st\u00f8vlene mannen har p\u00e5 seg, har han skrudd inn lange st\u00e5lspisser. Ragnar b\u00f8yer seg ned for \u00e5 ta dem av.", "Du kan ikke ta av meg st\u00f8vlene! En kommand\u00f8r m\u00e5 alltid ha st\u00f8vlene p\u00e5!", "\u2013 Det kan jeg nok ikke ta hensyn til, sier Ragnar. Han skj\u00e6rer over lissene med kniven sin, drar st\u00f8vlene av ham og plasserer dem utenfor hans rekkevidde.\u00bb (P\u00c5 V\u00c5R VAKT)"]}, {"field": "category0", "value": "pluss"}, {"field": "contenthash", "value": "a8809e3687464d92998f71b81fb4221fe57712e3da651247328ff9b27f4e7f1a"}, {"field": "createtime", "value": "2017-02-21T20:08:00.000Z"}, {"field": "description", "value": "Politiet ble filleristet av 22. juli-kommisjonen for innsatsen da Norge trengte dem aller mest. N\u00e5 sl\u00e5r politiets beredskapstropp knallhardt tilbake."}, {"field": "dominantimage", "value": "http://www.adressa.no/incoming/article14293445.ece/loe3mk/ALTERNATES/w980-default/utoya.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/825ccc2a7c2d0391ce5f8796c70aa6c630c4ca94.jpg?59744a3e"}, {"field": "dominantthumbnaildimensions", "value": "300x169"}, {"field": "heading", "value": ["I nesten seks \u00e5r har de v\u00e6rt tause. N\u00e5 forteller politifolkene for f\u00f8rste gang om de avgj\u00f8rende minuttene i den omstridte Ut\u00f8ya-aksjonen. -adressa.no", "Dybdeintervjuet i ny bok", "\u2013 N\u00e5 kommer vi til \u00e5 m\u00f8te motstand", "Politiet: 3-5 gjerningsmenn med v\u00e5pen", "Hevder ingen i styrken ble trodd av kommisjonen", "P\u00e5gripelsen og de f\u00f8rste ordene", "Kommisjonen: Et entydig situasjonsbilde", "\u00abIngen vil v\u00e6re trygge\u00bb", "Hevder kommisjonen fremsto som mediedrevet", "\u2013 De m\u00e5 ha trodd jeg l\u00f8y", "\u2013 Burde v\u00e6rt avskiltet som politi", "Kommisjonen filleristet politiet", "Stabssjef: Ressursene som fortsatt ikke finnes", "\u2013 M\u00e5lt i etterp\u00e5klokskapens klare lys", "Snortheimsmoen: Burde tydelig ha formulert hva vi mente", "\u2013 Viser at kommisjonen ikke har kompetansen", "\u2013 Hold kjeft"]}, {"field": "id", "value": "825ccc2a7c2d0391ce5f8796c70aa6c630c4ca94"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-concept", "value": ["kommisjonen", "slo kommisjonen fast", "politiets beredskapstropp", "mann", "gjerningsmenn", "etterp\u00e5klokskapens klare lys", "politi", "svarer mannen", "bok", "aksjon"]}, {"field": "kw-entity", "value": ["tyrifjorden", "aftenposten", "bj\u00f8rn", "amund", "kaf\u00e9bygget", "ragnar", "ut\u00f8ya", "nordre buskerud", "terje", "beredskapstroppen"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["helge mehus", "malin stens\u00f8nes", "anders behring breivik", "behring breivik", "anders snortheimsmoen", "johan fredriksen"]}, {"field": "kw-sentiment", "value": "negative"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article14293445.ece/loe3mk/ALTERNATES/w980-default/utoya.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I nesten seks \u00e5r har de v\u00e6rt tause. N\u00e5 forteller politifolkene for f\u00f8rste gang om de avgj\u00f8rende minuttene i den omstridte Ut\u00f8ya-aksjonen."}, {"field": "og-type", "value": "article"}, {"field": "og-url", "value": "http://www.adressa.no/pluss/2017/02/21/I-nesten-seks-%C3%A5r-har-de-v%C3%A6rt-tause.-N%C3%A5-forteller-politifolkene-for-f%C3%B8rste-gang-om-de-avgj%C3%B8rende-minuttene-i-den-omstridte-Ut%C3%B8ya-aksjonen.-14293450.ece"}, {"field": "pageclass", "value": ["article"]}, {"field": "publishtime", "value": "2017-02-21T20:04:15.000Z"}, {"field": "recs-articleid", "value": "14293450"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-02-21T20:04:15.000Z"}, {"field": "recs-rawtitle", "value": "I nesten seks \u00e5r har de v\u00e6rt tause. N\u00e5 forteller politifolkene for f\u00f8rste gang om de avgj\u00f8rende minuttene i den omstridte Ut\u00f8ya-aksjonen. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Politiet ble filleristet av 22. juli-kommisjonen for innsatsen da Norge trengte dem aller mest. N\u00e5 sl\u00e5r politiets beredskapstropp knallhardt tilbake."}, {"field": "thumbnail", "value": "http://content-thumbnail.cxpublic.com/content/thumbnail200x150/825ccc2a7c2d0391ce5f8796c70aa6c630c4ca94.jpg?59744a3e"}, {"field": "thumbnailfullheightdimensions", "value": "200x3675"}, {"field": "timestamp", "value": "2017-07-23T07:03:26.000Z"}, {"field": "title", "value": "I nesten seks \u00e5r har de v\u00e6rt tause. N\u00e5 forteller politifolkene for f\u00f8rste gang om de avgj\u00f8rende minuttene i den omstridte Ut\u00f8ya-aksjonen."}, {"field": "url", "value": "http://www.adressa.no/pluss/2017/02/21/I-nesten-seks-%c3%a5r-har-de-v%c3%a6rt-tause.-N%c3%a5-forteller-politifolkene-for-f%c3%b8rste-gang-om-de-avgj%c3%b8rende-minuttene-i-den-omstridte-Ut%c3%b8ya-aksjonen.-14293450.ece"}, {"field": "urlhash", "value": "825ccc2a7c2d0391ce5f8796c70aa6c630c4ca94"}], "score": 0.65725225, "siteId": "9222270286501375973", "id": "825ccc2a7c2d0391ce5f8796c70aa6c630c4ca94"}

