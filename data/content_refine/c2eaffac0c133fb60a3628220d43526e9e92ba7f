{"fields": [{"field": "modifiedtime", "type": "time", "value": "2015-12-18T07:39:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim", "Tydal"]}, {"field": "author", "value": "hilde skjesol"}, {"field": "body", "value": ["- Jeg tenkte at siden alt ikke var p\u00e5 plass i livet mitt, s\u00e5 kunne det bli litt ensomt \u00e5 sitte sammen med andre som hadde ting p\u00e5 stell, sier Haugan.", "Det er flere \u00e5r siden n\u00e5, men julekvelden i Tydalsfjellene vil han alltid ha med seg som et av sine vakreste juleminner. Etter en h\u00f8st som hadde bydd p\u00e5 flere nedturer enn oppturer, hvor et forhold hadde tatt slutt og hvor hans to s\u00f8nner skulle feire jul med sin mor, s\u00e5 han slett ikke frem til julefeiring og julekveld.", "Det var da han fikk ideen om \u00e5 dra til fjells.", "- Jeg har ingen anelse hvor jeg fikk ideen fra. Men jeg trives i fjellet, jeg har v\u00e6rt mye p\u00e5 turer, og det \u00e5 v\u00e6re alene i naturen, har alltid gitt meg en god f\u00f8lelse. S\u00e5 da tenkte jeg at det var det jeg m\u00e5tte gj\u00f8re p\u00e5 julekvelden, forteller han.", "\u00abJeg var invitert hjem b\u00e5de til familie og venner. Men min overbevisning var at ensomheten i lag med andre kan v\u00e6re den verste\u00bb skrev Haugan i det digitale magasinet \u00abHarvest\u00bb. Der fortalte han om sin julaften hvor han var alene, men slett ikke ensom.", "LES OGS\u00c5: Giverglede p\u00e5 vent?", "Julaften formiddag satte han seg i bilen og kj\u00f8rte ut av byen. Han husker enn\u00e5 hvor oppstemt han var p\u00e5 vei til Tydal, fjellbygda hvor han hadde s\u00e5 gode sommerminner fra.", "Da de siste lysene for lengst hadde ebbet ut i Stugudalen i enden av Tydal, fant han parkeringsplassen ved riksveien, tok p\u00e5 seg skiene som til da bare hadde glidd i oppkj\u00f8rte l\u00f8yper i Bymarka, og begynte \u00e5 g\u00e5 i den retningen han hadde f\u00e5tt beskrevet.", "\u00abEt sted foran meg, bak lier og krumb\u00f8yd fjellbj\u00f8rk, skulle det ligge ei lita hytte jeg aldri hadde sett f\u00f8r\u00bb, beskriver han i artikkelen i Harvest.", "- Det var da jeg kom p\u00e5 at jeg ikke hadde v\u00e6rt i fjellet p\u00e5 vinteren siden jeg var barn. Jeg hadde bare g\u00e5tt p\u00e5 ski i Bymarka, smiler han.", "Men markaskiene tok han frem i dypsn\u00f8en, og hytta han hadde l\u00e5nt l\u00e5 der den skulle. Inne var det iskaldt.", "- Jeg liker det \u00e5 komme til en tom hytte, fyre opp i ovnen, tenne lys og kjenne at hytta blir levende, sier Haugan.", "LES OGS\u00c5: Plussgrader og regn gir gr\u00f8nn jul i Tr\u00f8ndelag", "LES OGS\u00c5: Aldri opplevd verre vinter i Bymarka", "Da den korte desemberdagen begynte \u00e5 skumre, pakket han bj\u00f8rkeved i sekken, og gikk ut p\u00e5 tur. Han hadde et m\u00e5l: Han skulle ut p\u00e5 vidda og kjenne p\u00e5 det \u00e5 v\u00e6re blott alene, langt til fjells. Der tente han b\u00e5l, som en slags varde.", "- Det var helt eventyrlig. Tr\u00e6rne var tunge av sn\u00f8, himmelen var klar, og det var veldig vakkert. Da jeg sto ved b\u00e5let, var jeg fullstendig h\u00f8y p\u00e5 meg sj\u00f8l. Det ga meg slik en mestringsf\u00f8lelse, smiler han.", "Med b\u00e5let i ryggen gikk han tilbake til hytta. Der var varmen i ferd med \u00e5 bre seg i rommet, pinnekj\u00f8ttet var klart og k\u00e5lrabistappen var ferdig i posen.", "Slik ble det julemiddag med \u00f8l og akevitt. Og selv om julekvelden ble s\u00e5 totalt annerledes enn tidligere julekvelder, var det likevel mye tradisjon i feiringen til fjells.", "- Jeg tok jo med meg barndomsjula mi p\u00e5 fjellet. Det var juleheftene jeg brukte \u00e5 lese, linjeakevitten som farfar alltid drakk, og s\u00e5 hadde jeg kj\u00f8pt julekaker p\u00e5 Prix p\u00e5 tur opp. Jeg er egentlig ikke s\u00e5 glad i kaker, men f\u00f8lte at det h\u00f8rte til p\u00e5 julekvelden, sier han.", "- Jeg koste meg veldig.", "LES OGS\u00c5: Tidenes st\u00f8rste jule\u00f8ltest", "Han angret aldri underveis p\u00e5 at han valgte alenejulen dette \u00e5ret. Men han tror opplevelsen hadde v\u00e6rt annerledes, hvis det \u00e5 v\u00e6re alene p\u00e5 julaften, var det eneste alternativet.", "- Jeg kunne feiret julaften med foreldrene mine, jeg var invitert av s\u00f8strene mine, og jeg hadde invitasjoner fra venner. S\u00e5 dette var noe jeg valgte selv. Jeg var ikke glemt, og det var p\u00e5 ingen m\u00e5te synd p\u00e5 meg, sier han som mener det er utrolig viktig at en er raus i jula, og inviterer de en vet er alene.", "- Hvordan reagerte familien din p\u00e5 ideen om en ensom fjelljul?", "- Foreldrene mine likte ikke tanken p\u00e5 at jeg skulle v\u00e6re alene julaften, og s\u00f8strene mine var ogs\u00e5 skeptiske. Jeg m\u00e5tte g\u00e5 flere runder med dem, slik at de forsto at dette var noe jeg virkelig hadde lyst til. Etter hvert tror jeg de skj\u00f8nte det, selv om dette var et rimelig s\u00e6rt prosjekt. Guttene mine tror jeg var overbevist om at jeg hadde det bra p\u00e5 hytta, og det var det viktigste for dem, sier han.", "Han anbefaler gjerne andre til \u00e5 ta grep om julaften, s\u00e5fremt en har mulighet til det, og s\u00e5fremt det ikke \u00f8delegger dagen for andre.", "For en m\u00e5 ikke takke ja til invitasjoner av ren h\u00f8flighet, eller gj\u00f8re det andre forventer av en.", "- Men en m\u00e5 ha lyst, og en drive bak det en gj\u00f8r. Jeg hadde lyst til \u00e5 dra til fjells, og da gjorde jeg det.", "I ettertid ser han at julaften ga han nye krefter, han fant seg sj\u00f8l litt oppe p\u00e5 fjellet, og fikk lagt ting bak seg.", "I \u00e5r skal han feire jul i Trondheim, sammen med barna, foreldrene og kj\u00e6resten. Men han er ikke fremmed for \u00e5 stikke til fjells p\u00e5 julekvelden igjen, hvis anledningen byr seg.", "- Jeg kan gjerne gj\u00f8re det igjen. Men da blir det i et telt.", "Det er lov \u00e5 v\u00e6re litt snill med seg selv i jula, mener familieterapeut Kristin M. Holst.", "N\u00e5r barna skal feire jul hos sin pappa, og mamma skal feire jul alene, s\u00e5 kan julekvelden bli m\u00f8rk. Men det \u00e5pner seg ogs\u00e5 nye muligheter.", "- Jeg synes en skal ta hensyn til seg selv. Foreldre har lov \u00e5 kose seg. For barna er det ogs\u00e5 fint \u00e5 vite at den andre forelderen har det greit, sier Holst som jobber ved Familievernkontoret i S\u00f8r-Tr\u00f8ndelag.", "Hun mener det ikke finnes noen fasit p\u00e5 hvordan en skal h\u00e5ndtere en situasjon hvor en g\u00e5r en alenejul i m\u00f8te.", "- Det er vanskelig \u00e5 gi generelle r\u00e5d. Men en skal ikke v\u00e6re redd for \u00e5 ha det bra. Jeg har h\u00f8rt om dem som har benyttet sjansen til \u00e5 trene, noen engasjerer seg som frivillig og noen synes det er helt greit \u00e5 tilbringe kvelden alene med juleprogrammer p\u00e5 TV. Og mange velger \u00e5 feire med andre i familien, sier Holst.", "- Men det \u00e5 feire med andre barn kan vel ogs\u00e5 oppleves som vanskelig?", "- Det kan v\u00e6re tungt \u00e5 v\u00e6re den som ikke har sine barn til stede. Samtidig m\u00e5 en kjenne p\u00e5 balansegangen mellom hva en selv \u00f8nsker, og hva familien forventer, sier Holst.", "Hun mener at det \u00e5 dra p\u00e5 pliktbes\u00f8k til familien n\u00e5r en ikke har det s\u00e5 greit selv, ikke trenger \u00e5 v\u00e6re noen god l\u00f8sning.", "- Det er veldig hyggelig \u00e5 bli invitert. Men en trenger ikke takke ja til invitasjonen, sier Holst.", "For noen blir l\u00f8sningen \u00e5 reise bort fra den norske julefeiringen, n\u00e5r en selv ikke kan feire med dem en helst vil feire med.", "- Noen reiser til Syden, andre tar med seg nykj\u00e6resten til Cuba. En trenger ikke ha d\u00e5rlig samvittighet for slike valg. Men det er viktig \u00e5 tenke gjennom hvorfor en reiser, det b\u00f8r v\u00e6re slik at en reiser til noe, og ikke r\u00f8mmer fra noe, sier Holst.", "Hun tror det er viktig at en tar inn over seg at julaften kan v\u00e6re vanskelig n\u00e5r livet ikke er helt som en \u00f8nsket.", "- En m\u00e5 ta p\u00e5 alvor at det er lov \u00e5 v\u00e6re trist ogs\u00e5 p\u00e5 en slik dag. Det \u00e5 tro at en ikke skal savne, er urealistisk. Det er lov \u00e5 synes at det er tungt \u00e5 feire jul uten barna, n\u00e5r det er det en har mest lyst til, sier Holst.", "Sveinung Tennfjord, daglig leder i Kirkens SOS i Tr\u00f8ndelag, valgte selv en annerledes julekveld da han nettopp var blitt skilt.", "- Jeg hadde andre tilbud, men orket ikke \u00e5 forholde meg til en familiejul. Da feiret jeg jul hos Frelsesarmeen. Det ble en veldig spesiell julaften, og det ble veldig hyggelig, sier Tennfjord.", "Han understreker hvor viktig det er \u00e5 be om hjelp, og snakke med noen n\u00e5r situasjonen er vanskelig.", "- Menn har en tendens til at de skal klare alt p\u00e5 egen h\u00e5nd. De s\u00f8ker i mindre grad enn kvinner om hjelp. Men man blir ikke svak og liten av \u00e5 be om hjelp og st\u00f8tte. Det er \u00e5 vise styrke, sier Tennfjord.", "I Kirkens SOS sitter det frivillige og tar imot henvendelser fra personer som kan ha det t\u00f8ft.", "- Der m\u00f8ter vi folk i \u00f8yeh\u00f8yde. Vi gir ikke folk l\u00f8sninger. Men ved \u00e5 snakke med andre mennesker, s\u00e5 finner mange selv en l\u00f8sning, sier Tennfjord."]}, {"field": "category0", "value": "pluss"}, {"field": "contenthash", "value": "36d7d7e14f555a162cdde3ccf29c33b68ee559fcc42b8c1b2ff665e7f7c22d26"}, {"field": "createtime", "value": "2017-04-30T18:01:27.000Z"}, {"field": "description", "value": "Da Trond E. Haugan (47) skulle feire jul uten sine barn, pakket han julehefter, pinnekj\u00f8tt og jule\u00f8l i sekken og dro alene p\u00e5 fjellet."}, {"field": "dominantimage", "value": "http://www.adressa.no/pluss/article11934789.ece/dqx7mt/ALTERNATES/w980-default/DSC_1863.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2eaffac0c133fb60a3628220d43526e9e92ba7f.jpg?59062677"}, {"field": "dominantthumbnaildimensions", "value": "300x169"}, {"field": "heading", "value": ["Stakk til fjells for \u00e5 feire alenejul -adressa.no", "L\u00e5nte hytte", "Mestringsf\u00f8lelse", "Var invitert", "Fant seg selv", "V\u00e6r snill med deg selv", "Alenekveld", "Reiser bort", "- Be om hjelp"]}, {"field": "id", "value": "c2eaffac0c133fb60a3628220d43526e9e92ba7f"}, {"field": "keyword", "value": ["Trondheim", "Tydal"]}, {"field": "keywords", "value": "Trondheim,Tydal"}, {"field": "kw-category", "value": "pluss"}, {"field": "kw-classification", "value": "family-and-parenting"}, {"field": "kw-concept", "value": ["jul", "fjells", "feire", "hytta", "familie", "barn", "alene", "julekveld", "feire jul", "julaften"]}, {"field": "kw-entity", "value": ["v. og", "prix", "kirkens sos", "frelsesarmeen", "stugudalen", "bymarka", "tydalsfjellene", "familievernkontoret", "syden"]}, {"field": "kw-location", "value": ["tydal", "s\u00f8r-tr\u00f8ndelag", "tr\u00f8ndelag", "harvest", "trondheim", "cuba"]}, {"field": "kw-pageclass", "value": "article"}, {"field": "kw-person", "value": ["trond e. haugan", "sveinung tennfjord", "kristin m. holst"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11934789.ece/dqx7mt/ALTERNATES/w980-default/DSC_1863.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stakk til fjells for \u00e5 feire alenejul"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/12/17/Stakk-til-fjells-for-%C3%A5-feire-alenejul-11934794.ece"}, {"field": "pageclass", "value": ["article"]}, {"field": "publishtime", "value": "2015-12-17T14:43:22.000Z"}, {"field": "recs-articleid", "value": "11934794"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-12-17T14:43:22.000Z"}, {"field": "recs-rawtitle", "value": "Stakk til fjells for \u00e5 feire alenejul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Da Trond E. Haugan (47) skulle feire jul uten sine barn, pakket han julehefter, pinnekj\u00f8tt og jule\u00f8l i sekken og dro alene p\u00e5 fjellet."}, {"field": "thumbnail", "value": "http://content-thumbnail.cxpublic.com/content/thumbnail200x150/c2eaffac0c133fb60a3628220d43526e9e92ba7f.jpg?59062677"}, {"field": "thumbnailfullheightdimensions", "value": "200x3323"}, {"field": "timestamp", "value": "2017-04-30T18:01:27.000Z"}, {"field": "title", "value": "Stakk til fjells for \u00e5 feire alenejul"}, {"field": "url", "value": "http://www.adressa.no/pluss/2015/12/17/Stakk-til-fjells-for-%c3%a5-feire-alenejul-11934794.ece"}, {"field": "urlhash", "value": "c2eaffac0c133fb60a3628220d43526e9e92ba7f"}], "score": 0.9047316, "siteId": "9222270286501375973", "id": "c2eaffac0c133fb60a3628220d43526e9e92ba7f"}

