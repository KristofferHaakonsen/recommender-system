{"fields": [{"field": "modifiedtime", "type": "time", "value": "2017-03-03T20:16:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["F\u00f8dsel", "Barn", "Familie"]}, {"field": "author", "value": ["kari pedersen", "marita aarekol (foto)", "bt"]}, {"field": "body", "value": ["\u2013 Det er mange \u00e5r til jeg skal f\u00e5 barn, kommer det fra Anniken Olsen.", "Kusinen til Cecilie Vik er skremt av det hun er vitne til p\u00e5 f\u00f8destuen. Anniken er med for \u00e5 st\u00f8tte Cecilie gjennom f\u00f8dselen. N\u00e5 sitter 22-\u00e5ringen i hj\u00f8rnestolen og erkl\u00e6rer at barnef\u00f8dsel ikke st\u00e5r \u00f8verst p\u00e5 \u00f8nskelisten.", "Denne serien ble f\u00f8rst publisert i Bergens Tidende.", "Gjennom historiene til tre s\u00f8stre fra Oster\u00f8y f\u00e5r vi et lite innblikk i hvordan det er \u00e5 sette barn til verden p\u00e5 Kvinneklinikken i Bergen. Landets nest st\u00f8rste f\u00f8deklinikk har 5500 f\u00f8dsler \u00e5rlig, og like mange ulike opplevelser.", "Line Albriktsen (28) er gift og snart mor til to. Begge hennes svangerskap har v\u00e6rt preget av ekstrem svangerskapskvalme. Hun sliter ogs\u00e5 med angst rundt graviditeten.", "Cecilie Vik (26) er fra f\u00f8r alenemor til Kine p\u00e5 syv \u00e5r. Denne gang br\u00f8t hun med barnefaren ved starten av svangerskapet, men \u00f8nsker \u00e5 b\u00e6re frem barnet.", "Malin Vik (22) er den yngste av s\u00f8strene. Hun mistet barnet sitt da hun var syv m\u00e5neder p\u00e5 vei. Bor n\u00e5 utenfor Molde med samboer og jobber i dyrebutikk.", "Anniken var ogs\u00e5 med da Cecilie tre uker tidligere hade en t\u00f8ff natt p\u00e5 KK med f\u00f8dselsrier som ikke f\u00f8rte frem. Den gang stilnet riene av og Cecilie m\u00e5tte dra hjem til Oster\u00f8y utenfor Bergen, fremdeles med Maiken i magen.", "Denne gangen er det alvor, n\u00e5 er Cecilie satt p\u00e5 drypp. Barnet skal ut.", "Dette er femte del av serien \u00abBarn i magen\u00bb, der vi f\u00f8lger tre s\u00f8stre gjennom graviditet og f\u00f8dsel, glede og sorg. Les fjerde del her.", "F\u00f8dselsdatoen ble bestemt for fire dager siden. Uken f\u00f8r ble det oppdaget at Cecilie hadde p\u00e5dratt seg svangerskapsdiabetes.", "Vi skrur klokken tilbake til den dagen for fire dager siden, da Cecilie kom p\u00e5 kontroll p\u00e5 Kvinneklinikken med h\u00e5p om at legene ville sette i gang f\u00f8dselen.", "Nettene er slitsomme s\u00e5 langt ut i svangerskapet. Dagene ogs\u00e5.", "\u2013 I natt sov jeg neppe mer enn to timer. Alle stillinger gj\u00f8r vondt og n\u00e5r jeg endelig finner en bekvem stilling, f\u00e5r jeg halsbrann eller m\u00e5 st\u00e5 opp og tisse.", "\u2013 Er du opplagt til f\u00f8dsel? sp\u00f8r overlege Francisco Gomez Real, som tar imot Cecilie p\u00e5 poliklinikken.", "\u2013 Jeg har gledet meg til f\u00f8dselen hele svangerskapet og n\u00e5 er jeg klar, sier hun bestemt.", "Real g\u00e5r gjennom papirene hennes f\u00f8r han beordrer pasienten bort p\u00e5 unders\u00f8kelsesbenken og sl\u00e5r p\u00e5 ultralydapparatet. Cecilie blotter magen og fester blikket p\u00e5 TV-skjermen.", "Real sjekker hodest\u00f8rrelse, lengde p\u00e5 l\u00e5rben, tar et snitt gjennom magen og forklarer hele tiden hva han gj\u00f8r.", "\u2013 Hodeleie, fin hjerteaktivitet, bra med fostervann. Jente, ja. konstaterer overlegen.", "S\u00e5 setter han seg ved datamaskinen og plotter inn m\u00e5lene.", "\u2013 Barnet er 3890 gram, sl\u00e5r han fast.", "Treffsikkerheten p\u00e5 slike beregninger f\u00f8r f\u00f8dsel er pluss minus 15 prosent.", "\u2013 Bommer vi med et kilo m\u00e5 vi bake kake til alle kollegene, sier Real med et smil.", "Sammen med jordmor Lisbeth Salomonsen unders\u00f8ker han livmorhalsen for \u00e5 fastsl\u00e5 om den er moden eller ikke. Sp\u00f8rsm\u00e5let er nemlig om f\u00f8dselen p\u00e5 grunn av svangerskapsdiabetesen skal settes i gang f\u00f8r termin, som enn\u00e5 er 15 dager frem.", "Det er ikke en enkel avgj\u00f8relse.", "\u2013 \u00c5 sette i gang f\u00f8dselen er ikke som \u00e5 starte bilen. Det virker enkelt, men det virker ikke alltid, forklarer Real.", "Forholdene m\u00e5 v\u00e6re modne. Hodet b\u00f8r v\u00e6re festet, livmormunnen skal v\u00e6re bl\u00f8t, ha \u00e5pning og v\u00e6re under en viss lengde.", "\u2013 Hodet har ikke festet seg, men du sk\u00e5rer p\u00e5 de fire andre tingene, sier han etter unders\u00f8kelsen.", "Hver femte f\u00f8dsel blir hjulpet i gang, viser tall fra Medisinsk f\u00f8dselsregister.", "En annen grunn til at legene er tilbakeholdne med \u00e5 starte f\u00f8dsel, er denne: Halvparten av alle f\u00f8dsler som ikke starter av seg selv, ender i forl\u00f8sning med tang, kopp eller keisersnitt. Risikoen \u00f8ker, rett og slett.", "Men svangerskapsdiabetes er ogs\u00e5 en risiko for barnet. Og n\u00e5r barnet er stort nok, forholdene s\u00e5pass modne og moren motivert, faller Real ned p\u00e5 avgj\u00f8relsen som Cecilie \u00f8nsker:", "F\u00f8dselen skal settes i gang mandag. Cecilie f\u00e5r time til innlegging og streng beskjed om \u00e5 ta kontakt hvis hun kjenner at aktiviteten i magen forandrer seg.", "\u2013 Tenk, s\u00e5 blir det et novemberbarn, kommer det stille fra hun som snart blir tobarnsmor.", "N\u00e5 er det mandag og f\u00f8dselsarbeidet er begynt. I titiden ble det stukket hull p\u00e5 fosterhinnen, slik at vannet gikk. H\u00e5pet var at det skulle starte f\u00f8dselen naturlig.", "Etter to timer uten s\u00e6rlig rieaktivitet, blir Cecilie satt p\u00e5 drypp. Via en n\u00e5l i h\u00e5nden blir kroppen tilf\u00f8rt hormoner som f\u00e5r livmoren til \u00e5 trekke seg sammen. F\u00f8rst en liten dose i halvannen time. Det gir ikke \u00f8nsket effekt. Derfor blir hormontilf\u00f8rselen \u00f8kt.", "Riene kommer tettere n\u00e5, er vonde og masete, akkurat slik jordmor sa de ville bli med drypp.", "Over magen har Cecilie f\u00e5tt et b\u00e5nd som m\u00e5ler b\u00e5de riestyrke og babyens hjerterytme. Barnet i magen har det \u00e5penbart ypperlig. Det har ikke mor.", "Cecilie peser seg gjennom ri for ri. Nesten uh\u00f8rlige ynk slipper ut. Oppe p\u00e5 skjermen svinger riekurven til v\u00e6rs med f\u00e5 minutters mellomrom.", "Klokken to kommer jordmor Christina Karlsen for \u00e5 sjekke om hormonene har gjort jobben.", "\u2013 Fem centimeter, hodet litt mer festet. Jeg skal h\u00f8re med vakthavende om vi skal \u00f8ke dryppet et hakk, sier hun.", "Jordmoren skulle helst hatt enda st\u00f8rre fremgang, men ser at Cecilie sliter.", "\u2013 Det er lov \u00e5 be om epidural, sier hun tr\u00f8stende og minner om at f\u00f8dende som settes p\u00e5 drypp har det ekstra vondt.", "Cecilie n\u00f8ler.", "\u2013 Jeg vurderer det, sier hun og blir stille. S\u00e5 legger hun til etter en kort pause:", "\u2013 Jeg vil ha det.", "Jordmoren st\u00f8tter henne: \u2013 Det ville jeg ogs\u00e5 valgt.", "Bed\u00f8velsen settes 14.55 og gir tilsynelatende Cecilie mer fred. Hun griper etter mobilen og oppdaterer seg p\u00e5 meldinger som str\u00f8mmer inn.", "Selv synes hun ikke effekten er der. Dosen \u00f8kes og \u00f8kes igjen, men Cecilie peser seg gjennom riene.", "Enda en time g\u00e5r. \u00c5pningen er blitt seks centimeter, konstaterer jordmor Fariba Barhaug, som har overtatt ansvaret for Cecilie.", "Hun foresl\u00e5r at Cecilie skal snu seg og st\u00e5 p\u00e5 huk. Det er en stilling som kan f\u00e5 opp tempoet p\u00e5 f\u00f8dselen.", "Med stor m\u00f8ye kommer Cecilie seg rundt i sengen. Smertene river s\u00e5 intenst i kroppen at hun biter tennene sammen og holder pusten.", "En h\u00e5nd holder hun i sengen. Den andre s\u00f8ker tr\u00f8st hos bestevenninne Karina Nilsen.", "\u2013 Husk \u00e5 puste, Cecilie, formaner Karina. Hun ser at venninnen har det t\u00f8ft.", "Cecilie pr\u00f8ver \u00e5 heie p\u00e5 seg selv. Kom igjen Cecilie, dette klarer du, tenker hun.", "Smertene er uutholdelige, men noe skjer. Barnet flytter seg nedover i f\u00f8dselskanalen. Plutselig f\u00f8les det som om hun skal revne.", "\u2013 N\u00e5 kommer hun, n\u00e5 kommer hun, roper Cecilie til jordmoren, som tar en ny sjekk og oppdager at hukingen har gjort underverker. \u00c5pningen har g\u00e5tt fra seks til ti centimeter p\u00e5 bare noen minutter og hodet til Maiken stanger i \u00e5pningen.", "Jordmor nummer to blir tilkalt. De skal v\u00e6re to idet forl\u00f8sningen skjer. Elisabeth Eilertsen styrter inn fra vaktrommet og hjelper Barhaug med \u00e5 buksere Cecilie tilbake i ryggleie.", "\u2013 N\u00e5 har du ikke rie, n\u00e5 snur vi deg, kommanderer Barhaug bestemt.", "Cecilie jamrer og protesterer. Det vonde bekkenet kjennes ut som det detter fra hverandre.", "Cecilie er over p\u00e5 rygg da neste pressrie skyller over henne.", "\u2013 Trykk, trykk, litt til, pust, pust, pust, instruerer jordmoren.", "S\u00e5 er jenta ute.", "To minutter over halv fem mandag 28. november fylles f\u00f8destue 4 av gr\u00e5t. Nederst i f\u00f8destolen ligger nyf\u00f8dte Maiken Alicia. Gr\u00e5lig p\u00e5 farge, men \u00e5penbart livskraftig. Hun spreller med armer og bein og trekker pusten for aller f\u00f8rste gang.", "\u2013 Velkommen til verden, sier jordmoren og t\u00f8rker bort litt fosterfett av ansiktet hennes.", "Etter sekunder kommer barneskriket. Da legger Cecilie hodet bakover og slipper l\u00f8s gledest\u00e5rene. Karina stemmer i. Kusine Anniken griper mobilen og ringer den spente mormor p\u00e5 Oster\u00f8y.", "Maiken er f\u00f8dt. Alt vel.", "Barhaug skryter av Cecilie.", "\u2013 Du gjorde en god jobb. Flink dame, sier jordmoren og legger til, henvendt til oss andre:", "\u2013 En kjempefin f\u00f8dsel ble det. Hun fulgte godt min veiledning.", "Vesle Maiken l\u00f8ftes opp til mamma, naken og helt nyf\u00f8dt. S\u00e5 skal hun legges til brystet. Den perfekte lille munnen jobber iherdig og avsl\u00f8rer at hun har et stort smilehull p\u00e5 h\u00f8yre kinn.", "F\u00f8rst etter to timers ammetrening og kos er det tid for veiing og m\u00e5ling. Jordmor sjekker spedbarnet og stikker i henne en spr\u00f8yte K-vitamin, som skal forhindre bl\u00f8dning.", "Vekten viser 3180 gram, 700 gram mindre enn anslaget som ble gjort med ultralyd uken f\u00f8r. Overlege Real slapp s\u00e5 vidt \u00e5 bake kake.", "Lengden er 50 centimeter, hodem\u00e5l og alt annet ser helt fint ut.", "Utenfor har m\u00f8rket senket seg. Inne r\u00e5r fred og glede. Cecilie ligger med telefonen. F\u00f8rst snakker hun med stores\u00f8ster Kine, s\u00e5 st\u00f8ttespiller pappa.", "Hun er i m\u00e5l p\u00e5 f\u00f8rste etappe. N\u00e5 venter dager p\u00e5 barsel. Hun er spent p\u00e5 om hun f\u00e5r til ammingen.", "Anniken er p\u00e5 plass igjen i hj\u00f8rnestolen. Hun trekker beina oppunder seg og smiler forn\u00f8yd idet hun tekster en ny melding til samboeren.", "\u00abHar bestemt meg. \u00d8nsker baby.\u00bb", "Dette er femte del av serien \u00abBarn i magen\u00bb, der vi f\u00f8lger tre s\u00f8stre gjennom graviditet og f\u00f8dsel, glede og sorg. Les sjette del her."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9e5ff2ffd59dfdc3c5db7a8b3b66eb604414446599b1df51ceeee9a127c7371a"}, {"field": "createtime", "value": "2017-02-23T11:32:38.000Z"}, {"field": "description", "value": "Hver femte f\u00f8dsel blir hjulpet i gang. Svangerskapsdiabetes gj\u00f8r at Cecilie ikke kan vente lenger \u2013 Maiken skal ut."}, {"field": "dominantimage", "value": "http://www.adressa.no/incoming/article14301452.ece/5jd50m/ALTERNATES/w980-default/maiken.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd7e135f68d60ee2f8824ca8e2dee810a609c491.jpg?593eceef"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 har Cecilie nesten glemt hvor vondt det var \u00e5 f\u00e5 Maiken til verden -adressa.no", "- Alle stillinger gj\u00f8r vondt", "Har gledet seg til f\u00f8dselen", "- Ikke som \u00e5 starte bilen", "Barnet har det bra - ikke mor", "Fem centimeter", "Seks centimeter", "- N\u00e5 kommer hun!", "Ringer mormor", "Smilehull"]}, {"field": "id", "value": "cd7e135f68d60ee2f8824ca8e2dee810a609c491"}, {"field": "keyword", "value": ["F\u00f8dsel", "Barn", "Familie"]}, {"field": "keywords", "value": "F\u00f8dsel,Barn,Familie"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-concept", "value": ["barn", "femte f\u00f8dsel", "bake kake", "starte bilen", "f\u00f8dsel", "jordmor", "starte f\u00f8dsel"]}, {"field": "kw-entity", "value": ["fariba barhaug", "maiken alicia", "barn", "bergens tidende", "albriktsen", "kine", "medisinsk", "k-vitamin", "kvinneklinikken"]}, {"field": "kw-location", "value": ["oster\u00f8y", "molde"]}, {"field": "kw-pageclass", "value": "article"}, {"field": "kw-person", "value": ["karina nilsen", "francisco gomez real", "cecilie vik", "malin vik", "lisbeth salomonsen", "anniken olsen", "elisabeth eilertsen", "christina karlsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14301452.ece/5jd50m/ALTERNATES/w980-default/maiken.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 har Cecilie nesten glemt hvor vondt det var \u00e5 f\u00e5 Maiken til verden"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/23/N%C3%A5-har-Cecilie-nesten-glemt-hvor-vondt-det-var-%C3%A5-f%C3%A5-Maiken-til-verden-14301375.ece"}, {"field": "pageclass", "value": ["article"]}, {"field": "publishtime", "value": "2017-02-23T11:27:42.000Z"}, {"field": "recs-articleid", "value": "14301375"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-23T11:27:42.000Z"}, {"field": "recs-rawtitle", "value": "N\u00e5 har Cecilie nesten glemt hvor vondt det var \u00e5 f\u00e5 Maiken til verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hver femte f\u00f8dsel blir hjulpet i gang. Svangerskapsdiabetes gj\u00f8r at Cecilie ikke kan vente lenger \u2013 Maiken skal ut."}, {"field": "thumbnail", "value": "http://content-thumbnail.cxpublic.com/content/thumbnail200x150/cd7e135f68d60ee2f8824ca8e2dee810a609c491.jpg?593eceef"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-12T17:27:11.000Z"}, {"field": "title", "value": "N\u00e5 har Cecilie nesten glemt hvor vondt det var \u00e5 f\u00e5 Maiken til verden"}, {"field": "url", "value": "http://www.adressa.no/pluss/magasin/2017/02/23/N%c3%a5-har-Cecilie-nesten-glemt-hvor-vondt-det-var-%c3%a5-f%c3%a5-Maiken-til-verden-14301375.ece"}, {"field": "urlhash", "value": "cd7e135f68d60ee2f8824ca8e2dee810a609c491"}], "score": 0.9779148, "siteId": "9222270286501375973", "id": "cd7e135f68d60ee2f8824ca8e2dee810a609c491"}

