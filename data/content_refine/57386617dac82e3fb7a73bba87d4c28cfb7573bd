{"fields": [{"field": "modifiedtime", "type": "time", "value": "2015-05-10T12:53:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "I 1999 ble Beate Ytterdal Engkrog innlagt p\u00e5 sykehus med alvorlig lungebetennelse. Hun ble frisk fra lungebetennelsen, men hverdagen ble ikke som f\u00f8r.", "- Jeg var konstant sliten, begynte \u00e5 rote med ord, ramlet p\u00e5 gaten, fikk dobbeltsyn og f\u00f8lelsen av \u00e5 sitte p\u00e5 en karusell. Jeg mistet f\u00f8lelsen i deler av huden og hadde konstante muskelrykningen rundt det ene \u00f8yet, sier 52-\u00e5ringen fra Langev\u00e5g utenfor \u00c5lesund.", "LES OGS\u00c5: Anne Grete bruker maraton til \u00e5 f\u00e5 tilbake kroppen etter tre barn", "Livet gikk i b\u00f8lgedaler. Hun var i fin form den ene dagen, og fullstendig i kjelleren den neste. Sunnm\u00f8ringen var gjennom masse unders\u00f8kelser og f\u00f8lte seg som en kasteball i systemet. 11 \u00e5r etter at symptomene oppsto, ble hun sendt til St. Olavs Hospital i Trondheim. Der fikk hun diagnosen kronisk utmattelsessyndrom (CFS), ogs\u00e5 kalt ME.", "- Jeg fikk tilbud om samtalegruppe hos psykolog, men \u00e5 reise til Trondheim hver uke for samtale, var uaktuelt. Jeg ble litt overlatt til meg selv, og til slutt ble jeg veldig lei, sier Engkrog.", "LES OGS\u00c5: Seks ganger dyrere \u00e5 velge bil enn sykkel", "Hun begynte \u00e5 lese seg opp p\u00e5 kosthold og bestemte seg for \u00e5 kutte sukker, hvetemel, ris, pasta og ferdigprodukter. Effekten var god.", "- Energien begynte gradvis \u00e5 komme tilbake og jeg begynte \u00e5 ligne litt p\u00e5 mitt gamle jeg. Etter mange m\u00e5neder med bedring av helsen, f\u00f8lte jeg meg en dag s\u00e5 overmodig at jeg og min bedre halvdel meldte oss inn hos det lokale treningssenteret. Det er den beste investeringen jeg noen gang har gjort, sier Engkrog.", "LES OGS\u00c5: Bj\u00f8rnar veide 100 kilo for 16 m\u00e5neder siden", "Hun fikk hjelp av en treningsveileder til \u00e5 sette opp et styrkeprogram. Det tok hensyn til tidligere sykdom og problemer, og p\u00e5sken 2012 begynte hun med forsiktig styrketrening. Etter hvert som hun ble modigere og sterkere, begynte hun \u00e5 delta p\u00e5 studiotimer.", "N\u00e5 jobber hun selv som instrukt\u00f8r p\u00e5 treningssenteret, i tillegg til en 80 prosent-stilling som assistent p\u00e5 en barneskole.", "- Jeg vet jeg har v\u00e6rt heldig. Kroppen min har respondert positivt p\u00e5 endringene jeg har gjort. Det virker nok dessverre ikke slik p\u00e5 alle. De som er aller hardest rammet, som reagerer p\u00e5 dagslys og lyder, har en lengre vei. Da m\u00e5 det noe annet til for at de skal bli frisk. For andre skader det ikke \u00e5 pr\u00f8ve \u00e5 spise sunnere og bevege seg litt. Det har kroppen bare godt av, sier hun.", "Trude Schei er assisterende generalsekret\u00e6r i ME-foreningen og har selv ME. Hun forteller at Engkrogs historie ikke er representativ for de fleste som er ME-syke.", "- ME-foreningen har mange medlemmer som har fors\u00f8kt \u00e5 trene seg friske. Men jo mer de trener, jo d\u00e5rligere blir de. Det har jeg selv pr\u00f8vd. Noen blir bedre av \u00e5 legge om til et sunnere kosthold. Men derfra til \u00e5 bli helt frisk, er et fryktelig langt skritt, sier Schei.", "Hun mener det er sv\u00e6rt sterke indikasjoner p\u00e5 at ME er en biologisk sykdom, og ikke en psykososial lidelse. Hun viser blant annet til Rituximabstudien, der ME-pasienter opplevde bedring av en medisin som brukes for den autoimmune sykdommen leddgikt. Hun peker ogs\u00e5 p\u00e5 en studie som viste markant nedgang i yteevne dag to av en to-dagers ergospirometri-test, noe som er unikt for ME.", "- ME-pasienter har muskler som ikke oppf\u00f8rer seg normalt. Presser de seg ut over egen t\u00e5legrense, risikerer de \u00e5 bli betydelig sykere, sier hun.", "Ingerid \u00d8vre\u00e5s, klinisk ern\u00e6ringsfysiolog ved Oslo universitetssykehus, har hatt pasienter med CFS/ME i over 10 \u00e5r. Hun har aldri m\u00f8tt noen som har blitt friske av sykdommen bare ved \u00e5 legge om kostholdet.", "- Derimot har jeg m\u00f8tt mange som har f\u00e5tt mindre symptomer og et jevnere energiniv\u00e5, sier \u00d8vre\u00e5s.", "Hun mener det viktigste er \u00e5 spise regelmessige m\u00e5ltider.", "- Det er ogs\u00e5 lurt \u00e5 ikke spise for mye raske karbohydrater, som s\u00f8tsaker eller stivelsesholdige matvarer som potet, ris og pasta. Langsomme karbohydrater, som finnes i b\u00f8nner, erter, linser, quinoa og byggris, er gode alternativer. Til sammen vil dette gj\u00f8re at man opplever \u00e5 ha jevnere energi, sier \u00d8vre\u00e5s.", "Hun forteller at det er vanlig for CFS-/ME-syke \u00e5 reagere p\u00e5 en del matvarer.", "- For mange hjelper det \u00e5 justere inntaket av en del matvarer i tr\u00e5d med prinsippene ved FODMAP-dietten. N\u00e5r man blir bedre av sykdommen, vil man som regel t\u00e5le \u00e5 spise flere matvarer igjen, sier \u00d8vre\u00e5s.", "Det er vanskelig \u00e5 ansl\u00e5 n\u00f8yaktig hvor mange mennesker i Norge som har CFS/ME, blant annet fordi det ikke finnes noen karakteristiske fysiske funn (ingen biomark\u00f8r), og fordi man bruker ulike diagnosekriterier. Det er ogs\u00e5 mange navn p\u00e5 sykdommen, men ME og kronisk utmattelsessyndrom (CFS) er de mest vanlige.", "\u2022\tP\u00e5 Helsedirektoratets sider kan du lese mer om CFS/ME", "En stor metaanalyse Kunnskapssenteret og prosjektleder Lillebeth Larun gjorde i 2011, viste at trening og kognitiv adferdsterapi kan gi lavere grad av utmattelse hos pasienter med kronisk utmattelsessyndrom. I sammendraget for artikkelen st\u00e5r det blant annet: \u00abDokumentasjonsstyrken er moderat til lav, og ytterligere forskning kan endre resultatene i positiv eller negativ retning. Vi fant ingen holdepunkter for skadelige virkninger, forutsatt at behandlingsopplegget er individuelt tilrettelagt og tilpasset den enkeltes funksjonsniv\u00e5 og oppf\u00f8lgingen er god\u00bb.", "- Forskningen som bekrefter en viss mulig gevinst ved bruk av disse metodene, er basert p\u00e5 pasientutvalg basert p\u00e5 vide diagnosekriterier. ME er mye mer enn \u00e5 v\u00e6re utmattet. Det kan man ikke trene eller spise seg frisk fra, mener Schei.", "ME-foreningen \u00f8nsker strengere diagnosekriterier for sykdommen. De anbefaler Canadakriteriene som krever at pasienten:", "\u2022 Er utmattet", "\u2022 Har sykdomsf\u00f8lelse etter anstrengelse", "\u2022 Har smerter og/eller s\u00f8vnforstyrrelser", "\u2022 Har ett eller flere symptomer fra to av kategoriene av autonome, nevroendokrine og immunologiske manifestasjoner", "\u2022 Ikke har annen sykdom som kan forklare symptomene", "Slik Beate Ytterdal Engkrog ser det, er ikke ME/CFS \u00e9n konkret sykdom, men mange forskjellige sykdommer som gir seg utslag i samme sykdomsbilde. Hun er ikke i tvil om at det er treningen og kostholdet som har gjort henne frisk.", "- Jeg er ingen ekspert p\u00e5 ME, men jeg har gjort meg en del erfaringer som jeg h\u00e5per kan v\u00e6re med p\u00e5 \u00e5 hjelpe andre med samme diagnose. Jeg har v\u00e6rt heldig i og med at jeg slumpet til \u00e5 finne min kur, men det vil ikke si at den vil v\u00e6re riktig for alle, sier hun."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "823c49b4b8dce2556edbf37d5bd1ef7425a502fa08b7ac31a530e05cd7e1908b"}, {"field": "createtime", "value": "2017-04-30T20:50:15.000Z"}, {"field": "description", "value": "- Det vil ikke fungere for alle. Men det gjorde det for meg, sier hun."}, {"field": "dominantimage", "value": "http://www.adressa.no/incoming/article10943683.ece/pvguwq/ALTERNATES/w980-default/Engkrog.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/57386617dac82e3fb7a73bba87d4c28cfb7573bd.jpg?5977c957"}, {"field": "dominantthumbnaildimensions", "value": "300x169"}, {"field": "heading", "value": ["Beate (52) var utmattet i 12 \u00e5r. S\u00e5 fant hun sin kur. -adressa.no", "Fikk diagnose", "Forsiktig styrketrening", "- Blir sykere av \u00e5 trene", "- Spis regelmessig", "Usikkert antall", "- Mer enn \u00e5 v\u00e6re utmattet", "- Jeg har v\u00e6rt heldig"]}, {"field": "id", "value": "57386617dac82e3fb7a73bba87d4c28cfb7573bd"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["kronisk utmattelsessyndrom", "spis", "sykdom", "trene", "frisk", "begynte", "utmattet"]}, {"field": "kw-entity", "value": ["rituximabstudien", "kunnskapssenteret", "olavs hospital", "canadakriteriene", "lillebeth larun", "helsedirektoratets", "\u00f8vre\u00e5s", "langev\u00e5g", "e. hun", "bj\u00f8rnar", "st. olavs hospital", "schei"]}, {"field": "kw-location", "value": ["trondheim", "oslo", "norge", "\u00e5lesund"]}, {"field": "kw-pageclass", "value": "article"}, {"field": "kw-person", "value": ["beate ytterdal engkrog", "anne grete"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10943683.ece/pvguwq/ALTERNATES/w980-default/Engkrog.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Beate (52) var utmattet i 12 \u00e5r. S\u00e5 fant hun sin kur."}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10943684.ece"}, {"field": "pageclass", "value": ["article"]}, {"field": "publishtime", "value": "2015-05-10T12:53:52.000Z"}, {"field": "recs-articleid", "value": "10943684"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2015-05-10T12:53:52.000Z"}, {"field": "recs-rawtitle", "value": "Beate (52) var utmattet i 12 \u00e5r. S\u00e5 fant hun sin kur. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "- Det vil ikke fungere for alle. Men det gjorde det for meg, sier hun."}, {"field": "thumbnail", "value": "http://content-thumbnail.cxpublic.com/content/thumbnail200x150/57386617dac82e3fb7a73bba87d4c28cfb7573bd.jpg?5977c957"}, {"field": "thumbnailfullheightdimensions", "value": "200x1883"}, {"field": "timestamp", "value": "2017-07-25T22:42:31.000Z"}, {"field": "title", "value": "Beate (52) var utmattet i 12 \u00e5r. S\u00e5 fant hun sin kur."}, {"field": "url", "value": "http://www.adressa.no/sport/sprek/article10943684.ece"}, {"field": "urlhash", "value": "57386617dac82e3fb7a73bba87d4c28cfb7573bd"}], "score": 0.8748821, "siteId": "9222270286501375973", "id": "57386617dac82e3fb7a73bba87d4c28cfb7573bd"}

