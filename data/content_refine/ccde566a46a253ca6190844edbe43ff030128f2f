{"fields": [{"field": "modifiedtime", "type": "time", "value": "2016-02-26T08:47:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["dataspill", "Familie"]}, {"field": "author", "value": "p\u00e5l solberg"}, {"field": "body", "value": ["Mange foreldre opplever at ten\u00e5ringene deres sitter foran skjermen og spiller i timevis hver dag. Forskningsinstituttet NOVA har n\u00e5 unders\u00f8kt hvordan norske ungdomsskolegutters dataspilling spiller inn p\u00e5 skoleprestasjonene deres i tre fag. De har ogs\u00e5 sett p\u00e5 om organisert trening har noen betydning for skoleresultatene for 8., 9., og 10.-klassinger.", "Unders\u00f8kelsen ble f\u00f8rst omtalt av forskning.no", "LES OGS\u00c5: J\u00f8rgen (18) tjener penger p\u00e5 \u00e5 spille dataspill i Tyrkia", "LES OGS\u00c5: \u00c5tte av ti barn spiller dataspill hver uke", "- Et funn vi syntes var s\u00e6rlig interessant, var at de guttene som spiller mye data gj\u00f8r det d\u00e5rligere i fagene norsk og matematikk enn de som spiller mye - og samtidig driver idrett, sier forsker Mira Aaboen Sletten ved NOVA p\u00e5 H\u00f8gskolen i Oslo og Akershus.", "- Hvorfor er det slik?", "- Ser man p\u00e5 tidsbruken, s\u00e5 skulle man jo tro at ungdom som b\u00e5de spiller mye dataspill og samtidig trener i idrettslag har mindre tid til skolearbeid enn storspillerne, som ikke driver med idrettsaktiviteter. Vi vet at de som trener mye, ofte gj\u00f8r det bra p\u00e5 skolen. Det kan ogs\u00e5 hende at det de l\u00e6rer av \u00e5 v\u00e6re en del av et idrettsmilj\u00f8 har positiv effekt p\u00e5 skoleresultatene. De har uansett stor kapasitet, sier Aaboen Sletten, som er en av forfatterne bak artikkelen \u00abIdrett, dataspilling og skole - konkurrerende eller p\u00e5 lag?\u00bb.", "- Mine to styrker p\u00e5 skolen var norsk og matte, sier Stian Sand\u00f8 (23).", "Som ten\u00e5ring spilte NRK Newton-programlederen Sand\u00f8 dataspill opp mot ti timer om dagen - uten at det gikk utover skolen.", "- Jeg begynte \u00e5 spille dataspill da jeg var 11-12 \u00e5r gammel og sluttet da jeg var 17-18 \u00e5r. Jeg spilte World of Warcraft - opp mot ti timer om dagen da jeg var p\u00e5 det mest aktive, sier Sand\u00f8, som i dag i tillegg til programlederjobben er fjerde\u00e5rsstudent i datateknologi ved NTNU samt gr\u00fcnder.", "- Gikk dataspillingen din utover noe?", "- Spillingen gjorde at det ble litt lite s\u00f8vn, men skolen gikk bra. Foreldrene mine fokuserte ogs\u00e5 mye p\u00e5 skole. Samtidig drev jeg med b\u00e5de gitar, fotball og basket, sier 23-\u00e5ringen, og legger til:", "- Jeg var ikke avhengig av dataspill, men ville bli flink. Samtidig var det veldig sosialt med spillingen - alle jeg kjente spilte og vi var et lag som spilte sammen. I denne tiden fant jeg ut eller annet om det \u00e5 samarbeide tett. Det ble egentlig tidenes teambuilding for meg. Mange av de beste vennene mine i dag, flere av de jeg bor sammen med og de jeg n\u00e5 har startet bedrift med, spilte jeg sammen med, sier Sand\u00f8.", "LES OGS\u00c5: Kvinnelige nettspillere blir sextrakassert", "LES OGS\u00c5: Gamerne f\u00e5r testet seg mot de beste", "LES OGS\u00c5: B\u00f8r b\u00e5de barna og foreldrene f\u00e5 begrenset skjermtid?", "I Medietilsynets Barn og medier-unders\u00f8kelse fra 2014 oppga over 20 prosent av 15-16 \u00e5r gamle gutter at de spiller dataspill flere ganger om dagen. Nova-unders\u00f8kelsen definerer storspillere som ungdommene som spiller data i tre timer eller mer flere ganger i uka. Dette utgj\u00f8r 24 prosent av guttene, if\u00f8lge artikkelen. Til forskjell spiller bare dr\u00f8yt to prosent av jentene i ungdomsskolealder s\u00e5 ofte. Fordi det er s\u00e5 f\u00e5 jenter som er storspillere, mener forskerne at det gir liten mening \u00e5 kommentere karakterforskjeller mellom de jentene som driver med idrett og de som ikke gj\u00f8r det.", "I Nova-unders\u00f8kelsen delte forskerne et datamateriale p\u00e5 10 000 ungdommer inn fire grupper: De som spiller mye dataspill. De som trener mye, og ikke spiller tilsvarende mye. De som b\u00e5de trener og spiller mye, samt de som verken spiller eller trener mye.", "Artikkelen viser at det s\u00e6rlig er storspillerne som skiller seg negativt ut med tanke p\u00e5 skoleprestasjoner i matematikk og norsk - hvor karaktersnittet er d\u00e5rligere enn for resten av gruppene (se grafikk). Gutter som kun trener i idrettslag og ikke spiller - utgj\u00f8r det andre ytterpunktet, og gj\u00f8r det best. Samtidig ser forskerne at n\u00e5r storspillerne har samme innstilling til skolen, bruker omtrent like mye tid p\u00e5 lekser og skulker like sjelden, er karakterene omtrent p\u00e5 niv\u00e5 med karakterene til gutter som bruker mindre tid p\u00e5 spill.", "- Vi ser ogs\u00e5 en l\u00e6ringseffekt av \u00e5 spille mye data. Storspillerne har omtrent like gode karakterer i engelsk som ungdom flest, p\u00e5peker Aaboen Sletten.", "Forskerne mener at dette skyldes at de som spiller mest bruker mye engelsk i forbindelse med spillingen - og da s\u00e6rlig muntlig sammen med engelsktalende medspillere.", "Det som imidlertid skiller storspillere med d\u00e5rlige karakterer fra de andre, er at de er mindre motiverte for skolearbeidet, g\u00e5r det frem av artikkelen.", "- Vi vet ikke sikkert hva som kommer f\u00f8rst - om dataspillingen trekker oppmerksomheten bort fra skolearbeidet, eller om lav skolemotivasjon f\u00f8rer til d\u00e5rligere karakterer og mye dataspilling. Det kan g\u00e5 begge veier, sier Aaboen Sletten.", "I en kronikk hun og medforskerne fikk publisert i Dagsavisen i januar, tok de til orde for \u00e5 se p\u00e5 hva som kan motivere disse storspillerne p\u00e5 skolen. De trekker frem valgfaget koding, som noe som kan skape \u00f8kt skolemotivasjon.", "- Et slikt valgfag vil gi en type kunnskap som vi trenger mer av i framtiden. Arbeidet med \u00e5 innf\u00f8re faget i ungdomsskolen b\u00f8r derfor intensiveres. Kanskje kan \u00f8kt fokus p\u00e5 teknologi i skolen bedre skolemotivasjonen til storspillerne, skriver de.", "Stian Sand\u00f8 mener dataspilling kan v\u00e6re med p\u00e5 \u00e5 fjerne fordommer mot andre mennesker.", "- Gjennom dataspilling er man mer \u00e5pen for \u00e5 bli kjent med folk - man blir kjent med mennesker man ellers ikke ville ha blitt kjent med.", "- Da du startet som programleder i Newton ble du spurt om hvilken sport du kunne ha tenkt deg \u00e5 bli proff i, hvis du kunne. Da svarte du dataspill, og at du s\u00e5 p\u00e5 det som en sport.", "- Ja, samarbeidsaspektet er helt ekstremt i spilling - noe helt annet enn i fotball og basket. Det er snakk om koordinasjon p\u00e5 millisekunder. Da jeg drev som mest s\u00e5 jeg p\u00e5 det som toppidrett. Jeg jogget i 20 minutter hver dag og lot v\u00e6re \u00e5 spise godteri, sier Sand\u00f8.", "- Om du selv f\u00e5r barn, hva sier du om de vil spille data?", "- Spilling er noe du kan l\u00e6re mye av, men det hjelper ikke hvis du ikke f\u00e5r brukt det til noe virkelig.", "- Har du f\u00e5tt brukt dataspillingen til noe virkelig?", "- Spillingen har vel bidratt til at jeg er der jeg er n\u00e5. Det er grunnen til at jeg ble gr\u00fcnder. Det er noe med LAN-f\u00f8lelsen og det \u00e5 sitte hele natta og jobbe, sier 23-\u00e5ringen, som sammen med medgr\u00fcnderne har utviklet hjelpe-appen Flare , som kan brukes til \u00e5 tilkalle hjelp om man er i fare.", "S\u00f8ndagens Newton-sending p\u00e5 NRK handler passende nok om dataspilling, og hva det gj\u00f8r med deg.", "- I tre uker spilte jeg s\u00e5 mye som mulig dag og natt - over alt. Vi ville finne ut hva som er de positive og de negative sidene ved dataspilling og om man kan bli hektet. Svaret kommer s\u00f8ndag. Men det var herlig \u00e5 spille igjen. Jeg fikk med dem jeg spilte sammen med f\u00f8r. Det var nesten r\u00f8rende, sier Sand\u00f8."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "c3e8724f1e710717311710bd8ac08e4233587997b10844d6692375ddc1348a15"}, {"field": "createtime", "value": "2016-02-26T05:30:01.000Z"}, {"field": "description", "value": "Ungdomsskolegutter som spiller mye dataspill gj\u00f8r det d\u00e5rligere i matte og norsk enn andre, men ikke hvis de ogs\u00e5 bruker tid p\u00e5 idrett, viser ny forskning."}, {"field": "dominantimage", "value": "http://www.adressa.no/pluss/nyheter/article12197924.ece/cxuhv7/ALTERNATES/w980-default/FamlivDataspill04.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ccde566a46a253ca6190844edbe43ff030128f2f.jpg?58b4354a"}, {"field": "dominantthumbnaildimensions", "value": "300x169"}, {"field": "heading", "value": ["Mye dataspilling gir d\u00e5rligere karakterer i matte og norsk -adressa.no", "- L\u00e6rer av \u00e5 v\u00e6re i idrettsmilj\u00f8", "- Tidenes teambuilding", "Gutter som trener gj\u00f8r det best", "Storspillere like gode i engelsk", "Eget Newton-program om dataspilling"]}, {"field": "id", "value": "ccde566a46a253ca6190844edbe43ff030128f2f"}, {"field": "keyword", "value": ["dataspill", "Familie"]}, {"field": "keywords", "value": "dataspill,Familie"}, {"field": "kw-category", "value": ["pluss", "nyheter"]}, {"field": "kw-concept", "value": ["spill", "spille dataspill"]}, {"field": "kw-entity", "value": ["flare", "j\u00f8rgen", "world of warcraft", "h\u00f8gskolen", "oslo og akershus", "familie", "medietilsynets barn", "dagsavisen", "idrett", "nova"]}, {"field": "kw-location", "value": ["tyrkia", "newton"]}, {"field": "kw-pageclass", "value": "article"}, {"field": "kw-person", "value": ["stian sand\u00f8", "aaboen sletten", "mira aaboen sletten"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12197924.ece/cxuhv7/ALTERNATES/w980-default/FamlivDataspill04.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mye dataspilling gir d\u00e5rligere karakterer i matte og norsk"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/02/26/Mye-dataspilling-gir-d%C3%A5rligere-karakterer-i-matte-og-norsk-12197925.ece"}, {"field": "pageclass", "value": null}, {"field": "publishtime", "value": "2016-02-26T05:28:46.000Z"}, {"field": "recs-articleid", "value": "12197925"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-02-26T05:28:46.000Z"}, {"field": "recs-rawtitle", "value": "Mye dataspilling gir d\u00e5rligere karakterer i matte og norsk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Ungdomsskolegutter som spiller mye dataspill gj\u00f8r det d\u00e5rligere i matte og norsk enn andre, men ikke hvis de ogs\u00e5 bruker tid p\u00e5 idrett, viser ny forskning."}, {"field": "thumbnail", "value": "http://content-thumbnail.cxpublic.com/content/thumbnail200x150/ccde566a46a253ca6190844edbe43ff030128f2f.jpg?58b4354a"}, {"field": "thumbnailfullheightdimensions", "value": "200x2447"}, {"field": "timestamp", "value": "2017-02-27T14:18:50.000Z"}, {"field": "title", "value": "Ungdom som spiller mye data gj\u00f8r det d\u00e5rligere i matte og norsk"}, {"field": "url", "value": "http://www.adressa.no/pluss/nyheter/2016/02/26/Mye-dataspilling-gir-d%c3%a5rligere-karakterer-i-matte-og-norsk-12197925.ece"}, {"field": "urlhash", "value": "ccde566a46a253ca6190844edbe43ff030128f2f"}], "score": 0.7758262, "siteId": "9222270286501375973", "id": "ccde566a46a253ca6190844edbe43ff030128f2f"}

