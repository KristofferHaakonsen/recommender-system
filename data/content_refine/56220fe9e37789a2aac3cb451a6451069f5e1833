{"fields": [{"field": "modifiedtime", "type": "time", "value": "2017-04-20T12:49:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Kultur", "Bangkok", "Mat og drikke", "Thailand", "Matreise"]}, {"field": "author", "value": "axel munthe-kaas h\u00e6rland"}, {"field": "body", "value": ["Middagstid i Bangkok. Trafikken st\u00e5r st\u00f8rknet og rastl\u00f8s langs Maha Chai Road, mens himmelen tar fyr over hustakene.", "70 \u00e5r gamle Jay Fai har akkurat startet serveringen. Ikledd l\u00e6rforkle og slal\u00e5mbriller vender hun wokpannene med rytmiske bevegelser, og sender lange flammer mot det sotete taket.", "I 40 \u00e5r \u2013 mens Bangkok har vokst seg stor, klaustrofobisk og moderne \u2013 har Jay bygd seg opp til stjernestatus blant byens kjennere. Men om gatemat defineres som billige og enkle m\u00e5ltider servert p\u00e5 rappen, er Jay og menyen hennes unntaket.", "Retten vi deler p\u00e5 fire, en krabbefylt omelett p\u00e5 st\u00f8rrelse med en sammenrullet Ikea-katalog, koster rett i underkant av 200 kroner.", "En oppsiktsvekkende sum for \u00abgatemat\u00bb her i Bangkok.", "\u2013 Men fullstendig verdt det, sier Chawadee Nualkhair entusiastisk.", "\u2013 Dette er eneste stedet du f\u00e5r denne retten i verden. Det garanterer jeg!", "Chawadee Nualkhair, bedre kjent som \u00abChow\u00bb, har med bloggen \u00abBangkok Glutton\u00bb etablert seg som en av de fremste autoritetene p\u00e5 gatemat i hovedstaden.", "Frilansjournalisten og sm\u00e5barnsmoren er f\u00f8dt og oppvokst i Pittsburgh, USA, men emigrerte til foreldrenes hjemland p\u00e5 slutten av 90-tallet.", "For henne og resten av Bangkoks 8,2 millioner innbyggere er gatemat en del av byens daglige livsrytme, men for turister er det et fenomen som enten pirrer appetitten eller fremmer angst bare ved synet.", "Det er ogs\u00e5 en lett tilgjengelig og minneverdig innf\u00f8ring i thailandsk kultur og dagligliv, sier Chawadee.", "\u2013 Det er her spenningen er, sier hun mens vi navigerer oss gjennom de labyrintlignende bakgatene i Ban Phan Thom.", "\u2013 Det er noe s\u00e5 menneskelig og upretensi\u00f8st med gatemat. Du kan kopiere oppskriftene, men ingenting sl\u00e5r \u00e5 nyte dem her midt i storbyjungelen.", "Videre og videre vandrer vi, gjennom et sanselig karneval av lukter, lyder, stemmer og farger.", "Jeg har for lengst mistet oversikt over hvor vi er. Et smug leder til flere sm\u00e5, et hj\u00f8rne rundes og med ett ledes vi gjennom et hav av lave plastkrakker og skravlende mennesker.", "\u2013 Du kan tilbringe et helt liv her og fortsatt bli overrasket, sier Chawadee.", "\u2013 Mitt r\u00e5d er bare \u00e5 pr\u00f8ve seg frem. Og selv om du blir skuffet har du trolig ikke brukt mer enn et par dollar uansett.", "Mellom ett og to minutter etter bestilling ankommer maten, fem retter p\u00e5 deling til vel under hundrelappen.", "Rundt oss sitter et mangfoldig utsnitt av Bangkoks befolkning: fra turister til ungdomsgjenger til uniformerte politibetjenter og dresskledde forretningsfolk.", "\u2013 P\u00e5 gateplan blir klasseskillene mindre tydelige, sier Chawadee.", "\u2013 Her spiser alle fra samme krakker.", "Thailands hovedstad og st\u00f8rste by.", "Befolkning: 8,2 millioner.", "Valuta: thailandske bath.", "Visum: Nordmenn f\u00e5r 30 dagers visum-fritak ved innflyvning til Thailand.", "Sesong: Hovedsesongen i Bangkok og Thailand faller mellom oktober og februar, da v\u00e6ret er p\u00e5 sitt mildeste og mest stabile.", "Tidsforskjell: Pluss seks timer.", "For mer om gatemat i Bangkok, sjekk ut Chawadees blogg.", "For utenforst\u00e5ende kan det virke som om at gatemat-kulturen lever i beste velg\u00e5ende, men sannheten er at store ting har skjedd her de siste \u00e5rene, forklarer Chawadee.", "Tidligere i v\u00e5r kom nyheten om at thailandske myndigheter vil forby gatemat i Bangkok . Forbudet skal etter planen v\u00e6re ferdig innf\u00f8rt mot slutten av \u00e5ret.", "\u00c5 \u00abrydde opp\u00bb blant hovedstadens titusener av uregistrerte matselgere har lenge v\u00e6rt en politisk snakkis, men ble aldri fulgt opp f\u00f8r statskuppet i mai, 2014.", "Siden den gang har den milit\u00e6re juntaen med hjelp av politiet fjernet tusenvis av selgere over hele byen.", "\u2013 Det er den samme utviklingen som i mange asiatiske metropoler, sier Chawadee.", "\u2212 Eiendomsutviklere kommer p\u00e5 banen, kj\u00f8pesentre bygges og tradisjonelle elementer av storbylivet blir feid vekk.", "Likevel forblir Bangkok verdens hovedstad for gatemat. Og et av de beste stedene \u2013 b\u00e5de for erfarne og nybegynnere - er den langstrakte og travle Yaowarat Road i hjertet av Chinatown.", "Etter \u00e5 ha man\u00f8vrert trafikken under de psykedeliske neonskiltene setter vi oss ned p\u00e5 et fullsatt langbord og bestiller.", "Dette er gatemat som lever opp til navnet: h\u00f8ylytt, kjapt, sosialt og intenst. Katter lusker mellom beina p\u00e5 leting etter rester, og lener den ene siden av bordet seg for langt tilbake st\u00e5r vi alle i fare for \u00e5 f\u00e5 en taxi i skulderen.", "Budsjett: The Yard Hostel\u2013hipt, sosialt og uvanlig pent herberge. Beskriver seg selv om motsvaret p\u00e5 party-kulturen fra Khao San Road. www.theyardhostel.com", "Middels: Phranakorn Norlen\u2013Tre Stjerner med stor personlig og rom designet etter brukthandel-estetikk. Vegetarfrokost er inkludert. Book god tid i forveien p\u00e5 www.phranakorn-nornlen.com", "Luksus: Mandarin Oriental\u2013en av de mest luksuri\u00f8se og klassiske hotellene i Bangkok. Fortjener hver av sine fem stjerner. www.mandarinoriental.com/bangkok/", "S\u00e5 sp\u00f8rsm\u00e5let er: hvordan overtale bekymrede turister om \u00e5 droppe duker og aircondition og heller spise her under \u00e5pen himmel?", "\u2013 Siden maten lages daglig for millioner av mennesker er varene nesten alltid trygge og ferske, s\u00e5 lenge man velger steder med h\u00f8y omsetning. Og ikke minst f\u00e5r du en opplevelse p\u00e5 kj\u00f8pet, sier Chawadee.", "\u2013 En du aldri vil f\u00e5 i en restaurant eller p\u00e5 et kj\u00f8pesenter!", "Hvor spiser du godt p\u00e5 Gran Canaria?", "1. Jay Fai", "At Bangkoks dyreste gaterestaurant fortsatt serverer fulle bord etter 40 \u00e5r sier ikke lite om kvaliteten. Opplev den n\u00e5, f\u00f8r 70 \u00e5r gamle eier og kokk Jay pensjonerer seg.", "Jay Fai er spesielt ber\u00f8mt for sine \u00abdrunken noodles\u00bb\u2013brede risnudler servert med sterkt krydret sj\u00f8mat og urter. T\u00e5ler budsjettet det anbefales ogs\u00e5 krabbeomeletten p\u00e5 det varmeste.", "Adresse: 327 Maha Chai Rd.", "2. Thip Samai", "For Pad Thai\u2013den enkle og milde nuddelretten hele verden assosierer med Thailandsk kokekunst\u2013er det ett sted hvor k\u00f8en jevnlig strekker seg rundt kvartalet.", "Du kjenner igjen Pad Thaien fra Thip Samai av at den pakkes inn i en tynn hinne av stekt egg f\u00f8r servering.", "Adresse: 313 Maha Chai Rd.", "3. Nai Mong", "\u00d8stersomeletten servert p\u00e5 Nai Mong i Chinatown lar seg ikke definere av hverdagslige ord som \u00abvanedannende\u00bb, \u00abspr\u00f8\u00bb og \u00abkaloririk\u00bb.", "Bare v\u00e6r advart\u2013for de fleste holder det med en porsjon pr. bes\u00f8k. Mange kommer derimot tilbake dag etter dag. En klassiker kjent fra tall\u00f8se matprogrammer og Bangkok-guider.", "Adresse: 539 Phlap Phla Chai Road", "4. Krua Porn Lamai", "Gatemat for den litt v\u00e5gale. Krua Porn Lamai i Chinatown er s\u00e5 basic som det blir, med lite mer enn noen plastkrakker og bord satt opp mot en sotete vegg, men ikke la utseendet og mangelen p\u00e5 engelske menyer lure.", "Dette lille gatekj\u00f8kkenet har lenge v\u00e6rt en favoritt blant kjennere for sine signatur-retter, servert p\u00e5 skremmende varme jernpanner, som \u00abHoi Tod\u00bb (omelett best\u00e5ende av b\u00f8nner og muslinger) og \u00abKyua Taew Kua Krob\u00bb (spr\u00f8stekte nudler).", "Adresse: 37 Plang Nam Road, Samphanthawong\u2013en sidegate fra Yaowarat Road.", "5. T & K Seafood", "En institusjon p\u00e5 Yaowarat Road, hvor alle kunder stues sammen p\u00e5 langbord skulder til skulder.", "Serverer et fantastisk utvalg sj\u00f8mat i et forrykende tempo.", "Om bordene utend\u00f8rs blir for travle eller v\u00e6ret for varmt, g\u00e5r det ogs\u00e5 an \u00e5 sitte inne.", "Adresse: 49 Phading Dao, Yaowarat Road"]}, {"field": "category0", "value": "reise"}, {"field": "contenthash", "value": "18c5aebe805482cff6087f8a638020028b2b84bd7b6e57091d7edc66c91ceee8"}, {"field": "createtime", "value": "2017-04-20T17:05:34.000Z"}, {"field": "description", "value": "Selv om de gamle trallene en etter en erstattes av restauranter og kj\u00f8pesentre, forblir Bangkok verdens hovedstad for gatemat."}, {"field": "heading", "value": ["N\u00e5 forsvinner dette fra Bangkoks gater -adressa.no", "Sanselig overdose", "En kultur i endring", "Fem uforglemmelige gatematopplevelser i Bangkok"]}, {"field": "id", "value": "56220fe9e37789a2aac3cb451a6451069f5e1833"}, {"field": "keyword", "value": ["Kultur", "Bangkok", "Mat og drikke", "Thailand", "Matreise"]}, {"field": "keywords", "value": "Kultur,Bangkok,Mat og drikke,Thailand,Matreise"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "ikea"}, {"field": "kw-concept", "value": ["bangkok verdens", "forblir bangkok verdens", "bangkok", "forblir bangkok", "verdens hovedstad", "bangkok verdens hovedstad", "gatemat"]}, {"field": "kw-entity", "value": ["porn lamai", "seafood", "norlen", "hoi tod", "chow", "bangkok og thailand", "thip samai", "stjerner", "chinatown", "kyua taew kua krob", "yaowarat road", "chawadee nualkhair", "bangkok glutton", "pad thai", "thailandsk", "pad thaien", "khao san road", "yard hostel", "ban phan thom", "eiendomsutviklere"]}, {"field": "kw-location", "value": ["oriental", "pittsburgh", "gran canaria", "thailand"]}, {"field": "kw-pageclass", "value": "article"}, {"field": "kw-person", "value": ["maha chai road", "jay fai", "nai mong", "maha chai rd"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/480b5ebf-37cb-419f-a644-4f0599508562?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Reis og spis f\u00f8r det er for sent: N\u00e5 forsvinner dette fra Bangkoks gater"}, {"field": "og-type", "value": "article"}, {"field": "og-url", "value": "http://www.adressa.no/reise/Reis-og-spis-for-det-er-for-sent-Na-forsvinner-dette-fra-Bangkoks-gater-9602b.html"}, {"field": "pageclass", "value": ["article"]}, {"field": "publishtime", "value": "2017-04-20T17:00:00.000Z"}, {"field": "recs-articleid", "value": "9602"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-04-20T17:00:00.000Z"}, {"field": "recs-rawtitle", "value": "Reis og spis f\u00f8r det er for sent: N\u00e5 forsvinner dette fra Bangkoks gater -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Selv om de gamle trallene en etter en erstattes av restauranter og kj\u00f8pesentre, forblir Bangkok verdens hovedstad for gatemat."}, {"field": "thumbnail", "value": "http://content-thumbnail.cxpublic.com/content/thumbnail200x150/56220fe9e37789a2aac3cb451a6451069f5e1833.jpg?5971a260"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-21T06:42:40.000Z"}, {"field": "title", "value": "Reis og spis f\u00f8r det er for sent: N\u00e5 forsvinner dette fra Bangkoks gater"}, {"field": "url", "value": "http://www.adressa.no/reise/Reis-og-spis-for-det-er-for-sent-Na-forsvinner-dette-fra-Bangkoks-gater-9602b.html"}, {"field": "urlhash", "value": "56220fe9e37789a2aac3cb451a6451069f5e1833"}], "score": 0.857557, "siteId": "9222270286501375973", "id": "56220fe9e37789a2aac3cb451a6451069f5e1833"}

