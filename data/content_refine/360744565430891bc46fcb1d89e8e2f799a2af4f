{"fields": [{"field": "modifiedtime", "type": "time", "value": "2017-03-18T13:39:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Senterpartiet", "Politikk", "Trygve Slagsvold Vedum"]}, {"field": "author", "value": "geir svardal"}, {"field": "body", "value": ["Skj\u00f8nt, liten?", "\u2013 Mange som m\u00f8ter meg f\u00f8rste gang, tror jeg er s\u00e5 innmari kort, ler Trygve Slagsvold Vedum og reiser seg opp med alle sine forbl\u00f8ffende 187 centimeter.", "\u2013 Er du s\u00e5\u00e5\u00e5 stor? sier de oppspilt. Hvorfor er det s\u00e5nn, tror du? Kan det v\u00e6re fordi jeg ikke har h\u00e5r? undrer han.", "S\u00e5 setter han latterd\u00f8ra p\u00e5 vidt gap igjen, slik at det skraller utover jordene ved familieg\u00e5rden Bj\u00f8rby p\u00e5 Ilseng. Skulle det ha ligget en ulv eller to i buskaset der borte, klare til \u00e5 yppe til strid, slik de har for vane \u00e5 gj\u00f8re her p\u00e5 Hedmarken, ville de sikkert ha stukket halen mellom beina n\u00e5 og siktet seg \u00f8stover, mot svenskegrensen.", "Men Erna Solberg vet ikke bedre. Statsministeren har i stedet sluppet l\u00f8s hele kobbelet av lojale og angrepslystne H\u00f8yre-folk, store som sm\u00e5, p\u00e5 Trygve Slagsvold Vedum de siste ukene. \u00abSenterpartiet kan bli et parti for by og bygd p\u00e5 trygd\u00bb, erkl\u00e6rte Torbj\u00f8rn R\u00f8e Isaksen. \u00abKynisk og manipulerende\u00bb, hevdet H\u00e5rek Elvenes. \u00abEn reaksjon\u00e6r bremsekloss for utvikling\u00bb. \u00abSelvm\u00e5l Vedum\u00bb. Og en dr\u00f8ss andre karakteristikker.", "Aktuell: Har hatt f\u00f8lelsen av \u00e5 kunne g\u00e5 p\u00e5 vannet de siste ukene, med stadige superm\u00e5linger som viser at Senterpartiet kan bli h\u00f8stens store valgvinner. Landsm\u00f8tet i Trondheim neste helg b\u00f8r bli enda mer euforisk enn de ellers ganske s\u00e5 elleville Sp-treffene.", "Yrke: Leder i Senterpartiet og g\u00e5rdbruker (p\u00e5 deltid)", "Alder: 38 \u00e5r", "Familie: Med Cathrine Wergeland Vedum, to d\u00f8tre; Johanna (10) og Matthea (5)", "Bor: P\u00e5 Ilseng i Hedmark", "Karriere: Leder av Senterungdommen 2002-04. Har v\u00e6rt innvalgt p\u00e5 Stortinget fra Hedmark siden 2005. Parlamentarisk leder 2009-12, og landbruks- og matminister (2012-13) i Stoltenberg II-regjeringen. Overtok som leder i Senterpartiet i 2014.", "Utdanning: Bachelor i sosiologi og statsvitenskap ved Universitetet i Oslo. Landbruksutdanning Tomb videreg\u00e5ende og Bl\u00e6stad landbruksskole.", "Leser: Masse papiraviser og nyheter p\u00e5 nett. Glad i lyrikk, den s\u00e5kalte Hedmarkslyrikken, poesien fra skogen.", "Ser p\u00e5: Alle mulige politiske dramaserier, samt enkelte amerikanske komiserier.", "Angrepene er til \u00e5 le seg i hjel av, synes Vedum, forn\u00f8yd p\u00e5 grensen til \u00e5 sprekke av stolthet, fordi H\u00f8yre har funnet det n\u00f8dvendig \u00e5 tegne et helt nytt fiendebilde i oppkj\u00f8ringen til \u00e5rets valgkamp.", "\u2013Det viser i hvert fall at de ikke tar lett p\u00e5 oss, humrer han forn\u00f8yd.", "Det er g\u00e5tt tre \u00e5r siden stortingspresident Olemic Thommesen forsnakket seg og kalte ham \u00abSlagsm\u00e5l Vedum\u00bb da han introduserte ham i Stortingets sp\u00f8rretime. Vinteren 2014 var kallenavnet ganske beskrivende for tilstanden i et parti som l\u00e5 i krig med seg selv, og der den politiske redakt\u00f8ren i Nationen sa at han f\u00f8lte behov for \u00e5 ta p\u00e5 seg vernehansker og beskyttelsesbriller n\u00e5r Sp-medlemmene ringte for \u00e5 t\u00f8mme septiktanken for g\u00f8rr og giftige anklager. Etter det ekstraordin\u00e6re landsm\u00f8tet i april det \u00e5ret, startet Trygve Slagsvold Vedum, som nyvalgt leder, og den yngste noensinne (35 \u00e5r), det m\u00f8ysommelige arbeidet med \u00e5 rense og bandasjere s\u00e5r. Det gikk langt bedre, og raskere, enn mange hadde fryktet.", "Ivar Vigdenes, ordf\u00f8rer Stj\u00f8rdal (Sp):", "Han ble den lederen alle kunne stille seg bak og som partiet trengte etter en turbulent periode. Han har opptr\u00e5dt med respekt, samtidig som han har et vinnende vesen ogs\u00e5 utenfor partiet. Han har frontet partiet som det tydeligste opposisjonspartiet til dagens regjering, og har tydeliggjort Senterpartiets posisjon som streng, men rettferdig i innvandringspolitikken.", "\u2013 Etter de mange opprivende personkonfliktene, hadde alle et sterkt \u00f8nske om \u00e5 hjelpe hverandre. Det var ikke s\u00e5nn at jeg hadde en mirakelkur \u00e5 by p\u00e5, bedyrer Trygve Slagsvold Vedum beskjedent.", "Den siste tida har hver eneste meningsm\u00e5ling fungert som en ny livsbejaende injeksjon for Senterpartiet. Erna Solberg, derimot, har begynt \u00e5 frykte h\u00f8sten. Den som vil bli statsminister etter valget, kommer ikke utenom Trygve Slagsvold Vedum, er alle skj\u00f8nt enige om, og skulle denne velgertendensen fortsette, risikerer hun \u00e5 bli felt lenge f\u00f8r det foreligger en fellingstillatelse p\u00e5 ulv, slik det ligger an.", "\u2013 Vi skal ikke ta en eneste stemme for gitt, men det er de grunnverdiene som vi har st\u00e5tt for over tid, som n\u00e5 g\u00e5r hjem hos folk. Vi har ikke snudd kappen etter vinden, det er vinden som har snudd, mener Vedum, som ogs\u00e5 har m\u00e5ttet t\u00e5le merkelapper som \u00abpopulist\u00bb og \u00abmini-Trump\u00bb.", "Marit Arnstad, parlamentarisk leder (Sp):", "Han er den mest rause og utadvendte mannen du kan l\u00f8pe borti. Han er oppriktig glad i andre mennesker, og veldig flink til \u00e5 vise oppmerksomhet mot alle rundt seg. Han besitter en serie gode egenskaper som gj\u00f8r ham spesielt velegnet som partileder. Han kan v\u00e6re sv\u00e6rt uformell, og er lett \u00e5 bare slenge seg ned sammen med for \u00e5 dr\u00f8se og analyse. Og s\u00e5 er han en liten rotekopp, som er avhengig av at noen passer p\u00e5 tidsplanen.", "At han har truffet en nerve i opinionen, enten det er ulvemotstandere eller folk som synes at sentraliseringsiveren g\u00e5r for langt, blir bekreftet i hver eneste m\u00e5ling, enten den er lokal eller nasjonal.", "\u2013 \u00c5 kalle politireformen for en n\u00e6rpolitireform, n\u00e5r den i virkeligheten er det motsatte, er jo ikke spesielt klokt av regjeringen, sp\u00f8r du meg. Folk over hele landet gjennomskuer jo s\u00e5nt. \u00c5 si at kommunereformen er en lokal-demokratireform, n\u00e5r de som jobber der opplever masse tvang, er heller ikke utpreget smart, synes jeg.", "Men han takker og bukker, for Trygve Slagsvold Vedum er ikke i tvil om at retorikken har bidratt til \u00e5 l\u00f8fte fram Senterpartiet, i tillegg til at han tror det har noe med tids\u00e5nden \u00e5 gj\u00f8re.", "\u2013 F\u00f8r ble vi ofte utsatt for hersketeknikker, som at dere er jo bare et parti for b\u00f8nder. Det skulle liksom v\u00e6re noe ukult forbundet med Senterpartiet. Men det er ingen grunn til \u00e5 unnskylde s\u00e6regenhetene, og hva er vel bedre enn \u00e5 bli koblet til en yrkesgruppe som produserer noe s\u00e5 nyttig som mat? Det er ganske enkelt lurt av Norge \u00e5 produsere mat, det m\u00e5 jo v\u00e6re noe av det viktigste man kan holde p\u00e5 med, og det virker som om stadig flere f\u00e5r \u00f8ynene opp for nettopp det. Heller et parti som knyttes til b\u00f8nder og matprodusenter enn et parti for \u2013 ja, rikfolk, for eksempel. Hvor kult er det liksom? ler Trygve Slagsvold Vedum hikstende, og s\u00e5 h\u00f8yt at hakkespetten som har akkompagnert ham gjennom hele resonnementet, velger \u00e5 lukke nebbet for en stakket stund.", "Vi hadde rullet inn p\u00e5 g\u00e5rdstunet p\u00e5 Bj\u00f8rby en time tidligere og blitt tatt imot av bonden selv i d\u00f8ra inn til v\u00e5ningshuset. Karsten Katt l\u00e5 p\u00e5 trammen og overv\u00e5ket, i lett slumrende tilstand, byfolkets st\u00f8yende ankomst, men leet ikke p\u00e5 et \u00f8yenlokk da Trygve Slagsvold Vedum tilb\u00f8d ham \u00e5 f\u00f8lge med fremmedfolket inn.", "\u2013 Han er en sjenert kar, han liker ikke \u00e5 stikke seg fram, forklarte Slagsvold Vedum litt unnskyldende, f\u00f8r han geleidet oss inn p\u00e5 kj\u00f8kkenet, der det knitret i peisen.", "Cathrine, kona, hadde som vanlig kj\u00f8rt inn til Hamar p\u00e5 morgenkvisten for \u00e5 g\u00e5 p\u00e5 jobb p\u00e5 r\u00e5dgivningskontoret for voldsofre. Matthea p\u00e5 fem var dratt i barnehagen, og Johanna p\u00e5 ti var p\u00e5 skolen. Men svigermor var kommet opp fra Fredrikstad for \u00e5 hjelpe til med logistikken p\u00e5 en helt vanlig torsdag. Utp\u00e5 dagen skulle nemlig bonden forvandles til politiker igjen, og slik det s\u00e5 ut akkurat n\u00e5, m\u00e5tte han sikkert inn til Oslo en tur, b\u00e5de til Dagsnytt Atten og til Dagsrevyen, for \u00e5 kommentere enda et Senterparti-byks p\u00e5 enda en ny meningsm\u00e5ling.", "\u2013 Livet smiler, bekreftet Trygve Slagsvold Vedum mens han tryllet som en baristakunst-ner ved den passe avanserte espressomaskinen. For \u00e5 etterleve det karikerte bildet av Senterpartiet, skulle han helst ha servert oss kokekaffe og etterp\u00e5 sp\u00e5dd valgutfallet i kaffegruten. Men her \u2013 midt i ulveland, i Stange kommune \u2013 kunne han raskt ha disket opp en perfekt caff\u00e8 latte om vi hadde bedt om det, like st\u00f8dig som om vi hadde befunnet oss innenfor Ring 3 rundt hovedstaden, den som i enkelte politiske redaksjoner (i Oslo) beskrives som selve grenselinja mellom by og land. Der inne hadde Vedum gjort seg til uvenn med b\u00e5de h\u00f8yresiden, milj\u00f8-bevegelsen og de urbane kulturradikalerne.", "\u2013 Det er en snodig verden vi lever i, sa Trygve Slagsvold Vedum mens han ristet av latter og balanserte de sm\u00e5 koppene bort til kj\u00f8kken-bordet.", "Han hadde tilbrakt natta hjemme, slik han fors\u00f8kte \u00e5 gj\u00f8re s\u00e5 ofte han kunne, og i g\u00e5r kveld, f\u00f8r han gikk og la seg, hadde han h\u00f8rt kattugla igjen.", "\u2013 Den h\u00f8res helt annerledes ut enn perleugla. Sangen er mystisk, nesten litt skummel, forklarte han, og virket \u00e5 v\u00e6re p\u00e5 nippet til \u00e5 fors\u00f8ke \u00e5 imitere den, helt til han s\u00e5 hvilket publikum han hadde foran seg.", "\u2013 Men det \u00e5 komme seg bort fra hovedstadsbobla gj\u00f8r godt p\u00e5 alle vis, kan jeg forsikre, for det er lett \u00e5 g\u00e5 seg fast i aksen mellom Stor-tinget, med sine n\u00e6rmest d\u00f8gnkontinuerlige rutiner og feller, og de forskjellige NRK-studioene der inne. Turen opp og ned til Oslo tar tross alt bare en time hver vei, og s\u00e5 kan jeg sitte og se Mj\u00f8slandskapet passere forbi og meditere litt om det som faller seg inn. Og s\u00e5 rekker jeg gjerne \u00e5 f\u00e5 sett Matthea og Johanna f\u00f8r de har rukket \u00e5 sovne.", "Han var 25 \u00e5r da han i 2004 tok over familie-g\u00e5rden etter mor Karen og far Trond, som vi skal hilse p\u00e5 litt senere. I starten drev han med dyr, men n\u00e5 rekker det med skogen, korn\u00e5krene og et hundretalls bikuber. Oldefaren hadde kj\u00f8pt g\u00e5rden p\u00e5 Ilseng p\u00e5 slutten av 1800-tallet, men det hadde v\u00e6rt g\u00e5rdsdrift der i hundre \u00e5r allerede. Den hvitmalte hovedbygningen ble oppf\u00f8rt da g\u00e5rden sto flunkende ny i 1790. Da Trygve Slagsvold Vedum hugget skog i fjor h\u00f8st, var det tilfeldigvis oldefarens tr\u00e6r som sto for tur til \u00e5 falle for motorsagen. Etterp\u00e5 plantet oldebarnet nye tr\u00e6r i granskogen.", "\u2013 Jeg er opptatt av denne forvaltertradisjo-nen, av at l\u00f8nnsomheten av det du gj\u00f8r i dag, ikke vil ses eller h\u00f8stes f\u00f8r om 50\u201360 \u00e5r. Denne tankegangen fors\u00f8ker jeg \u00e5 overf\u00f8re fra g\u00e5rdsdriften til politikken ogs\u00e5, forklarte han, og s\u00e5 malte han fram Oscar Wergelands klassiske 1814-maleri p\u00e5 netthinnen v\u00e5r. Det er det som henger bak presidentpodiet og talerstolen i Stortingssalen, og som viser Christian Magnus Falsen i det han leser opp grunnloven for Eidsvoll-forsamlingen.", "\u2013 Men ved siden av ham sitter sorenskriver Christie, Stortingets f\u00f8rste president, og han passer p\u00e5 \u00e5 snu seg og se inn i v\u00e5r tid, liksom for \u00e5 si at n\u00e5 har vi gjort jobben v\u00e5r, n\u00e5 f\u00e5r neste generasjon ta over.", "De var i praksis to alen av samme stykke, bonden og politikeren, i Trygve Slagsvold Vedums tolkning.", "\u2013 Det stikker dypt i en bonde at du skal overf\u00f8re g\u00e5rden i litt bedre stand enn da du overtok den. Etter bare 20\u201330 \u00e5r vil jeg overlate Bj\u00f8rby til de som er yngre, slik min far gjorde og hans far f\u00f8r der igjen. Det er fullt mulig \u00e5 tenke i et slikt generasjonsperspektiv ogs\u00e5 i politikken, der stortingsperiodene g\u00e5r i sykluser p\u00e5 fire \u00e5r og der det handler om \u00e5 gj\u00f8re det beste ut av den tilm\u00e5lte tida, f\u00f8r nye politikere st\u00e5r klar til \u00e5 steppe inn. Men det blir fort mye kortsiktighet for \u00e5 vinne neste valg, selv om samfunnsendringer b\u00f8r skje gradvis og p\u00e5 en gjennomtenkt og kunnskapsbasert m\u00e5te.", "\u00abDu skal behandle jorden som om du skulle leve evig\u00bb, hadde noen malt p\u00e5 veggen ovenfor bordet der vi satt, og det var s\u00e5 sant som det sto skrevet, forsikret Trygve Slagsvold Vedum. Men n\u00e5 ville han ta oss med ut for \u00e5 vise fram b\u00e5de bikubene og beversporene langs \u00e5kerkanten som f\u00f8rte opp til gapahuken.", "\u2013 Ismet var bosnisk flyktning og hadde r\u00f8mt fra Ratko Mladic, mens Jacob hadde greid \u00e5 stikke av fra Idi Amins regime i Uganda p\u00e5 1970-tallet, forklarte Vedum idet vi passerte kassene med bier.", "N\u00e5 drev de to godt voksne karene, som begge var blitt familiefedre, som bir\u00f8ktere p\u00e5 Vedum-g\u00e5rden. Det var faren til Trygve som hadde f\u00e5tt ideen da han satt og grublet p\u00e5 hvordan han kunne bidra til \u00e5 f\u00e5 aktivert og integrert flyktningene, som begynte \u00e5 komme i stadig st\u00f8rre antall ogs\u00e5 til Hedmarken under Balkan-krigen. Verken Ismet eller Jacob visste noe om bir\u00f8kt f\u00f8r de ble engasjert av gamle Vedum, men det tok ikke lang tid f\u00f8r de fikk fullt ansvar for driften.", "Trond Vidar Vedum, far:", "Han ble politisk interessert i sv\u00e6rt tidlig alder, s\u00e5 du kan godt si at han har det som plommen i egget n\u00e5. Han er bestandig blid og i godt hum\u00f8r, men under smilet og latteren fins det ogs\u00e5 en f\u00f8lsom gutt. Det tror jeg ikke er noen d\u00e5rlig egenskap \u00e5 ha med seg i toppolitikken.", "Tidligere hadde faren latt ungdommer p\u00e5 skr\u00e5planet, som det het, f\u00e5 slippe til med arbeidstrening p\u00e5 g\u00e5rden. Han kj\u00f8rte gjerne rundt i nabolaget og s\u00f8rget for \u00e5 f\u00e5 opp de seigeste p\u00e5 morrakvisten. Da Trygve var gutt-unge, var l\u00e5ven p\u00e5 Bj\u00f8rby gjort om til et slags verksted for fengselet p\u00e5 Ilseng, det som fortsatt ligger ved enden av korn\u00e5krene, og hver dag satt det fanger der oppe og monterte pigger til det som skulle bli flunkende nye vinterdekk.", "\u2013 De var ikke \u00d8stlandets skumleste forbrytere, tror jeg, men for det meste folk som var satt inn for fyllekj\u00f8ring eller for \u00e5 ha kj\u00f8rt for fort. N\u00e5r de kom om morgenen, hadde de gjerne med seg brus og godteri som de spanderte raust av, erindrer Trygve Slagsvold Vedum, som stortrivdes sammen med fangene p\u00e5 l\u00e5ven i oppveksten.", "Det var et barndomshjem preget av sterkt samfunnsengasjement og stor \u00e5penhet. Faren, Trond Vidar Vedum, drev g\u00e5rden p\u00e5 si, og n\u00e5r han ikke underviste i biologi ved H\u00f8gskolen i Hedmark eller skrev utallige feltb\u00f8ker om fugleliv, skrev han gjerne dikt. N\u00e5 bor han og Trygves mor, Karen Slagsvold Vedum, som ogs\u00e5 jobbet som l\u00e6rer, p\u00e5 en utstykket del av familietomta, noen hundre meter bortenfor bikassene. Der sitter han blant annet og redigerer nettsiden dammer.no, som handler om livet i v\u00e5tmarker, men som er blitt s\u00e5 popul\u00e6rt at Trygve Slagsvold Vedum mistenker en del mannfolk for \u00e5 klikke seg inn p\u00e5 farens nettside i h\u00e5p om finne damer der.", "\u2013 Faren min mistet begge sine foreldre da han var liten. F\u00f8rst d\u00f8de mora hans da han var sju. Etterp\u00e5 hyret han ei dame som kunne hjelpe ham i huset, men ikke lenge etter ble han selv alvorlig syk. Han fridde til henne, og de giftet seg s\u00e5 \u00e5 si p\u00e5 d\u00f8dsleiet, og slik ble det til at faren min fikk vokse opp i trygge rammer med henne som en slags mor. Jeg tror nok at hans spesielle blikk for de sosialt utst\u00f8tte har v\u00e6rt sterkt preget av en barndom der han selv fikk erfare hvor avgj\u00f8rende viktig det var at noen tr\u00e5dte til.", "Alt dette l\u00e5 som et bakteppe gjennom hele Trygves oppvekst.", "\u2013 Jeg har b\u00e5de titt og ofte reflektert over hvor sm\u00e5 marginene er, om hvordan tilfeldighetene kan spille inn og avgj\u00f8re hvordan livet ditt blir. Som politiker treffer jeg stadig p\u00e5 folk som sliter, og som kanskje kunne f\u00e5tt andre livsl\u00f8p om de var blitt sett p\u00e5 et tidligere tidspunkt. Jo st\u00f8rre systemene er, jo mindre blir mennesk-ene, og ingen ting kan erstatte m\u00f8tet med et varmt menneske. Vi snakker politikk her, og regjeringens iver etter \u00e5 skape kjempemastodonter i effektivitetens navn, er ikke bra for noen.", "I mangel av en vaskeekte ulv, som sjelden er \u00e5 oppdrive n\u00e5r du som mest har bruk for den, viser Trygve Slagsvold Vedum oss i stedet sporene etter et annet villdyr som har herjet p\u00e5 familiens enemerker i det siste.", "\u2013 \u00abBj\u00f8rby\u00bbkommer av \u00abbjor\u00bb, som forteller at det alltid har v\u00e6rt mye bever her, og n\u00e5 er den tilbake for fullt.", "Beveren har angrepet lauvtr\u00e6rne som st\u00e5r der med \u00e5pne s\u00e5r, og selv om latteren fortsatt sitter l\u00f8st, er Vedum blitt smalere og litt farligere i blikket.", "\u2013 Det er nok p\u00e5 tide \u00e5 felle noen dyr for \u00e5 holde bestanden nede, sier han.", "Vel fremme i gapahuken, f\u00e5r Trygve Slagsvold Vedum, ved hjelp av den eneste fyrstikken som er igjen i eska, fyr p\u00e5 vedskiene. N\u00e5r han faller ned p\u00e5 en av trebenkene her, f\u00f8ler han virkelig jordingen ved \u00e5 v\u00e6re hjemme, frakoblet det andre livet han lever.", "Fortsatt hender det at han rusler en tur opp hit for \u00e5 se p\u00e5 stjernehimmelen. N\u00e5r han l\u00f8fter blikket og kikker opp, slutter han aldri \u00e5 la seg fascinere av at oldefaren s\u00e5 n\u00f8yaktig de samme stjernene, da han sto p\u00e5 den samme flekken.", "\u2013 Vi er jo helt rusa p\u00e5 synsinntrykk sammenlignet med forfedrene v\u00e5re, og f\u00e5r antagelig flere visuelle opplevelser i l\u00f8pet av et par uker enn de som levde for hundre \u00e5r siden fikk gjennom et helt liv. Men i en omskiftelig verden fins det noe som er bestandig, som stjernehimmelen. Stadig flere burde unt seg den gleden.", "Vi lar b\u00e5let brenne ut og forlater gapahuken. Om halvannen time skal Trygve Slagsvold Vedum v\u00e6re i Hamar og holde et foredrag han knapt har rukket \u00e5 kladde enn\u00e5, og etterp\u00e5 blir det \u00e5 kj\u00f8re inn til Oslo. Da den f\u00f8rste m\u00e5lingen i januar viste 8,5 prosent for Senterpartiet, m\u00e5tte han gni seg i \u00f8ynene. N\u00e5 serveres det jevnlig meningsm\u00e5linger med tosifret oppslutning, og dr\u00f8mmen til Vedum om \u00e5 bli st\u00f8rre enn Fremskrittspartiet, er snart i ferd med \u00e5 bli oppfylt. Han gleder seg til det euforiske landsm\u00f8tet som venter i Trondheim neste helg, p\u00e5 Scandic-hotellet ved Lerkendal, der barbetjeningen neppe vet hva som er i vente. Senterpartiet har alltid v\u00e6rt i s\u00e6rklasse n\u00e5r det gjelder b\u00e5de landsm\u00f8tefester og nachspiel, og Trygve Slags-vold Vedum ser fram til en b\u00e5de festlig og nyttig helg, f\u00f8r langspurten mot h\u00f8stens valg starter.", "Han er ganske sikker p\u00e5 at han skal holde helt til m\u00e5l, selv om den fysiske formen sikkert kunne v\u00e6rt bedre.", "\u2013 Jeg er dessverre glad i alt som er usunt, og jeg trener for lite. Jeg h\u00f8rer folk si at det ikke er noe problem \u00e5 ta en halvtimes l\u00f8petur etter jobb eller middagen eller f\u00f8r sengetid, men tro meg: Jeg erkjenner at jeg innimellom mangler b\u00e5de tiltakslyst og overskudd. Men jeg tr\u00f8ster meg med at jeg er flink til \u00e5 leketrene mye med Matthea og Johanna i dette omr\u00e5det her, og vi g\u00e5r en del p\u00e5 ski.", "Helt r\u00e5tten er ikke kroppen, forsikrer han, og om ikke annet:", "\u2013 Det hevdes at en god latter forlenger livet, s\u00e5 du f\u00e5r heller stole p\u00e5 at du har gjort en grundig investering der?", "\u2013 Jo, jeg f\u00e5r sette min lit til det, gapskratter han.", "Det var faren som begynte, p\u00e5st\u00e5r Trygve Slagsvold Vedum. For ikke lenge siden ble det klart for alle og enhver p\u00e5 Bj\u00f8rby \u2013 og muligens ogs\u00e5 p\u00e5 nabog\u00e5rdene p\u00e5 Ilseng \u2013 at eldstejenta var godt i gang med \u00e5 utvikle den usedvanlige Vedum-latteren, hun ogs\u00e5. S\u00e5 skulle du ta av fra E6 en dag og kj\u00f8re \u00f8stover gjennom Stange kommune, er det bare \u00e5 styre etter lyden.", "\u2013 Jeg er takknemlig for at jeg vokste opp med en grunnleggende lys tone hjemme. For oss som er forbundet med godt hum\u00f8r, blir det ofte til at folk tror at vi tar lett p\u00e5 ting, men det var mye underfundighet og undring hjemme hos oss, bare s\u00e5 det er sagt.", "Han gikk i demonstrasjonstog mot handels-avtalen Gatt som tolv\u00e5ring. Valgte en stortings-proposisjon om norsk landbrukspolitikk som valgfri bok p\u00e5 ungdomsskolen \u00e5ret etter. Han dr\u00f8mte om \u00e5 bli Nupi-forsker mens kameratene fortsatt hadde mest lyst til \u00e5 bli brannmann.", "\u2013 Det h\u00f8res ikke ut som en hysterisk morsom barndom?", "\u2013 Jo. Men hysterisk nerdete, som det ville hett i dag.", "Og det bunnsolide verdisettet hjemmefra, h\u00e5per han uansett \u00e5 overf\u00f8re til jentene sine, i tr\u00e5d med forvaltertanken til en seri\u00f8s bonde.", "\u2013 Jeg h\u00e5per at de om noen \u00e5r vil huske at det var en varme i bunn for alt som skjedde, og at det var rom for den undrende samtalen.", "Og den \u00f8red\u00f8vende latteren. Ikke minst den.", "For det er den som til slutt sender oss p\u00e5 d\u00f8r. Med telefonen klemt opp til \u00f8ret, der han sikkert f\u00e5r servert en ny superm\u00e5ling, og med den andre h\u00e5nda hevet til avskjedshilsen, ler han s\u00e5 det rister i det vi kj\u00f8rer ut fra tunet p\u00e5 Bj\u00f8rby."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "167f3710a5955a33eba25812b9bb0a9419202a622830ccf09a82668448b308ac"}, {"field": "createtime", "value": "2017-03-18T13:46:06.000Z"}, {"field": "description", "value": "Latterkulene triller ut fra gapahuken, der Senterpartiets leder har fyrt opp b\u00e5let. H\u00f8yre har rettet kanonen vekk fra store Ap og gjort vesle Trygve til skyteskive. Det kunne ikke blitt morsommere."}, {"field": "dominantimage", "value": "http://www.adressa.no/pluss/magasin/article14460581.ece/b6gng/ALTERNATES/w980-default/Vedum5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/360744565430891bc46fcb1d89e8e2f799a2af4f.jpg?59612256"}, {"field": "dominantthumbnaildimensions", "value": "300x169"}, {"field": "heading", "value": ["Det er lov \u00e5 v\u00e6re blid -adressa.no", "Ingen mirakelkur", "\u00abMini-Trump\u00bb", "Et blikk mot framtiden", "Bonden i politikeren", "Fangene p\u00e5 l\u00e5ven", "Barndommens bakteppe", "En himmel full av stjerner", "Et langt liv"]}, {"field": "id", "value": "360744565430891bc46fcb1d89e8e2f799a2af4f"}, {"field": "keyword", "value": ["Ukeadressa", "Portrettet", "Senterpartiet", "Politikk", "Trygve Slagsvold Vedum"]}, {"field": "keywords", "value": "Ukeadressa,Portrettet,Senterpartiet,Politikk,Trygve Slagsvold Vedum"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["h\u00f8st", "latt", "sitte", "lett", "dag", "faren", "stikke", "parti", "tur", "mor", "valg", "parlamentarisk leder", "lenge", "sikker", "fall", "far", "liv", "hjem", "leet", "leve", "bonde", "kar", "klar", "vis", "g\u00e5rden", "passe", "sto", "stadig", "tro", "politikk", "politiker", "jobb", "\u00e5ret", "alen", "kj\u00f8re", "time", "ulv"]}, {"field": "kw-entity", "value": ["ring 3", "lerkendal", "vedum", "hedmarkslyrikken", "johanna", "scandic", "idi amins", "trygve", "fremskrittspartiet", "ismet", "h\u00f8gskolen", "mj\u00f8slandskapet", "matthea", "matthea og johanna", "bj\u00f8rby", "nationen", "jacob", "senterpartiet", "hedmarken", "tomb", "slagsvold vedum", "senterparti", "gatt", "bl\u00e6stad", "\u00f8stlandets", "h\u00f8yre", "nupi", "senterungdommen", "stoltenberg ii", "dagsnytt atten", "stortinget", "universitetet", "slagsm\u00e5l vedum", "ilseng", "dagsrevyen", "christie", "stortingssalen", "ratko mladic"]}, {"field": "kw-location", "value": ["stange", "hedmark", "hamar", "oslo", "eidsvoll", "trondheim", "fredrikstad", "uganda", "norge", "balkan"]}, {"field": "kw-pageclass", "value": "article"}, {"field": "kw-person", "value": ["h\u00e5rek elvenes", "christian magnus falsen", "oscar wergelands", "olemic thommesen", "marit arnstad", "erna solberg", "cathrine wergeland vedum", "karsten katt", "trond vidar vedum", "karen slagsvold vedum", "trygve slagsvold vedum", "trygve slags", "torbj\u00f8rn r\u00f8e isaksen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14460581.ece/b6gng/ALTERNATES/w980-default/Vedum5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det er lov \u00e5 v\u00e6re blid"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/18/Det-er-lov-%C3%A5-v%C3%A6re-blid-14460582.ece"}, {"field": "pageclass", "value": ["article"]}, {"field": "publishtime", "value": "2017-03-18T13:39:13.000Z"}, {"field": "recs-articleid", "value": "14460582"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-18T13:39:13.000Z"}, {"field": "recs-rawtitle", "value": "Det er lov \u00e5 v\u00e6re blid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Latterkulene triller ut fra gapahuken, der Senterpartiets leder har fyrt opp b\u00e5let. H\u00f8yre har rettet kanonen vekk fra store Ap og gjort vesle Trygve til skyteskive. Det kunne ikke blitt morsommere."}, {"field": "thumbnail", "value": "http://content-thumbnail.cxpublic.com/content/thumbnail200x150/360744565430891bc46fcb1d89e8e2f799a2af4f.jpg?59612256"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-08T18:20:06.000Z"}, {"field": "title", "value": "Trygve Slagsvold Vedum har en teori om hvorfor folk tror han er kort"}, {"field": "url", "value": "http://www.adressa.no/pluss/magasin/2017/03/18/Det-er-lov-%c3%a5-v%c3%a6re-blid-14460582.ece"}, {"field": "urlhash", "value": "360744565430891bc46fcb1d89e8e2f799a2af4f"}], "score": 0.924438, "siteId": "9222270286501375973", "id": "360744565430891bc46fcb1d89e8e2f799a2af4f"}

