{"fields": [{"field": "modifiedtime", "type": "time", "value": "2012-04-24T11:56:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DET ER FIRMAET og medarbeiderne som skal profileres, ikke ham selv. Derfor skyr han fotografer, og is\u00e6r pressefotografer, som pesten. Han har heller ikke hatt det for vane \u00e5 stikke seg fram i media i tide og utide, Ole T. Bj\u00f8rnevik, som i skyggen av mer kjente navn som Odd Reitan og Trond Lykke og andre mer profilerte n\u00e6ringslivstopper i den tr\u00f8nderske bedriftsfloraen, i l\u00f8pet av f\u00e5 \u00e5r har bygd seg opp en formue som er verd mange hundre millioner kroner. Noen regner ham som mediesky. De siste ukene har det imidlertid ikke v\u00e6rt mulig \u00e5 holde firmaet unna offentligheten. Dramatiske bergingsoppdrag av \u00abJohn R\u00bb som forliste nord for Troms\u00f8 i jula, og \u00abFykan\u00bb som f\u00f8k p\u00e5 grunn utenfor Lys\u00f8ysund for noe uker siden, har v\u00e6rt med og preget det nasjonale nyhetsbildet p\u00e5 ny\u00e5ret.", "Ole T. Bj\u00f8rnevik er ikke den typen som liker \u00e5 sitte p\u00e5 sitt romslige kontor nede p\u00e5 Pir II p\u00e5 Trondheim havn og dirigere troppene ute i felten. Han er ikke av den direkt\u00f8rtypen som trives best i bl\u00e5dress. Den tar han p\u00e5 seg bare n\u00e5r omstendighetene krever det. Arbeidsantrekket er like mye kjeledress med oljeflekker ute p\u00e5 sj\u00f8en som dongeribukse og genser p\u00e5 kontoret.", "Det er iskald februardag da vi f\u00e5r foretrede. Snoen inn Strindfjorden river i kinnene blant lagerbygningene p\u00e5 kai 9 der en r\u00f8d \u00abB\u00bb med gr\u00f8nn ring rundt lyser mot oss fra en av bygningene. Her er det Taub\u00e5tkompaniet og selskapet Boa holder til, beskjedent plassert i femte etasje.", "Bj\u00f8rnevik har skaffet seg et romslig, men langtfra noe overd\u00e5dig kontor. Utsikten utover havna og fjorden er f\u00f8rsteklasses og st\u00e5r i kontrast til det dystre maleriet av Roald Stevik fra Trondheim havn som minner mer om scener fra den gamle Carn\u00e9-filmen \u00abT\u00e5kekaien\u00bb. En utstoppet hegre fra \u00c5fjord og diverse modeller av Taub\u00e5tkompaniets b\u00e5ter pynter ellers kontoret.", "VI KUNNE SELVSAGT ha invitert Bj\u00f8rnevik til lunsj p\u00e5 Royal Garden, men det hadde han ikke tid til. I s\u00e5 fall hadde han ogs\u00e5 der v\u00e6rt p\u00e5 hjemmebane. F\u00e5 vet at et av byens st\u00f8rste hoteller eies av Bj\u00f8rnevik, og slett ikke av SAS Radisson som riktignok har en 20-\u00e5rig leieavtale med Bj\u00f8rnevik.", "- Jeg hadde ikke tenkt \u00e5 bruke penger p\u00e5 slikt, men s\u00e5 ble jeg tipset om at hotellet var til salgs, og vi begynte \u00e5 regne p\u00e5 kj\u00f8pet. Konklusjonen ble at det virket \u00e5 v\u00e6re en fornuftig pengeplassering selv om jeg ikke tjener noe p\u00e5 hotellet f\u00f8r gjelden er nedbetalt om 20 \u00e5r. P\u00e5 den annen side synes jeg jo det er artig at ogs\u00e5 vi tr\u00f8ndere kan eie noe her i byen, og at ikke alt skal styres fra Oslo. Vi har v\u00e5rt julebord p\u00e5 hotellet og s\u00f8rger for at v\u00e5re gjester bor der, ellers styrer de seg selv, sier Bj\u00f8rnevik.", "Han har alltid travle dager selv om det har v\u00e6rt ekstra mye \u00e5 gj\u00f8re p\u00e5 ny\u00e5ret med de store bergingsoperasjonene. Skj\u00f8nt berging er langt fra hovedgesjeften i firmaet. Det utgj\u00f8r mindre enn fem prosent av virksomheten. Mesteparten av inntektene f\u00e5r Taub\u00e5tkompaniet fra lektere og slepeb\u00e5tvirksomhet i utlandet, hovedsakelig Mexico-golfen, og fra forsyningsskip innen oljen\u00e6ringen.", "- Skipsberging er ingen stor sak for oss, men vi synes det er artig \u00e5 holde p\u00e5 med det. Vi har det n\u00f8dvendige utstyret som trengs, og et mannskap som kan berging. Derfor satser vi litt p\u00e5 \u00e5 f\u00e5 oppdrag n\u00e5r skip g\u00e5r p\u00e5 grunn, og det gj\u00f8r de jo til stadighet n\u00e5 om dagen, p\u00e5peker han.", "Selv har han nettopp kommet tilbake fra Lys\u00f8yfjorden der han hadde v\u00e6rt med p\u00e5 bergingen av \u00abFykan\u00bb. Ikke s\u00e5 \u00e5 forst\u00e5 at han stod inne p\u00e5 land og veivet med armene for \u00e5 f\u00e5 folk til \u00e5 jobbe mer. N\u00e5r Bj\u00f8rnevik er ute i felten, if\u00f8rer han seg kjeledress og arbeidshandsker han som alle andre og tar et tak der det trengs.", "- HAN ER EN HARDING til \u00e5 jobbe, og av og til kan det nesten bli for mye av det gode. En gang vi holdt p\u00e5 med et st\u00f8rre bergingsoppdrag, m\u00e5tte jeg sp\u00f8rre ham n\u00e5r vi skulle ha matpause. Da hadde vi holdt det g\u00e5ende mer eller mindre uavbrutt i n\u00e6rmere ett d\u00f8gn, sier en som kjenner Bj\u00f8rnevik godt fra mange bergingsoppdrag.", "- Jeg synes bare det er artig \u00e5 v\u00e6re med p\u00e5 slike oppdrag. Du f\u00e5r et helt annet bilde av hvor vanskelig det er n\u00e5r du er med selv enn n\u00e5r du sitter p\u00e5 et trygt kontor inne i Oslo. Bergingen av \u00abJohn R\u00bb, for eksempel. Den kunne vi ha berget uten oljes\u00f8l og uten at skipet brakk i to hvis vi hadde f\u00e5tt holde p\u00e5 slik vi hadde planlagt. N\u00e5 stanset Sj\u00f8fartsdirektoratet hele operasjonen. Det gikk hele sju d\u00f8gn f\u00f8r det skjedde noe, og i mellomtiden brakk som kjent b\u00e5ten i to med de store problemer det skaper, sier en irritert Bj\u00f8rnevik.", "N\u00e5 er det langt st\u00f8rre oppdrag han vil gi seg i kast med. Kanskje det mest omtalte bergingsoppdrag noen gang dersom det blir iverksatt; bergingen av den russiske atomub\u00e5ten \u00abKursk\u00bb utenfor Murmansk.", "- Sammen med et hollandsk firma har vi lagt inn anbud. Vi mener at v\u00e5rt anbud er det beste, b\u00e5de \u00f8konomisk og teknisk, men vi har ikke allverdens h\u00e5p om \u00e5 f\u00e5 oppdraget. Det er nok ikke bare \u00f8konomi og teknologi som avgj\u00f8r, sier Bj\u00f8rnevik megetsigende.", "Riktignok het det \u00abBj\u00f8rnevik Handelshus\u00bb det som holdt til p\u00e5 Vassneset n\u00e6r \u00c5 i \u00c5fjord, men s\u00e5 mye mer enn en kolonialbutikk var det ikke faren Arthur drev. I dag er butikken overtatt av Coop og Mega. Likevel er det mer sj\u00f8 og sj\u00f8liv enn margarin og s\u00e5pe som har preget Bj\u00f8rneviks familie. I flere generasjoner har familien hatt seilskuter som drev med fiskeoppkj\u00f8p i Lofoten. Torsk ble kj\u00f8pt og fraktet hjem til \u00c5fjord, der fisken ble t\u00f8rket til klippfisk p\u00e5 svabergene.", "BJ\u00d8RNEVIKS FAR, Arthur Bj\u00f8rnevik, eide i mange \u00e5r en part i fraktefart\u00f8yet \u00abWiger\u00bb som ble starten p\u00e5 Oles sj\u00f8mannskarri\u00e8re. Hver sommer etter at han fikk dun p\u00e5 haken, var han fast mannskap p\u00e5 \u00abWiger\u00bb som fraktet sement fra Kj\u00f8psvik nordover til Finnmark og s\u00f8rover til Tr\u00f8ndelag. Det ble mange tak med \u00e5 lempe sementsekker, og det blir ofte arbeidsfolk av slikt.", "- \u00c5 jobbe p\u00e5 frakteb\u00e5t var langtfra noen kj\u00e6re mor, men en har aldri vondt av \u00e5 ta et tak, mimrer han i dag.", "Sj\u00f8mannsliv i utenriksfart ble det ikke p\u00e5 unge Bj\u00f8rnevik. I stedet ble det gymnas og hybelliv i Bjugn, deretter distriktsh\u00f8yskole i Kristiansand med \u00f8konomi og sj\u00f8fartsfag og Trondheim \u00f8konomiske h\u00f8gskole. En stakket stund var han revisorassistent i et lite firma i Trondheim tidlig p\u00e5 70-tallet.", "Starten p\u00e5 karri\u00e8ren og den \u00f8konomiske suksessen han har hatt, skjedde n\u00f8yaktig 1. juli 1975. Da stiftet Arthur Bj\u00f8rnevik Taub\u00e5tkompaniet AS som eget firma. Bakgrunnen var firmaet Skarsv\u00e5g Shipping i Trondheim som drev med taub\u00e5ter, fraktefart\u00f8y og skipsmegling. Det gikk konkurs \u00e5ret f\u00f8r, og ble kj\u00f8pt opp av Jens Bye ved Fosen Mek. Verksteder. Bye solgte imidlertid videre til Arthur Bj\u00f8rnevik \u00e5ret etter, og dermed var Taub\u00e5tkompaniet et faktum. Ett \u00e5r senere overtok Bj\u00f8rnevik etter faren og dermed startet karrieren som enn\u00e5 langtfra er slutt.", "- Det var stort sett slepeb\u00e5ter vi drev med. Vi kom inn i bransjen da den kjente forretningsmannen Dyre Halse i Trondheim dominerte markedet. Hans tid var imidlertid p\u00e5 hell, og han hadde nok ikke den samme spiriten som f\u00f8r, mens vi var unge og fulle av arbeidslyst. De f\u00f8rste \u00e5rene stod vi derfor p\u00e5 dag og natt, og klarte etter hvert \u00e5 konkurrere ut Dyre Halse som gikk konkurs i 1980, forteller Bj\u00f8rnevik.", "HAN KJ\u00d8PTE LIKEGODT det meste av utstyret for konkursboet, og ansatte n\u00f8kkelfolk. Samme \u00e5r gikk ogs\u00e5 Norsk Bjergingskompani i Sandnessj\u00f8en konkurs. Dette firmaet hadde v\u00e6rt nesten ener\u00e5dende innenfor bergingsmarkedet i Norge. Ogs\u00e5 her kj\u00f8pte Bj\u00f8rnevik opp utstyr og ansatte n\u00f8kkelfolk. I l\u00f8pet av noen m\u00e5neder i 1980 var han blitt stor b\u00e5de innenfor slepeb\u00e5ter og berging.", "Et nytt stort sprang gjorde han i 1988 da Bj\u00f8rnevik gikk inn i oljebransjen og satset p\u00e5 forsyningsskip. Markedet var preget av fall i oljeprisen, og forsyningsskip var til salgs billig. Et skip ble kj\u00f8pt for tre millioner kroner i 1988 og solgt for 15 millioner tre \u00e5r senere. Enda mer heldig var han med storsalget av forsyningsskip til sunnm\u00f8rsrederiet Havila i 1997. Seks forsyningsfart\u00f8y ble solgt for 620 millioner kroner, og fortjenesten ble ikke mindre enn 350 millioner kun p\u00e5 denne handelen.", "- Det var dette salget som ga oss \u00f8konomisk handlefrihet til \u00e5 satse s\u00e5 mye som vi n\u00e5 gj\u00f8r med bygging av nye lektere og fire nye forsyningsskip i Kina som skal leveres i l\u00f8pet av \u00e5ret, forteller han.", "Han har gjort det til en forretningsfilosofi \u00e5 kj\u00f8pe n\u00e5r markedet faller, og alle andre selger seg ut. Og han selger igjen n\u00e5r prisen er p\u00e5 topp. Det blir penger av slikt, selv om risikoen ofte er stor.", "- Det er feil \u00e5 si at risikoen er stor. Mange av de skipene vi kj\u00f8pte var s\u00e5 billig at vi hadde lite \u00e5 tape.", "Det er imidlertid lektere, og ikke slepeb\u00e5ter og forsyningsfart\u00f8y, som Bj\u00f8rnevik har blitt stor p\u00e5. Lekterne eies av selskapet Boa Ltd. med adresse i skatteparadiset Cayman Island i Karibien. Til sammen eier og disponerer Ole T. Bj\u00f8rnevik i dag hele 20 lektere, og har blitt st\u00f8rst i verden n\u00e5r det gjelder nedsenkbare lektere for frakt av tunge og store gjenstander. Hele fl\u00e5ten best\u00e5r av 43 fart\u00f8y, og staben p\u00e5 150 ansatte utvides til 200 personer i l\u00f8pet av \u00e5ret.", "SELV OM HAN HAR \u00abstorstue\u00bb i Royal Garden og byens dyreste enebolig (som han kj\u00f8pte av et konkursbo etter konkursen i P Tre Eiendom) p\u00e5 Jakobsli, er og blir det i \u00c5fjord at Ole Bj\u00f8rnevik trives best. Oppholdet i Trondheim ser han mest p\u00e5 som \u00abmidlertidig\u00bb.", "- Jeg har jo skaffet meg hytte p\u00e5 Bar\u00f8ya, stedet der jeg er f\u00f8dt. Etter hvert vil jeg ogs\u00e5 innrede kontor p\u00e5 hytta slik at jeg kan v\u00e6re der oftere. N\u00e5r jeg en gang trekker meg tilbake, s\u00e5 blir det \u00c5fjord som blir adressen.", "Kona Eli er fra Stokk\u00f8ya i \u00c5fjord. Henne traff han allerede p\u00e5 ungdomsskolen, og de giftet seg da de var 20 \u00e5r gamle. I dag har de fire barn, tre har passert de 20, mens en attp\u00e5klatt er bare sju \u00e5r.", "- Hva gj\u00f8r du n\u00e5r du skal slappe av fra strevet?", "- Da drar jeg p\u00e5 hytta. \u00c5 v\u00e6re ute p\u00e5 sj\u00f8en og fiske sei og uer er noe av det jeg liker best av alt, men det blir for liten tid til den slags. Jeg h\u00e5per det blir bedre med tid etter hvert.", "Med 120 reised\u00f8gn i \u00e5ret, blir ikke reising det han f\u00f8rst tenker p\u00e5 n\u00e5r han skal ta seg fri. Utenom hyttelivet i \u00c5fjord har ogs\u00e5 Bj\u00f8rnevik sans for tr\u00f8ndersk mannfolkdyd som jakt i tr\u00f8nderske skoger og fjell. Sport har han ogs\u00e5 sans for. Han er ofte p\u00e5 Lerkendal n\u00e5r tiden tillater i den store mengden p\u00e5 tribunen uten reservert plass. Sport og nyheter er ogs\u00e5 det han stort sett ser p\u00e5 tv.", "En gang spilte han trompet i skolemusikkorpset i \u00c5fjord, og i fjor hentet han fram trompeten og pr\u00f8vde seg p\u00e5 nytt.", "- Jeg kunne godt ha tenkt meg \u00e5 spille i korps, men s\u00e5 er det dette med tiden da.", "- Du er jo god for mange hundre millioner kroner, og kanskje mer enn det. Tenker du noen gang p\u00e5 rikdommen du har?", "- Jeg f\u00f8ler ikke at jeg har s\u00e5 mye penger. Ikke under noen omstendigheter kan jeg gj\u00f8re noe mer enn \u00e5 spise meg mett.", "RYKTENE OM RIKDOMMEN har f\u00f8rt til at det er mange som vil ha bidrag til dette og hint, og tiggingen kan til tider bli plagsom. Ogs\u00e5 her holder Bj\u00f8rnevik en lav profil, men gir \u00e5rlige bidrag til h\u00e5ndballavdelingen i Sjetne IL, Frelsesarmeen og Sj\u00f8mannsmisjonen.", "S\u00e5 var det fotograferingen, da. Fotograf Rune Petter Ness har ventet t\u00e5lmodig et par timer. Bj\u00f8rnevik tygger p\u00e5 utallige henvendelser, dels i form av godsnakk, dels i form av trusler. Henvisninger til glimt av ham p\u00e5 tv sl\u00e5r ikke an. Bj\u00f8rnevik er prinsippfast. Det f\u00e5r holde med bilder fra gamle redningsaksjoner som han har hengende p\u00e5 kontoret selv om han etter alderen fortsatt er en relativt pen 47-\u00e5ring."]}, {"field": "category0", "value": "kultur"}, {"field": "contenthash", "value": "65f1f7bfa30a1023eba9b90cb00cf393fc7ace65d440eea28837e24784745004"}, {"field": "createtime", "value": "2016-06-12T16:16:00.000Z"}, {"field": "description", "value": "- Du trenger ikke ta med fotograf. Taub\u00e5tkongen fra \u00c5fjord, Ole Torberg Bj\u00f8rnevik (47), er prinsippfast n\u00e5r det gjelder fotografering."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c377ecebef4cec621ea5964ebeda5b892551c660.jpg?5974ac21"}, {"field": "dominantthumbnaildimensions", "value": "256x256"}, {"field": "heading", "value": "Taub\u00e5tkongen -adressa.no"}, {"field": "id", "value": "c377ecebef4cec621ea5964ebeda5b892551c660"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": ["arthur bj\u00f8rnevik taub\u00e5tkompaniet as", "boa ltd"]}, {"field": "kw-concept", "value": ["hundre millioner kroner", "ute", "oppdrag", "kj\u00f8pt", "skip", "holde", "kontor", "dag", "firma", "konkurs", "\u00e5ret", "\u00f8konomi", "berget", "millioner kroner", "millioner"]}, {"field": "kw-entity", "value": ["bj\u00f8rnevik", "lerkendal", "t\u00e5kekaien", "bar\u00f8ya", "odd reitan og trond lykke", "norsk bjergingskompani", "stokk\u00f8ya", "sj\u00f8fartsdirektoratet", "royal garden", "skarsv\u00e5g shipping", "lys\u00f8ysund", "radisson", "kj\u00f8psvik", "sjetne il", "pir ii", "frelsesarmeen og sj\u00f8mannsmisjonen", "tre eiendom", "eli", "vassneset", "karibien", "strindfjorden", "havila", "fosen mek", "lys\u00f8yfjorden", "carn\u00e9", "coop og mega", "fykan", "jakobsli", "cayman island", "wiger", "oles"]}, {"field": "kw-location", "value": ["arthur", "bjugn", "kristiansand", "kina", "murmansk", "sandnessj\u00f8en", "tr\u00f8ndelag", "trondheim", "finnmark", "norge", "\u00e5fjord", "lofoten", "troms\u00f8", "mexico", "oslo", "kursk"]}, {"field": "kw-pageclass", "value": "article"}, {"field": "kw-person", "value": ["bj\u00f8rnevik handelshus", "john r", "ole t. bj\u00f8rnevik", "jens bye", "odd reitan", "ole torberg bj\u00f8rnevik", "trond lykke", "arthur bj\u00f8rnevik", "rune petter ness", "dyre halse", "roald stevik", "ole bj\u00f8rnevik"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Taub\u00e5tkongen"}, {"field": "og-type", "value": "article"}, {"field": "og-url", "value": "http://www.adressa.no/kultur/article296432.ece"}, {"field": "pageclass", "value": ["article"]}, {"field": "publishtime", "value": "2001-02-09T23:00:00.000Z"}, {"field": "recs-articleid", "value": "2983928"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-09T23:00:00.000Z"}, {"field": "recs-rawtitle", "value": "Taub\u00e5tkongen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Du trenger ikke ta med fotograf. Taub\u00e5tkongen fra \u00c5fjord, Ole Torberg Bj\u00f8rnevik (47), er prinsippfast n\u00e5r det gjelder fotografering."}, {"field": "thumbnail", "value": "http://content-thumbnail.cxpublic.com/content/thumbnail200x150/c377ecebef4cec621ea5964ebeda5b892551c660.jpg?5974ac21"}, {"field": "thumbnailfullheightdimensions", "value": "200x1911"}, {"field": "timestamp", "value": "2017-07-23T14:01:05.000Z"}, {"field": "title", "value": "Taub\u00e5tkongen"}, {"field": "url", "value": "http://www.adressa.no/kultur/article296432.ece"}, {"field": "urlhash", "value": "c377ecebef4cec621ea5964ebeda5b892551c660"}], "score": 0.41601565, "siteId": "9222270286501375973", "id": "c377ecebef4cec621ea5964ebeda5b892551c660"}

