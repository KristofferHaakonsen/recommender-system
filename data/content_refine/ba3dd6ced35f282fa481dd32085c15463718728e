{"fields": [{"field": "modifiedtime", "type": "time", "value": "2014-04-10T13:47:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar brandslet", "gemini.no"]}, {"field": "body", "value": ["Saken oppdateres.", "\u2013 Om 1000 \u00e5r er mellom 15 og 40 prosent av CO 2 -en vi slipper ut i dag fremdeles igjen i lufta, sier professor Anders Hammer Str\u00f8mman til gemini.no", "\u2013 Vi snakker om virkninger for 30 generasjoner fremover. Dette er noe folk m\u00e5 ta til seg n\u00e5.", "Det stopper ikke med 30 generasjoner heller. Virkningene av v\u00e5re handlinger i dag vil henge igjen lenger enn det. Innholdet av klimagasser i atmosf\u00e6ren \u00f8kte sterkere det siste ti\u00e5ret enn noen gang tidligere. Det er p\u00e5 tide \u00e5 v\u00e5kne, mener klimaforskeren.", "Hammer Str\u00f8mman er medforfatter p\u00e5 rapporten fra FNs klimapanel (IPCC) som legges frem 13. april. Her tar forskerne for seg flere mulige l\u00f8sninger p\u00e5 klimaendringene. Til daglig jobber Hammer Str\u00f8mman ved Institutt for energi- og prosessteknikk, Program for industriell \u00f8kologi ved NTNU.", "\u2013 Det finnes ingen gratis lunsj her heller. Ingen kommer til \u00e5 l\u00f8se disse problemene for oss. Det nytter ikke \u00e5 lene seg tilbake og la politikerne ta seg av det. Vi m\u00e5 alle gi avkall p\u00e5 litt.", "Det betyr i praksis at vi m\u00e5 fly mindre. Reise mindre. Kj\u00f8pe mindre. Du og jeg. Ikke bare alle andre.", "\u2013 Vi i Vesten er forbilder for folk i India og Kina. De vil ha det samme som oss. Det betyr at vi m\u00e5 endre livsstil, mener han.", "Folk i Vesten har nytt godt av en velstands\u00f8kning som i stor grad har v\u00e6rt drevet av et stort forbruk av fossile brennstoffer.", "\u2013 Vi har ikke greid \u00e5 snu utviklingen i riktig retning, sl\u00e5r han fast.", "De siste \u00e5rene har utslippene av klimagasser til atmosf\u00e6ren \u00f8kt med rundt to prosent i \u00e5ret. De m\u00e5 isteden ned med tre til seks prosent i \u00e5ret om vi skal ha noen som helst sjanse til \u00e5 unng\u00e5 at kloden varmes opp med mer enn to grader i forhold til f\u00f8rindustriell tid f\u00f8r 2100.", "\u2013 Vi ser allerede at dette blir sv\u00e6rt vanskelig, sier Hammer Str\u00f8mman.", "Unger som f\u00f8des i dag, har en god sjanse til \u00e5 oppleve \u00e5r 2100. Det er alts\u00e5 ikke lenger unna. Konsekvensene av den globale oppvarmingen kan bli lavere matproduksjon, forsuring av havet, tap av artsmangfold, verre v\u00e6rforhold og d\u00e5rligere tilgang p\u00e5 ferskvann.", "I skrivende stund kan vi ikke sitere direkte fra rapporten, og Hammer Str\u00f8mman kan i sin rolle heller ikke ta stilling til hvilke enkelttiltak han foretrekker, men tilgjengelig litteratur viser tydelig at forskerne mener flere tiltak m\u00e5 til for \u00e5 redusere den globale oppvarmingen.", "\u2013 Alle de overordnede l\u00f8sningsscenariene tar bioenergi og karbonfangst og -lagring med i beregningene, sier Hammer Str\u00f8mman.", "Det betyr alts\u00e5 ikke at forskerne er r\u00f8rende enige om detaljer og fremgangsm\u00e5ter. Det betyr at disse to faktorene er med i alle l\u00f8sningene som forskerne er kommet frem til.", "Men skal bioenergi bli vanligere, m\u00e5 det finnes l\u00f8sninger der dyrking av biobrensel ikke kommer i un\u00f8dig konflikt med matproduksjon eller biologisk mangfold. Kampen om arealene m\u00e5 l\u00f8ses. Dette krever politiske l\u00f8sninger.", "Samtidig: Skal karbonfangst og -lagring bli vanlig, m\u00e5 det bli l\u00f8nnsomt \u00e5 gj\u00f8re det. Dette er ogs\u00e5 opp til politikerne.", "\u2013 Det er dessverre ingen god bedrifts\u00f8konomisk investering \u00e5 rense og lagre i dag, sier Hammer Str\u00f8mman.", "Enn\u00e5 er det for billig \u00e5 forurense. Om forskernes l\u00f8sninger skal ha noen sjanse til \u00e5 f\u00e5 gjennomslag, m\u00e5 det blir dyrere \u00e5 forurense enn \u00e5 la v\u00e6re. Og det m\u00e5 skje n\u00e5.", "Det nytter ikke \u00e5 tro at det blir bedre bare vi begynner \u00e5 bruke mer fornybar energi heller.", "\u2013 \u00c5 satse p\u00e5 fornybar energi er ikke nok. Forbruket av fossile brennstoffer m\u00e5 ned, konkluderer Hammer Str\u00f8mman.", "Det hjelper alts\u00e5 fint lite \u00e5 bygge ut vind- og vannkraft om vi ikke samtidig kutter ut fossile brennstoffer.", "Det er i s\u00e5 fall lett \u00e5 gjette seg til at dette er d\u00e5rlige nyheter for petroleumsnasjonen Norge. Med mindre vi tar pengene vi har samlet oss og begynner \u00e5 investere i fornybare energiformer isteden.", "Men dette kan ikke Hammer Str\u00f8mman ta stilling n\u00e5. Han har likevel ett klart budskap:", "\u2013 Jo lenger vi venter, dess dyrere blir det, advarer han.", "Fortsetter vi som n\u00e5, vil det bare bli verre n\u00e5r vi skal pr\u00f8ve \u00e5 rette p\u00e5 skaden. Da snakker vi om \u00e5 fjerne CO 2 fra lufta og teknologiske l\u00f8sninger som til dels enn\u00e5 ikke finnes.", "\u2013 Men om vi gj\u00f8r noe n\u00e5, trenger det ikke \u00e5 bli s\u00e5 dyrt.", "Les flere saker p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "6681882004b1245cb460f06adc5289e4ea177db91037e3557dfc9d1a65a3636d"}, {"field": "createtime", "value": "2016-05-22T19:08:28.000Z"}, {"field": "description", "value": "Klimagassutslippene fra i dag vil p\u00e5virke v\u00e5re etterkommere i minst 1000 \u00e5r fremover."}, {"field": "dominantimage", "value": "http://www.adressa.no/nyheter/okonomi/article9486731.ece/ALTERNATES/w980-default/V%C3%A6rnes%2003.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba3dd6ced35f282fa481dd32085c15463718728e.jpg?58c2602c"}, {"field": "dominantthumbnaildimensions", "value": "300x169"}, {"field": "heading", "value": ["Vi m\u00e5 alle gi avkall p\u00e5 litt -adressa.no", "\u2013 Forbilder for Kina og India", "Bioenergi og karbonfangst", "M\u00e5 kutte fossile brennstoffer"]}, {"field": "id", "value": "ba3dd6ced35f282fa481dd32085c15463718728e"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["brennstoffer", "fossile brennstoffer", "fossile", "l\u00f8sninger", "forskerne", "dyrt", "dag", "betyr", "energi"]}, {"field": "kw-entity", "value": ["vesten", "institutt", "program", "hammer str\u00f8mman", "india og kina", "kina og india"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "anders hammer str\u00f8mman"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article9486731.ece/ALTERNATES/w980-default/V%C3%A6rnes%2003.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi m\u00e5 alle gi avkall p\u00e5 litt"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9486733.ece"}, {"field": "pageclass", "value": ["article"]}, {"field": "publishtime", "value": "2014-04-10T13:47:20.000Z"}, {"field": "recs-articleid", "value": "9486733"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-04-10T13:47:20.000Z"}, {"field": "recs-rawtitle", "value": "Vi m\u00e5 alle gi avkall p\u00e5 litt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Klimagassutslippene fra i dag vil p\u00e5virke v\u00e5re etterkommere i minst 1000 \u00e5r fremover."}, {"field": "thumbnail", "value": "http://content-thumbnail.cxpublic.com/content/thumbnail200x150/ba3dd6ced35f282fa481dd32085c15463718728e.jpg?58c2602c"}, {"field": "thumbnailfullheightdimensions", "value": "200x1676"}, {"field": "timestamp", "value": "2017-03-10T08:13:32.000Z"}, {"field": "title", "value": "Vi m\u00e5 alle gi avkall p\u00e5 litt"}, {"field": "url", "value": "http://www.adressa.no/nyheter/okonomi/article9486733.ece"}, {"field": "urlhash", "value": "ba3dd6ced35f282fa481dd32085c15463718728e"}], "score": 0.6717054, "siteId": "9222270286501375973", "id": "ba3dd6ced35f282fa481dd32085c15463718728e"}

