{"fields": [{"field": "modifiedtime", "type": "time", "value": "2013-07-11T14:27:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth de lange gjesdal"}, {"field": "body", "value": ["Saken oppdateres.", "Etter \u00e5 ha deltatt i flere hinderl\u00f8p i USA, bestemte to nordmenn seg for \u00e5 ta konseptet med hjem til Norge.", "- For min del er dette litt s\u00e5nn tilbake til naturen-f\u00f8lelse. Jeg har en kontorjobb til vanlig, men det er jo veldig unaturlig. Jeg vil helst v\u00e6re ute i skogen. L\u00f8pe, klatre, hoppe og b\u00e6re - bli skitten og f\u00e5 litt skrubbs\u00e5r. Jeg tror det er veldig sunt for folk. Ikke bare fysisk, men ogs\u00e5 psykisk, sier Andreas Dietzel.", "Sammen med Ena Babic deltok han i flere hinderl\u00f8p da han bodde i USA, og de synes det var s\u00e5pass kult at de mente noen burde arrangere det i Skandinavia. P\u00e5 et tidspunkt fant de ut at det m\u00e5tte bli dem.", "- Vi begynte \u00e5 planlegge s\u00e5 sm\u00e5tt i fjor v\u00e5r. Vi \u00f8nsket \u00e5 f\u00e5 litt mer ut av det og kalte det Viking Race, sier Dietzel.", "Navnet er et resultat av at initiativtakerne har latt seg inspirere av vikingtiden og norr\u00f8n myologi. De samarbeider derfor med Kulturhistorisk Museum (Vikingskipmuseet), og l\u00f8pet f\u00e5r et viking-tema.", "24. august f\u00e5r du alts\u00e5 muligheten til \u00e5 delta i l\u00f8p tiln\u00e6rmet gj\u00f8rmeseriene Tough Mudder, Spartan Race og Run Rucku.", "- Hva kan vi forvente av Viking Race?", "- Vi har trukket ut det vi synes er bra fra andre l\u00f8p og satt det sammen til v\u00e5rt eget. Det blir l\u00f8ping, hopping, krabbing, klatring, b\u00e6ring, jord og gj\u00f8rme.", "Til n\u00e5 har det ikke v\u00e6rt noe s\u00e6rlig hinderl\u00f8p i Norge, ikke f\u00f8r det f\u00f8rste X-Run ble arrangert i juni. Ellers er det n\u00e6rmeste en kommer terrengl\u00f8pet R\u00e5skinnet som arrangeres ved Sognsvann hvert \u00e5r. Forskjellen fra det til Viking Race er at sistnevnte er kortere og med mange hinder.", "- De st\u00f8rste hindrene vil v\u00e6re vegger p\u00e5 opp mot tre meter. I tillegg blir det klatring i tau og b\u00e6ring av t\u00f8mmerstokker. Hele kroppen brukes. Det er veldig g\u00f8y, sier Dietzel.", "Det er ingen tvil om at det blir tungt, men de forskjellige elementene i l\u00f8pet vil kunne gi en f\u00f8lelse av \u00e5 v\u00e6re i skogen \u00e5 leke. En glemmer litt hvor tungt det faktisk er.", "- Det hardeste blir nok de h\u00f8yeste veggene og tauklatringen. Det er ikke s\u00e5 mange som har klatret i tau siden barneskolen, sier han.", "- Dette trigget min energi, dette vil jeg v\u00e6re med p\u00e5, er Sprek-ekspert Guri Brekkes umiddelbare reaksjon.", "Hun har over 20 \u00e5rs erfaring innen trening og hovedfag i fysisk aktivitet og helse. I tillegg driver hun selskapet Godtrening, og er leder for et treningssenter p\u00e5 Haukeland Universitetssykehus.", "- Jeg synes det er veldig g\u00f8y med aktiviteter som minner meg om hvordan det var som barn \u00e5 l\u00f8pe i skogen og overkomme ulike hindre, teste grenser og bli utfordret, sier hun.", "Eksperten tror imidlertid at de treffer et yngre publikum, men h\u00e5per at alle som tenker p\u00e5 \u00e5 delta t\u00f8r \u00e5 pr\u00f8ve det.", "- Jeg tenker at det er flere ting som senker terskelen for \u00e5 delta p\u00e5 slike aktiviteter versus \u00e5 m\u00f8te frem til gruppetime eller personlig trenertime p\u00e5 et treningssenter. Jeg tror de som deltar p\u00e5 slike l\u00f8p gj\u00f8r det fordi de man kan konkurrere mot andre, men ikke minst ogs\u00e5 bare mot seg selv. Det ser ut som mye lagarbeid mellom deltakere som ogs\u00e5 har sv\u00e6rt ulik fysisk form.", "- Hvem passer dette for?", "- Jeg tror Viking Race kan passe for sv\u00e6rt mange, men man m\u00e5 belage seg p\u00e5 en fysisk og mental utfordring, og det kan v\u00e6re lurt \u00e5 alliere seg med noen andre for \u00e5 f\u00e5 hjelp deler av strekningen, sier hun.", "Ved hvert hinder st\u00e5r det funksjon\u00e6rer og passer p\u00e5, og klarer du ikke \u00e5 komme deg over kan du f\u00e5 hjelp av andre deltakere.", "- Vi oppfordrer absolutt deltakerne til \u00e5 hjelpe hverandre, selv om det er en konkurranse. De h\u00f8ye veggene kan v\u00e6re vanskelige, men de blir fort veldig enkle om noen gir deg en liten hjelpende dytt. Akkurat det aspektet gj\u00f8r det faktisk veldig g\u00f8y. Det \u00e5 f\u00e5 hjelp av andre, men ogs\u00e5 \u00e5 hjelpe n\u00e5r du ser at andre trenger det, sier Dietzel.", "En kan delta alene og som lag, det er opp til hver enkelt. Det er uansett lagt opp til at alle skal hjelpe hverandre ved behov.", "Skulle du ikke klare \u00e5 komme deg over et hinder finnes det l\u00f8sninger som gj\u00f8r at du likevel f\u00e5r fortsette. Et tips er derfor at du \u00f8ver p\u00e5 burpees.", "- Dersom du ikke kommer deg over et hinder er det burpees som er \"straffen\", sier initiativtakeren.", "De har f\u00e5tt godkjenning av Oslo kommune til \u00e5 ha hinderl\u00f8pet p\u00e5 Tryvann, og det er de sv\u00e6rt forn\u00f8yde med.", "- Det er veldig bra. Det er ganske ulendt terreng og mye bra norsk skog. En del av l\u00f8pene i utlandet g\u00e5r p\u00e5 jorder eller andre lignende steder, men det er jo ikke s\u00e5 utfordrende for oss nordmenn som er vant til \u00e5 v\u00e6re i skog og mark., sier han.", "Det er forel\u00f8pig 250 p\u00e5meldte, og de regner med at det vil bli ca 500 totalt, kanskje opp mot 1000. Arrang\u00f8ren har tro p\u00e5 at dette vil sl\u00e5 an i Norge.", "- Vi har hele tiden tenkt at det passer perfekt, det er f\u00e5 som liker natur s\u00e5 mye som nordmenn gj\u00f8r. Det at det allerede er 250 p\u00e5meldte er veldig bra. Jeg kan ikke skj\u00f8nne hvorfor det ikke skal bli suksess.", "- Hva b\u00f8r man trene f\u00f8r man deltar?", "- L\u00f8pstrening er en selvf\u00f8lge. L\u00f8p i skogen, klatre i noen tr\u00e6r, ta noen pull-ups. Tren gjerne litt styrke ogs\u00e5, med b\u00e5de dips og markl\u00f8ft.", "- Hvem synes dere det passer det for?", "- S\u00e5 og si alle. Alle kan klare \u00e5 fullf\u00f8re, vi har jo l\u00f8sninger for dem som ikke klarer hinderne. De som vil like dette best er de som trener variert utend\u00f8rs, crossfitere, terrengl\u00f8pere og gjerne orienteringsl\u00f8pere. Alle som liker tanken p\u00e5 \u00e5 f\u00e5 lekt seg litt i skogen igjen. Barn er flinke til dette, og det er jo ingen grunn til \u00e5 slutte selv om man blir voksen. G\u00e5 ut, bli skitten, oppfordrer han.", "En trenger ikke dyrt utstyr for \u00e5 delta. Og aller helst b\u00f8r du gjerne la ditt fineste treningst\u00f8y ligge igjen hjemme. Skit, opprevnede kl\u00e6r og skrubbs\u00e5r er nesten garantert.", "Dietzel ansl\u00e5r at de beste vil ligge p\u00e5 en tid p\u00e5 rundt 30 minutter, mens gjennomsnittet gjerne vil bruke mellom 45 minutter og en time p\u00e5 den 5 km lange l\u00f8ypen.", "- Det er veldig g\u00f8y, og du f\u00f8ler virkelig at du har utrettet noe n\u00e5r du kommer i m\u00e5l, sier han.", "Brekke r\u00e5der deg til \u00e5  trene litt p\u00e5 l\u00f8p i skog og gjerne med hinder f\u00f8r du deltar.", "- Jeg anbefaler ingen \u00e5 starte en ny livsstil med en konkurranse. Det er alltid lurt \u00e5 trene en del i forkant. Gjerne trene p\u00e5 hinderl\u00f8yper som er mest mulig lik den man skal konkurrere i. I tillegg vil det alltid v\u00e6re fordeler ved \u00e5 trene styrketrening for \u00e5 etablere en god grunnfysikk og unng\u00e5 skader., sier hun.", "Arrang\u00f8rene har planer om lengre og hardere l\u00f8yper underveis, og de vil veldig gjerne ha l\u00f8p flere steder i landet.", "Bor det en viking i deg? Hvor kunne du tenke deg at de arrangerte hinderl\u00f8p?"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "e8769e6d9e7e4c7d76d5fe6f1784496a5a9b703363ad810053df2508f1e33ad9"}, {"field": "createtime", "value": "2017-04-30T16:37:29.000Z"}, {"field": "description", "value": "Forvent mye gj\u00f8rme."}, {"field": "dominantimage", "value": "http://www.adressa.no/incoming/article7913831.ece/ALTERNATES/w980-default/vikingrace1rett.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3bde7c0767ffdfaff2273dc501e2eba75af3d40b.jpg?59801654"}, {"field": "dominantthumbnaildimensions", "value": "300x169"}, {"field": "heading", "value": ["Finn din indre viking gjennom hinderl\u00f8ypa -adressa.no", "Hinder p\u00e5 tre meter", "Positiv ekspert", "Man kan f\u00e5 hjelp av andre", "- L\u00f8p i skogen og klatre i tr\u00e6rne", "Skrubbs\u00e5r er garantert"]}, {"field": "id", "value": "3bde7c0767ffdfaff2273dc501e2eba75af3d40b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tro", "h\u00f8ye veggene", "l\u00f8p", "hinder", "indre viking", "hjelpe hverandre", "hjelp", "skogen", "viking"]}, {"field": "kw-entity", "value": ["skandinavia", "kulturhistorisk museum", "spartan race", "r\u00e5skinnet", "vikingskipmuseet", "finn", "viking race", "haukeland universitetssykehus", "sprek", "godtrening", "tough mudder", "sognsvann", "spartan race og run rucku", "tryvann", "run rucku", "guri brekkes"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["andreas dietzel", "ena babic"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article7913831.ece/ALTERNATES/w980-default/vikingrace1rett.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Finn din indre viking gjennom hinderl\u00f8ypa"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7913849.ece"}, {"field": "pageclass", "value": ["article"]}, {"field": "publishtime", "value": "2013-07-11T14:27:20.000Z"}, {"field": "recs-articleid", "value": "7913849"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-07-11T14:27:20.000Z"}, {"field": "recs-rawtitle", "value": "Finn din indre viking gjennom hinderl\u00f8ypa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Forvent mye gj\u00f8rme."}, {"field": "thumbnail", "value": "http://content-thumbnail.cxpublic.com/content/thumbnail200x150/3bde7c0767ffdfaff2273dc501e2eba75af3d40b.jpg?59801654"}, {"field": "thumbnailfullheightdimensions", "value": "200x2204"}, {"field": "timestamp", "value": "2017-08-01T05:49:08.000Z"}, {"field": "title", "value": "Finn din indre viking gjennom hinderl\u00f8ypa"}, {"field": "url", "value": "http://www.adressa.no/sport/sprek/article7913849.ece"}, {"field": "urlhash", "value": "3bde7c0767ffdfaff2273dc501e2eba75af3d40b"}], "score": 0.7373101, "siteId": "9222270286501375973", "id": "3bde7c0767ffdfaff2273dc501e2eba75af3d40b"}

