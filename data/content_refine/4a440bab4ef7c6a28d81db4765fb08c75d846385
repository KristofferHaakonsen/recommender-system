{"fields": [{"field": "modifiedtime", "type": "time", "value": "2016-10-14T21:14:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Bob Dylan", "Nobelprisen", "Musikk"]}, {"field": "author", "value": ["petter fiskum myhr", "direkt\u00f8r olavsfestdagene"]}, {"field": "body", "value": ["Saken oppdateres.", "\u00abIngen forst\u00e5r det jeg driver med\u00bb, sa Bob Dylan for noen \u00e5r siden. \u00abFolk er ikke engang i n\u00e6rheten. Fordi det jeg har gjort, og det jeg gj\u00f8r, er det ingen andre som gj\u00f8r. Jeg tror ikke jeg vil bli forst\u00e5tt f\u00f8r om kanskje 100 \u00e5r.\u00bb", "Sist torsdag ble han likevel forst\u00e5tt av Svenska Akademien, som tildelte ham verdens h\u00f8yeste litter\u00e6re utmerkelse.", "LES OGS\u00c5: Endelig Dylan!", "Bob Dylan har selv sagt at han ikke er noen musiker og heller ingen poet, til tross for at han \u00e5penbart er beg\u00acge deler. Men f\u00f8rst og fremst er han en kunstner som over\u00acskri\u00acder alle rammer. Det er derfor han ikke blir forst\u00e5tt, fordi han ikke passer inn i de vanlige kategoriene. Tvert imot: Han har \u2013 som alle store kunstnere \u2013 sett det som sin livsoppgave \u00e5 sprenge b\u00e5sene: \u00abPicasso hadde fragmentert kunstens verden og sprengt den vid\u00e5pen. Han var revolu\u00acsjonerende. Det ville jeg ogs\u00e5 v\u00e6re\u00bb, skriver han i sine memoarer.", "LES OGS\u00c5: Borte med bl\u00e6sten", "Gjennom mer enn et halvt \u00e5rhundre har han n\u00e5dd fram til millioner av mennesker med sine sanger og tekster. Han har akkompagnert livene \u2013 og i mange tilfeller forandret livene \u2013 til utallige mennesker. Meg selv inkludert. P\u00e5 70-tallet holdt jeg p\u00e5 \u00e5 droppe ut av videreg\u00e5ende skole. Jeg fant ingen mening der. Alt var \u00f8rkesl\u00f8st.", "Men en dag kom engelskl\u00e6reren inn i klasserommet med en spoleb\u00e5ndopptaker i hendene og sa at i dag skal vi lytte til noe musikk fra USA, i stedet for en vanlig skoletime. Han fortalte ikke hva eller hvem det var, men jeg glemmer aldri lyden som fylte det triste klasserommet: Den spr\u00f8 gitarlyden, det varme orgelet, den oppl\u00f8ftende melodien og den ru, f\u00f8lsomme stemmen som sang om en ny morgen. Jeg satt som alltid bakerst p\u00e5 kateterrekka, og jeg husker at jeg l\u00f8ftet blikket fra pulten og kikket ut av vinduene til venstre, og oppdaget at det var str\u00e5lende sol ute, at det var v\u00e5r. Det hadde jeg ikke lagt merke til. \u00abSo happy just to be alive / underneath the sky of blue / on this new morning.\u00bb T\u00e5rene tok meg, og jeg tenkte at kanskje finnes det en ny morgen for meg der ute ogs\u00e5.", "LES OGS\u00c5: Springsteen og s\u00f8lvkorset", "Uten denne opplevelsen ville jeg ikke ha fullf\u00f8rt skolen, ville jeg ikke ha studert p\u00e5 universitetet, ville jeg ikke ha jobbet med det jeg har jobbet med, ville livet mitt ha v\u00e6rt helt annerledes. Senere ble to linjer fra en Dylan-sang et livsmotto som jeg alltid b\u00e6rer med meg: \u00abHe not busy being born / is busy dying\u00bb. Den som ikke er travelt opptatt med \u00e5 f\u00f8des, er i virkeligheten travelt opptatt med \u00e5 d\u00f8. Bob Dylan har alltid levd etter denne maksimen. Han har alltid brutt opp fra det kjente, det trygge og det behagelige. Som 20-\u00e5ring skrev han \u00abBlowin In The Wind\u00bb, og ble l\u00f8ftet fram som en profet og sannsiger. Hvor fristende m\u00e5tte det ikke v\u00e6re \u00e5 forbli der, sammen med Joan Baez og de andre som tilh\u00f8rte den samme menigheten? Men, nei.", "Som ingen andre har Bob Dylan forandret b\u00e5de skrivem\u00e5te, lydbilde og stemmebruk fra album til album. Han fant fram elgitaren, skrev \u00abLike A Rolling Stone\u00bb, og ble l\u00f8ftet opp som tidenes rockestjerne. Hvor fristende m\u00e5tte det ikke v\u00e6re \u00e5 forbli der, sammen med Mick Jagger og Keith Richards? Men, nei. Bob Dylan omfavnet i stedet countrymusikken med albumet Nashville Skyline \u2013 en musikkform som alle rockere hatet, fordi det var den konservative musikken som foreldrene elsket. S\u00e5 ble han f\u00f8dt p\u00e5 ny som kristen og framsto som en fundamentalistisk profet \u2013 og ble hatet av alle som tidligere hadde elsket ham. Etter et kunstnerisk svakt 80-tall slo han tilbake med tidenes f\u00f8rste rockealbum om det \u00e5 bli gammel, om det \u00e5 eldes: \u00abIt\u2019s not dark yet / but it\u2019s getting there\u00bb. Hvor f\u00e5r Dylan dette beundringsverdige motet fra? Denne fryktl\u00f8sheten? Denne viljen til stadig \u00e5 g\u00e5 videre, fornye seg, utfordre seg selv og alle andre? Snu opp ned p\u00e5 tidligere forestillinger? Jeg tror han henter inspirasjonen fra de st\u00f8rste kunstnerne innenfor litteraturen, musikken, billedkunsten. Kunstnere og referanser som de f\u00e6rreste av Dylan-fansen kjenner til.", "Dette er den viktigste grunnen til at han er blitt misforst\u00e5tt. \u00abDe ser bare meg, de ser ikke det jeg kommer fra\u00bb, har Dylan sagt, tydelig frustrert.", "LES OGS\u00c5: En skikkelig hattkaill", "Samtidig er Dylan helt klar p\u00e5 det motsatte: \u00abDet viktigste er ikke hvor sangen kommer fra, men hvor den tar deg.\u00bb All god kunst skal m\u00e5les p\u00e5 hva den gj\u00f8r med oss. Om den evner \u00e5 forandre oss. Om den inspirerer oss til \u00e5 bryte opp fra det trygge og kjente, forlate dem som holder oss tilbake og opps\u00f8ke dem som lar oss v\u00e6re en annen. For min egen del kan jeg med h\u00e5nden p\u00e5 hjerte si: Uten Dylan ville jeg aldri ha v\u00e5get \u00e5 si opp en fast jobb i NRK etter 23 \u00e5r. En fantastisk arbeidsplass med gode kolleger, men ogs\u00e5 et sted hvor noen medarbeidere motsatte seg enhver forandring.", "Da jeg gikk hjemmefra for \u00e5 m\u00f8te mine nye kolleger p\u00e5 Rockheim for f\u00f8rste gang, f\u00f8lte jeg at jeg trengte litt styrke, s\u00e5 jeg satte p\u00e5 en tilfeldig l\u00e5t av Dylan p\u00e5 \u00f8ret, p\u00e5 samme m\u00e5te som mine foreldre slo opp tilfeldig i Bibelen for \u00e5 f\u00e5 et styrkende ord. Da kom sangen \u00abBeyond Here Lies Nothing\u00bb, bortenfor her finnes ingenting. Det fungerte skikkelig d\u00e5rlig. S\u00e5 jeg stanset opp og fant i stedet fram til \u00abNew Morning\u00bb, f\u00f8r jeg gikk fortr\u00f8stningsfullt videre. Styrket i troen p\u00e5 at det finnes en ny morgen for meg, bortenfor NRK, bortenfor Rockheim, bortenfor Olavsfestdagene. Dit sangen tar meg. S\u00e5 lenge jeg er travelt opptatt med \u00e5 f\u00f8des."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "d2e93872359ba63655b80d0af625cc44eaa319d454c55f6f753f76c0ee8cb5b5"}, {"field": "createtime", "value": "2017-07-08T07:01:25.000Z"}, {"field": "description", "value": "Han driver ikke med underholdning. Han ser p\u00e5 sitt virke som et kall og en skjebne. \u00c5rets nobelprisvinner i litteratur er noe for seg selv."}, {"field": "dominantimage", "value": "http://www.adressa.no/meninger/article13645974.ece/4skh93/ALTERNATES/w980-default/IMG_tb7399e2.jpg_1_1_QNE90NU.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4a440bab4ef7c6a28d81db4765fb08c75d846385.jpg?598cb5c6"}, {"field": "dominantthumbnaildimensions", "value": "300x169"}, {"field": "heading", "value": "Hva er det med Bob Dylan? -adressa.no"}, {"field": "id", "value": "4a440bab4ef7c6a28d81db4765fb08c75d846385"}, {"field": "keyword", "value": ["Bob Dylan", "Nobelprisen", "Musikk"]}, {"field": "keywords", "value": "Bob Dylan,Nobelprisen,Musikk"}, {"field": "kw-category", "value": ["pluss", "meninger"]}, {"field": "kw-classification", "value": "arts-and-entertainment"}, {"field": "kw-concept", "value": ["kunstner", "bortenfor", "album", "livet", "l\u00f8ftet", "fant", "sang", "forst\u00e5r", "skole", "sted", "musikk", "travelt opptatt", "forandre"]}, {"field": "kw-entity", "value": ["svenska akademien", "olavsfestdagene", "mick jagger", "beyond here lies nothing", "nashville skyline", "olavsfest", "rockheim", "new morning", "like a", "blowin in the wind", "mick jagger og keith richards", "bibelen"]}, {"field": "kw-pageclass", "value": "article"}, {"field": "kw-person", "value": ["keith richards", "joan baez", "rolling stone", "bob dylan"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/meninger/article13645974.ece/4skh93/ALTERNATES/w980-default/IMG_tb7399e2.jpg_1_1_QNE90NU.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er det med Bob Dylan?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/10/14/Hva-er-det-med-Bob-Dylan-13645975.ece"}, {"field": "pageclass", "value": ["article"]}, {"field": "publishtime", "value": "2016-10-14T21:14:22.000Z"}, {"field": "recs-articleid", "value": "13645975"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-10-14T21:14:22.000Z"}, {"field": "recs-rawtitle", "value": "Hva er det med Bob Dylan? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Han driver ikke med underholdning. Han ser p\u00e5 sitt virke som et kall og en skjebne. \u00c5rets nobelprisvinner i litteratur er noe for seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/4a440bab4ef7c6a28d81db4765fb08c75d846385.jpg?598cb5c6"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-08-10T19:36:38.000Z"}, {"field": "title", "value": "Holdt p\u00e5 \u00e5 droppe ut av skolen. S\u00e5 fant Olavsfest-sjefen Bob Dylan"}, {"field": "url", "value": "http://www.adressa.no/pluss/meninger/2016/10/14/Hva-er-det-med-Bob-Dylan-13645975.ece"}, {"field": "urlhash", "value": "4a440bab4ef7c6a28d81db4765fb08c75d846385"}], "score": 1.0207468, "siteId": "9222270286501375973", "id": "4a440bab4ef7c6a28d81db4765fb08c75d846385"}

