{"fields": [{"field": "modifiedtime", "type": "time", "value": "2012-06-20T10:27:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mari k. by rise", "laila ellingsen"]}, {"field": "body", "value": ["Saken oppdateres.", "Kvinneklinikken, St. Olavs Hospital: Det er natt og en tvillingf\u00f8dsel er i ferd med \u00e5 ta en dramatisk vending. Den ene tvillingen er forl\u00f8st, men fosterlyden til tvilling nummer to er borte. De to jordm\u00f8drene er alene. De trenger \u00f8yeblikkelig hjelp av legene som er p\u00e5 vakt. De ringer med IP-telefonen. De oppn\u00e5r ikke kontakt. De pr\u00f8ver \u00e5 sende persons\u00f8k med IP-telefonen. Ingen respons. Det haster og hvert minutt er kritisk. De pr\u00f8ver den stasjon\u00e6re IP-telefonen. Ingenting skjer.", "Normalt skulle 3-4 leger v\u00e6rt p\u00e5 stedet allerede. Minuttene g\u00e5r. Men denne natta har de englevakt p\u00e5 f\u00f8destua. Til slutt klarer de \u00e5 forl\u00f8se det andre barnet \u2013 idet tre leger kommer springende \u2013 6-7 minutter etter at alarmen skulle g\u00e5tt. De hadde til slutt blitt varslet \u2013 p\u00e5 en gammeldags analog linje. Den f\u00f8rste n\u00f8dmeldingen som ble sendt, dukket ikke opp f\u00f8r det var g\u00e5tt 15 minutter.", "Den sv\u00e6rt alvorlige hendelsen \u2013 som like gjerne kunne f\u00e5tt et katastrofalt utfall \u2013 ble etter f\u00e5 minutter varslet til Hemit (Helse Midt-Norge IT). Svaret som ble gitt var at de var oppmerksomme p\u00e5 feilen. Den hadde allerede blitt oppdaget et par dager tidligere. Og den skulle etter planen rettes om \u00e9n uke, framkommer det av feilmeldingen.", "Adresseavisen kan i dag avdekke at IKT-systemet p\u00e5 St. Olavs Hospital langt i fra har fungert tilfredsstillende siden den store kollapsen i juni i fjor. Adresseavisen har, etter flere henvendelser og i tr\u00e5d med kravet om mer offentlighet, f\u00e5tt innsyn i feilmeldingene som er rappportet til sykehusets AMK \u2013sentral (Akuttmedisinsk kommunikasjonssentral) og Hemit.", "Siden 20. juni i fjor og fram til 14. februar i \u00e5r har de ansatte p\u00e5 sykehuset rapportert om 22 hendelser som de mener direkte har truet liv og helse \u2013 eller der de har fryktet at s\u00e5 var tilfelle. 19 av disse hendelsene er analysert av beredskapslederen ved sykehuset. Det totale hendelsesforl\u00f8pet framg\u00e5r ikke av rapportene Adresseavisen har f\u00e5tt tilgang p\u00e5, men if\u00f8lge AMK-sentralen spenner hendelsene fra brukerfeil til potensielt sv\u00e6rt alvorlige hendelser.", "\u2013 12 av de 19 hendelsene som er analysert, skyldes svikt knyttet til den nye IKT-kontrakten med Telenor, opplyser beredskapsleder H\u00e5kon Gammels\u00e6ter.", "Adresseavisen har snakket med flere titalls kilder p\u00e5 St. Olavs om IKT-systemet generelt \u2013 og IP-telefonene spesielt. Og konklusjonen er krystallklar: Vi har alltid tidligere hatt et p\u00e5litelig system. Det har vi ikke n\u00e5. IP-telefonene kobler seg ut, skurrer og virker ikke utenfor de nye byggene. Prestisjeprosjektet med det tr\u00e5dl\u00f8se nettverket er en katastrofe, og det p\u00e5 et sted der et sikkert varslingssystem bokstavelig talt er livsviktig.", "Laboratoriesenteret, St. Olavs Hospital, 12.02: En velkledd, mannsterk delegasjon av sykehusplanleggere fra Nederland konverserer h\u00f8flig med hverandre og representanter fra Helsebygg. Det serveres kaffe og wienerbr\u00f8d, og gjestene skal snart bli presentert for det prestisjefylte IKT-prosjektet p\u00e5 nye St. Olavs Hospital. Den tr\u00e5dl\u00f8se teknologien er i Norge aldri f\u00f8r pr\u00f8vd ut for et s\u00e5 avansert bruk som et sykehus krever. Og det koster. N\u00e5r hele sykehuset st\u00e5r ferdig i 2013, er Helsebyggs kontrakt med Telenor verdt over \u00e9n milliard kroner \u2013 en av tidenes st\u00f8rste innen helsesektoren i Skandinavia.", "Prosjektleder for IKT i Helsebygg, Tore Indrer\u00e5k, smiler og setter igang power-pointen han har kj\u00f8rt mange ganger f\u00f8r.", "\u2013 Dette universitetssykehuset har meget h\u00f8ye ambisjoner for IKT-l\u00f8sningene, fastsl\u00e5r han, f\u00f8r han drar forsamlingen gjennom foilene:", "\u00abIP over all \u2013 all over IP\u00bb. Gir \u00abexcellent\u00bb kvalitetsomsorg. Reduserer mengden feil. Virker som det skal 99,99 % av tida. De siste minuttene i auditorium LS 41 forteller Indrer\u00e5k om det store datakr\u00e6sjet i fjor sommer. At de hadde problemer de f\u00f8rste tre m\u00e5nedene med de tr\u00e5dl\u00f8se IP-telefonene. Og at n\u00e5 fungerer det stort sett som det skal.", "P\u00e5 kvinne-barn-senteret, et steinkast unna, ble varslingssvikten under tvillingf\u00f8dselen oppfattet som sv\u00e6rt alvorlig. Hendelsen ble derfor meldt videre til fylkeslegen i S\u00f8r-Tr\u00f8ndelag. Seksjonslegen fastsl\u00e5r f\u00f8lgende i rapporten til Helsetilsynet: \u00abFeil p\u00e5 varslingsutstyret kan medf\u00f8re at man ikke f\u00e5r tak i vakthavende lege, slik at pasienten kommer for sent under n\u00f8dvendig kyndig medisinsk behandling. Svikt i slikt utstyr kan f\u00f8re til potensielt meget alvorlige situasjoner. Det skal anf\u00f8res at aktuelle hendelse f\u00f8yer seg inn i en rekke flere svikt-tilfeller p\u00e5 varslingsutstyret\u00bb.", "Legen anf\u00f8rer ogs\u00e5 at AMK-sentralen i dette tilfellet ikke ble klar over varslingssvikten, og at de derfor ikke rapporterte til rette vedkommende om at back-up-utstyr m\u00e5tte benyttes.", "Det er ti m\u00e5neder siden hele sykehuset ble rammet av datakollapsen 20. juni i 2006, som f\u00f8rte til at IP-telefonene ikke virket, journalsystemet falt ut og legene mistet tilgang p\u00e5 livsviktige pr\u00f8veresultater. Alt l\u00e5 nede i ett d\u00f8gn, men sykehuset var i kriseberedskap i \u00e9n uke. Etter den tid har Helsebygg ved flere anledninger gitt uttrykk for at problemene n\u00e5 er ryddet opp i, og at systemet fungerer tilfredsstillende.", "Helsebyggs direkt\u00f8r, Johan Arnt Vatnan, sa f\u00f8lgende til Adresseavisen i forbindelse med inng\u00e5elsen av Telenor-kontrakten for fase to i slutten av januar i \u00e5r:", "\u2013 Vi er ekstremt forn\u00f8yd med den jobben Telenor har gjort s\u00e5 langt.", "Til Dagens N\u00e6ringsliv fastslo Helsebygg-direkt\u00f8ren f\u00f8lgende:", "\u2013 Bortsett fra den katastrofale stoppen i juni i fjor, er vi sv\u00e6rt forn\u00f8yd.", "De mest alvorlige situasjonene skyldes nettverksrelaterte feil som rammer pasientsignal og/eller skaper svikt eller forsinkelser i utsending av kritiske meldinger. If\u00f8lge beredskapsleder H\u00e5kon Gammels\u00e6ter er det syv situasjoner med et slikt alvorlig skadepotensiale. I seks tilfeller ble det sl\u00e5tt katastrofealarm \u2013 da varsles deler av ledelsen, som m\u00e5 m\u00f8tes i AMK-sentralen for \u00e5 h\u00e5ndtere situasjonen. Beredskapsleder H\u00e5kon Gammels\u00e6ter legger ikke skjul p\u00e5 at dette er en sv\u00e6rt ubehagelig situasjon \u2013 som \u00abman ikke kan leve lenge med\u00bb.", "\u2013 22 hendelser i sum er altfor mye. Antallet i seg selv er skremmende, og i tillegg bidrar det til at v\u00e5re ansatte f\u00f8ler seg utrygge. P\u00e5 et sykehus burde det kanskje blitt valgt et \u00abhyllevare\u00bb-system som ikke var s\u00e5 moderne, men som var mer stabilt. Men det er gjort et valg, og det valget er gjort et helt annet sted enn her, presiserer Gammels\u00e6ter.", "Adresseavisen har, etter \u00e5 ha klaget p\u00e5 flere avslag om innsyn i blant annet utstyrsprisene i IKT-kontrakten med Telenor, f\u00e5tt innvilget delvis innsyn av Helsedepartementet. Her g\u00e5r det fram at kommunikasjonssystemer og datanett bel\u00f8per seg til 95 887 800 kroner. Dette omfatter utstyret som har sviktet ved de alvorligste hendelsene \u2013 tr\u00e5dl\u00f8s telefoni, meldingstjener og pasientsignal (Les ytterligere dokumentasjon p\u00e5 adressa.no: Tilbudsbrevet fra Telenor).", "IP-telefonene har skapt voldsomt stor frustrasjon blant de ansatte, og mange sier at de ikke lenger gidder \u00e5 rapportere hver gang telefonen svikter.", "\u2013 Det tr\u00e5dl\u00f8se telefonisystemet ble presentert som et presisjeprosjekt for St. Olavs Hospital. Det er ikke dette vi som ansatte har \u00f8nsket oss. Vi mener at det for St. Olavs m\u00e5 ligge prestisje i \u00e5 ha et system som fungerer, sier tillitsvalgt og overlege ved kvinneklinikken, Trine Stokstad, og legger til:", "\u2013 Dette gjelder basale kontakt \u2013 og alarmeringsbehov. Det \u00e5 ikke kunne stole p\u00e5 at man er kontaktbar, f\u00f8les s\u00e6rdeles ubehagelig for oss som jobber i akutte fag.", "\u2013 IP-telefonene er en fiasko. Plutselig kobler de seg ut, de har d\u00e5rlig lyd, ofte med mye skurring og er ikke til \u00e5 stole p\u00e5. Og de virker bare innenfor dette bygget \u2013 n\u00e5r vi opererer i h\u00f8yblokka eller er p\u00e5 r\u00f8ntgenavdelingen, fungerer ikke telefonen, sier overlege Solveig Tingulstad p\u00e5 kvinne-barn-senteret.", "IKT-sjef Trond Grimstad ved St. Olavs Hospital har i flere m\u00e5neder st\u00e5tt p\u00e5 for \u00e5 f\u00e5 systemet til \u00e5 fungere:", "\u2013 N\u00e5r 1500 telefoner ikke gj\u00f8r jobben, er vi selvf\u00f8lgelig ikke forn\u00f8yd med leveransen, sier han. Nylig ble derfor 1500 IP-telefoner byttet ut.", "\u2013 Det g\u00e5r bedre n\u00e5. Meldinger om feil er s\u00e5 godt som frav\u00e6rende. Alt tyder p\u00e5 bedre kvalitet, men det er for tidlig \u00e5 v\u00e6re bastant, sier Grimstad.", "P\u00e5 AMK vurderer beredskapslederen daglig om situasjonen er forsvarlig.", "\u2013 Vi mener vi har kontroll, men vi risikerer \u00e5 v\u00e6re uheldig med enkeltpasienter. Det er ikke akseptabelt, s\u00e5 vi kan ikke holde p\u00e5 slik over lang tid, innr\u00f8mmer Gammels\u00e6ter. Han gir f\u00f8lgende begrunnelse p\u00e5 hvorfor situasjonen enn\u00e5 ikke vurderes som uforsvarlig:", "\u2013 Vi har en god organisering av kriseresponsen. I tillegg har vi back-up i flere ledd: i tillegg til IP-telefonene har vi n\u00e5 gamle persons\u00f8kere, vaktmobiler og mulighet for radiosamband og muntlig varsling via branntavle. Vi har derfor s\u00e5pass gode back-up-l\u00f8sninger at vi kan ivareta akutte n\u00f8d-situasjoner i en kortere periode, sier han.", "I den gamle delen av sykehuset har de to uavhengige systemer \u2013 hvis telefonsystemet svikter, brukes stentofonanlegget (h\u00f8yttalende bordtelefoner).", "\u2013 Systemet f\u00f8ltes tryggere f\u00f8r. Det var vesentlig f\u00e6rre hendelser og systemet tikket og gikk, sier Gammels\u00e6ter.", "\u2013 Vi ba om et tilsvarende uavhengig system \u2013 for sikkerhets skyld. Men vi fikk beskjed fra Helsebygg om at det ikke var n\u00f8dvendig. Vi ble lovt at dette systemet skulle fungere 99,99 prosent av tida \u2013 det kunne ikke bryte sammen, forteller overlege ved AMK, Johan-Arnt Hegvik.", "\u2013 Det som gj\u00f8r det ekstra vanskelig er at det er forskjellige ting som svikter hele tida. Vi kan ikke si at hvis vi fikser \u00e9n bestemt feil, s\u00e5 er problemet l\u00f8st. S\u00e5 langt har det ikke v\u00e6rt noen enkle l\u00f8sninger p\u00e5 disse problemene, sier H\u00e5kon Gammels\u00e6ter.", "St. Olavs har n\u00e5 bestemt at det skal gj\u00f8res en totalanalyse av alarm \u2013 og varslingssystemene. Dette inkluderer en s\u00e5kalt ROS-analyse (risiko og s\u00e5rbarhet).", "\u2013 Etter denne gjennomgangen h\u00e5per vi \u00e5 ha et godt grunnlag for \u00e5 bestemme hvilke tiltak vi eventuelt m\u00e5 sette inn, sier Gammels\u00e6ter.", "\u2013 Det er de samme systemene som nylig ble kontrahert for fase to, det m\u00e5 derfor jobbes med systemet som allerede er levert. S\u00e5 f\u00e5r gjennomgangen si hvor stor restrisikoen er og hva som er god nok back-up, sier Gammels\u00e6ter.", "Adresseavisen kjenner til at det i sentrale milj\u00f8er, i Hemit og p\u00e5 St. Olavs, reises sp\u00f8rsm\u00e5l ved om at et s\u00e5 umodent og teknologisk avansert system ble valgt allerede i fase \u00e9n. Full effekt av de gode sidene ved systemet vil man uansett ikke f\u00e5 f\u00f8r hele sykehsuet st\u00e5r ferdig."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "category2", "value": "nyheter|trondheim|stolavs"}, {"field": "contenthash", "value": "c6d3fee1d02262297b77134f6abb29cf9c9bf6f78cf3714da41fa70e31271209"}, {"field": "createtime", "value": "2017-04-29T10:43:33.000Z"}, {"field": "description", "value": "I l\u00f8pet av \u00e5tte m\u00e5neder har feil ved varslingsutstyret p\u00e5 St. Olavs Hospital f\u00f8rt til 22 hendelser som kan ha truet liv og helse. Over halvparten skyldes svikt i det prestisjetunge IKT-systemet som totalt koster sykehuset \u00e9n milliard kroner."}, {"field": "dominantimage", "value": "http://www.adressa.no/incoming/article1199572.ece5/ALTERNATES/w980-default/320olavsstripe"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45c418e140958eb699693ff835ebd2d987831e8a.jpg?597b800b"}, {"field": "dominantthumbnaildimensions", "value": "300x169"}, {"field": "heading", "value": ["Prestisjeprosjekt med alvorlige feil -adressa.no", "Sv\u00e6rt alvorlige hendelser", "\u2013 En rekke svikt", "\u2013 Ekstremt forn\u00f8yd", "\u2013 Fiasko", "Tryggere f\u00f8r", "Risikoanalyse"]}, {"field": "id", "value": "45c418e140958eb699693ff835ebd2d987831e8a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "stolavs", "trondheim"]}, {"field": "kw-classification", "value": "health-and-fitness"}, {"field": "kw-company", "value": ["telenor", "dagens n\u00e6ringsliv"]}, {"field": "kw-concept", "value": ["system", "lege", "hendelse", "alvorlige hendelser", "sykehus", "alvorlig", "adressa", "feil"]}, {"field": "kw-entity", "value": ["st. olavs", "hemit", "skandinavia", "olavs hospital", "helsebygg", "helsetilsynet", "helsedepartementet", "johan-arnt hegvik", "akuttmedisinsk", "adresseavisen", "helse midt-norge it", "st. olavs hospital"]}, {"field": "kw-location", "value": ["s\u00f8r-tr\u00f8ndelag", "nederland"]}, {"field": "kw-pageclass", "value": "article"}, {"field": "kw-person", "value": ["trine stokstad", "trond grimstad", "tore indrer\u00e5k", "solveig tingulstad", "h\u00e5kon gammels\u00e6ter", "johan arnt vatnan"]}, {"field": "kw-taxonomy", "value": ["nyheter", "nyheter/trondheim", "nyheter/trondheim/stolavs"]}, {"field": "og-image", "value": "http://www.adressa.no/incoming/article1199572.ece5/ALTERNATES/w980-default/320olavsstripe"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Prestisjeprosjekt med alvorlige feil"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/stolavs/article848519.ece"}, {"field": "pageclass", "value": ["article"]}, {"field": "publishtime", "value": "2007-04-20T05:13:32.000Z"}, {"field": "recs-articleid", "value": "877975"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-category2", "value": "taxonomy|nyheter|trondheim|stolavs"}, {"field": "recs-publishtime", "value": "2007-04-20T05:13:32.000Z"}, {"field": "recs-rawtitle", "value": "Prestisjeprosjekt med alvorlige feil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim", "nyheter/trondheim/stolavs"]}, {"field": "teaser", "value": "I l\u00f8pet av \u00e5tte m\u00e5neder har feil ved varslingsutstyret p\u00e5 St. Olavs Hospital f\u00f8rt til 22 hendelser som kan ha truet liv og helse. Over halvparten skyldes svikt i det prestisjetunge IKT-systemet som totalt koster sykehuset \u00e9n milliard kroner."}, {"field": "thumbnail", "value": "http://content-thumbnail.cxpublic.com/content/thumbnail200x150/45c418e140958eb699693ff835ebd2d987831e8a.jpg?597b800b"}, {"field": "thumbnailfullheightdimensions", "value": "200x2303"}, {"field": "timestamp", "value": "2017-07-28T18:18:51.000Z"}, {"field": "title", "value": "Prestisjeprosjekt med alvorlige feil"}, {"field": "url", "value": "http://www.adressa.no/nyheter/trondheim/stolavs/article848519.ece"}, {"field": "urlhash", "value": "45c418e140958eb699693ff835ebd2d987831e8a"}], "score": 0.50421447, "siteId": "9222270286501375973", "id": "45c418e140958eb699693ff835ebd2d987831e8a"}

