{"fields": [{"field": "modifiedtime", "type": "time", "value": "2012-04-18T12:51:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- N\u00e5r kundene sp\u00f8r om utstyret skal vi ikke bare lese opp katalogteksten. Vi eller noen vi kjenner skal ha pr\u00f8vd det selv, sier Trygve Sande etter dagens f\u00f8rste klatretur p\u00e5 Ishol, to mil vest for Oppdal sentrum.", "Dette er det mest popul\u00e6re stedet for klatring i Oppdal, med n\u00e6rmere 100 klatreruter i bergveggen langs Driva. Det er sol og stekende varmt. Kanskje frister det mer \u00e5 hoppe de tre-fire meterne ned i elva enn \u00e5 svette seg ti meter opp langs fjellveggen?", "- Det er egentlig for varmt, i hvert fall hvis en skal pr\u00f8ve p\u00e5 vanskelige ting. En blir svett p\u00e5 hendene og steinene er fryktelig varme. Men vi er jo ikke akkurat bortskjemt med s\u00e5nn v\u00e6r, s\u00e5 egentlig er det bare godt, sier Sande.", "Han har kledd av seg p\u00e5 overkroppen, og gir streng beskjed til fotografen:", "- Ikke ta bilde hvis flesket henger ut!", "Bedriften Vertical Playground (VPG) AS ble startet i 2000 av kompisene Rune Kvalsnes, Trygve Sande og Harald Harstad, som en nettbutikk drevet fra hybelen. De to f\u00f8rstnevnte er heltidsansatte og bor p\u00e5 Oppdal, mens Harstad for tiden bor i Bergen. Guttene hadde ingen erfaring innen forretningsdrift, men var interesserte i klatring og padling og \u00f8nsket seg billigere utstyr.", "- Det ble fort dyrt da vi gikk p\u00e5 gymnaset. Faren min reiste mye i forbindelse med jobb og kj\u00f8pte med utstyr for meg. P\u00e5 den m\u00e5ten oppdaget vi nye leverand\u00f8rer, forteller Sande. Han har klatret mer eller mindre sammenhengende siden han var ti \u00e5r.", "I et gammelt trehus med utskj\u00e6ringer ved inngangen og v\u00e6rhane p\u00e5 taket, ligger VPG-butikken i Oppdal sentrum. Selv om nettsalg og levering til andre butikker er hovedgeskjeften er butikken viktig for eierne.", "- Vi pr\u00f8ver \u00e5 v\u00e6re en institusjon. Vi \u00f8nsker \u00e5 skape et milj\u00f8 der folk stikker innom etter at de har v\u00e6rt ute, for \u00e5 ta en kaffe, sl\u00e5 av en prat og lyve litt, sier Sande.", "Sammen med deltidsansatte Steffen Hammerstr\u00f8m demonstrerer Sande utstyr og ferdigheter i klatrerutene p\u00e5 Ishol. Kvalsnes, som passer butikken imens, er den som har laget de fleste rutene. Bolt etter bolt har blitt festet i bergveggen med et batteridrevet slagbor.", "- Rune skulle n\u00e6rmest hatt kulturprisen for den jobben han har gjort med \u00e5 tilrettelegge for klatring her. Han har sikkert boret 50 ruter, sier Sande.", "Klatrerutene starter p\u00e5 hyllene som stikker ut over elva, p\u00e5 det meste 15 meter nedenfor stien. Langs samme sti ligger leirplassen der en kvinne overlevde et fall p\u00e5 sju meter i fjor h\u00f8st. Uhellet skjedde p\u00e5 kvelden da hun reiste seg fra leirb\u00e5let, ikke under klatring. Med riktig bruk av utstyr skal en v\u00e6re sikret b\u00e5de dobbelt og trippelt.", "- Klatring er regnet som ganske trygt. Ulykkene skjer enten h\u00f8yt til fjells eller blant nybegynnere, sier Sande.", "Nybegynnere er verken han eller de andre som tester VPG-utvalget. I tillegg til \u00e5 teste selv, rekrutterer VPG profilerte ut\u00f8vere i friluftsmilj\u00f8et til et team. Disse f\u00e5r ikke l\u00f8nn, men blir sponset med utstyr mot \u00e5 gi tilbakemeldinger p\u00e5 hvordan det fungerer.", "Tilbake i butikken forteller Kvalsnes og Sande at det var en selvf\u00f8lge \u00e5 ha hovedkvarteret i hjembygda. M\u00e5let med driften var f\u00f8rst og fremst \u00e5 skape sine egne arbeidsplasser for \u00e5 kunne fortsette \u00e5 bo p\u00e5 Oppdal og ha interessante jobber.", "- Bedriften g\u00e5r greit og vi f\u00e5r l\u00f8nn, s\u00e5 da er vi forn\u00f8yde, smiler Kvalsnes.", "- P\u00e5 litt lengre sikt har vi et m\u00e5l om \u00e5 bli en ledende grossist p\u00e5 klatre- og frikj\u00f8ringsutstyr, sier Sande.", "Et ledd i denne planen er \u00e5 sl\u00e5 butikken sammen med oppdalsbedriften 7 Bl\u00e5ner som selger fjellski, skreds\u00f8kere og annet utstyr til vinterfriluftsliv. Dermed blir det ny butikk i lokaler like ved den gamle, men merkevaren VPG best\u00e5r som navn p\u00e5 butikk og nettbutikk.", "Gitteret som har kommet p\u00e5 vinduet bak kassa minner om l\u00e6repengen de ferske butikkeierne fikk i fjor. Et innbrudd f\u00f8rte til tomt lager og et lite underskudd. N\u00e5 g\u00e5r VPG i pluss, men det er nok lenge til eierne blir rike.", "- Vi har l\u00e6rt at det ikke er noe som heter lettjente penger. Det er en myte, sier Kvalsnes.", "- En oppn\u00e5r det i hvert fall ikke gjennom \u00e5 kombinere arbeid og hobby, legger Sande til.", "Vertical Playground AS (VPG) driver engrossalg av utstyr til padle- og klatreutstyr og generelt friluftsutstyr til norske butikker. I tillegg har VPG internettbutikk og egen butikk p\u00e5 Oppdal.", "VPG ble startet i 2000, og ble aksjeselskap i 2004. Rune Kvalsnes, Trygve Sande og Harald Harstad eier en tredjedel hver.", "Butikken p\u00e5 Oppdal \u00e5pnet i 2003.", "Bedriften har tre \u00e5rsverk. I 2005 var omsetningen p\u00e5 7,6 millioner kroner og overskuddet p\u00e5 520 000 etter skatt. Arbeid og hobby: Trygve Sande har klatret siden han var ti \u00e5r, og er forn\u00f8yd med \u00e5 ha skapt sin egen arbeidsplass av hobbyen. Her utfordrer han bergveggen p\u00e5 Ishol vest for Oppdal, mens Driva fosser forbi under ham. Trygg sport: Steffen Hammerstr\u00f8m blir sikret av Trygve Sande. {ndash} Sportsklatring som dette er regnet for \u00e5 v\u00e6re trygt, sier Sande.Klatreutstyr: Dette er utstyret en trenger til vanlig sportsklatring. Kilene ytterst til venstre trengs bare dersom en skal klatre der det ikke er klatrerute med faste bolter. Flytter til st\u00f8rre lokaler: Her f\u00e5r Anders Renberg hjelp fra Trygve Sande, med daglig leder Rune Kvalsnes i bakgrunnen. Sikrer f\u00f8r salg: Steffen Hammerstr\u00f8m (t.v.) og Trygve Sande pr\u00f8ver ut alt nytt utstyr f\u00f8r de selger det."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "31244c5b0a5f5a9507604a1c05b258f0a88c85f4719a5ee20b9f4136fc675337"}, {"field": "createtime", "value": "2017-04-29T18:41:27.000Z"}, {"field": "description", "value": "Gutta bak Vertical Playground vil v\u00e6re p\u00e5 den sikre siden."}, {"field": "dominantimage", "value": "http://www.adressa.no/incoming/article1171083.ece5/ALTERNATES/w980-default/VPG_Oppdal_3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f39dc2e3e805b0e4604b81699f6289cb37a0785b.jpg?59914d8e"}, {"field": "dominantthumbnaildimensions", "value": "300x169"}, {"field": "heading", "value": ["Tester egne varer -adressa.no", "Kaffe og skr\u00f8ner", "- Trygg sport", "- Ikke lettjente penger"]}, {"field": "id", "value": "f39dc2e3e805b0e4604b81699f6289cb37a0785b"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "playground as"}, {"field": "kw-concept", "value": ["klatre", "lettjente penger", "utstyr", "tester egne varer", "butikk", "tester egne", "egne varer", "rune"]}, {"field": "kw-entity", "value": ["driva", "trygve sande og harald harstad", "vertical playground", "kvalsnes og sande", "ishol", "bl\u00e5ner"]}, {"field": "kw-location", "value": ["oppdal", "bergen", "harstad"]}, {"field": "kw-pageclass", "value": "article"}, {"field": "kw-person", "value": ["anders renberg", "steffen hammerstr\u00f8m", "rune kvalsnes", "trygve sande", "harald harstad"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1171083.ece5/ALTERNATES/w980-default/VPG_Oppdal_3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tester egne varer"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article687093.ece"}, {"field": "pageclass", "value": ["article"]}, {"field": "publishtime", "value": "2006-07-10T04:00:00.000Z"}, {"field": "recs-articleid", "value": "1987920"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-07-10T04:00:00.000Z"}, {"field": "recs-rawtitle", "value": "Tester egne varer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Gutta bak Vertical Playground vil v\u00e6re p\u00e5 den sikre siden."}, {"field": "thumbnail", "value": "http://content-thumbnail.cxpublic.com/content/thumbnail200x150/f39dc2e3e805b0e4604b81699f6289cb37a0785b.jpg?59914d8e"}, {"field": "thumbnailfullheightdimensions", "value": "200x1096"}, {"field": "timestamp", "value": "2017-08-14T07:13:18.000Z"}, {"field": "title", "value": "Tester egne varer"}, {"field": "url", "value": "http://www.adressa.no/nyheter/okonomi/article687093.ece"}, {"field": "urlhash", "value": "f39dc2e3e805b0e4604b81699f6289cb37a0785b"}], "score": 0.53588563, "siteId": "9222270286501375973", "id": "f39dc2e3e805b0e4604b81699f6289cb37a0785b"}

