{"fields": [{"field": "modifiedtime", "type": "time", "value": "2013-03-11T11:12:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode flems\u00e6ter"}, {"field": "body", "value": ["Saken oppdateres.", "Like f\u00f8r v\u00e6ret fra vest begynner \u00e5 levere sn\u00f8 i fjellene, trekker villreinen fra de frodige omr\u00e5dene i vest til det mer sn\u00f8fattige omr\u00e5det \u00f8st for Sn\u00f8hetta, mellom Sn\u00f8heim og Hjerkinn. Her finner reinen mat gjennom h\u00f8sten og vinteren.", "DNT har n\u00e5 inntatt hjertet av Dovrefjell med sitt nye \u00abflaggskip\u00bb Sn\u00f8heim. Fotturistene str\u00f8mmer innover fjellet. P\u00e5 Hjerkinn er det prisbel\u00f8nte utsiktsbygget Viewpoint Sn\u00f8hetta nylig \u00e5pnet. En turistattraksjon som ogs\u00e5 trekker mange nye bes\u00f8kende til fjellet. Innrykket av folk det siste \u00e5ret kommer i tillegg til den etablerte bruken som bygdefolket og det lokale n\u00e6ringslivet allerede har.", "Mellom de to nevnte turistmagnetene g\u00e5r den omstridte Sn\u00f8heimvegen. Stortinget bestemte at vegen skulle fjernes da Hjerkinn skytefelt ble vedtatt nedlagt i 1999. N\u00e5 vil imidlertid sv\u00e6rt mange beholde den, og bruke den.", "Dette er utgangspunktet for et nylig gjennomf\u00f8rt forskningsprosjekt, et samarbeid mellom Norsk institutt for naturforskning (NINA) og Norsk senter for bygdeforskning. Fokuset har v\u00e6rt Sn\u00f8heimvegens betydning for folk og villrein, og vegens videre skjebne.", "I prosjektet har vi kartlagt villreinens bevegelsesm\u00f8nster med GPS-sendere festet til dyrene. Vi har gjort en grundig kartlegging av folks ferdsel i fjellet \u2013 i tid og rom. Vi har unders\u00f8kt Dovrefjell og Sn\u00f8heimvegens betydning for lokalsamfunn og n\u00e6ringsliv, og vi har sett p\u00e5 hvordan fjellet har blitt forvaltet av lokale og sentrale myndigheter.", "Norge har et internasjonalt ansvar for \u00e5 ta vare p\u00e5 villreinen. Villreinen trenger store areal, og har egne vinterbeiter, sommerbeiter og kalvingsomr\u00e5der \u2013 ofte langt fra hverandre. Leveomr\u00e5dene til villreinen har blitt splittet opp av mennesker mange ganger i l\u00f8pet av de siste 150 \u00e5rene. Det har blitt en stadig st\u00f8rre utfordring for villreinen \u00e5 benytte de naturlige leveomr\u00e5dene for \u00e5 opprettholde det nomadiske levesettet. F\u00f8rst ble Sn\u00f8hettastammen skilt fra reinen i Rondane med E6 og jernbanen. Deretter ble stammen skilt i en \u00f8st- og en vest-stamme av Aursj\u00f8dammen. Vernet av villreinen p\u00e5 Dovrefjell er ikke knyttet til arten i seg selv, men det arealet den lever p\u00e5.", "For \u00e5 komme seg fra sommerbeitene i vest til h\u00f8st- og vinterbeitene i \u00f8st m\u00e5 reinen krysse Sn\u00f8heimvegen. Dette m\u00e5 den gj\u00f8re p\u00e5 samme tid som fotturistene str\u00f8mmer innover til Sn\u00f8heim og Sn\u00f8hetta. I august-september.", "Reinen er ikke s\u00e6rlig redd biler eller andre kj\u00f8ret\u00f8y. Den er redd jegeren \u2013 alts\u00e5 mennesket. Om jegeren har sekk eller gev\u00e6r p\u00e5 ryggen bryr villreinen seg lite om. Det ser vi tydelig fra et lignende studie fra Rondane. Der kommer det rein fra begge sider som vil over vegen. Men den t\u00f8r ikke. P\u00e5 vegen er det ingen biler, men det g\u00e5r en str\u00f8m av fotturister fra parkeringsplassen ved nasjonalparkgrensa og inn til Rondvassbu.", "Dersom Sn\u00f8heimvegen utvikler seg til en lignende barriere vil dette f\u00e5 store negative konsekvenser for villreinen. Barrierer er en klart st\u00f8rre trussel for villreinen enn sporadiske og spredte m\u00f8ter mellom folk og villrein.", "Til grunn for forvaltningen av Dovrefjell ligger troen p\u00e5 at det er mulig \u00e5 oppn\u00e5 godt vern og utstrakt bruk. Men er det mulig \u00e5 oppn\u00e5 en slik vinn\u2013vinn-situasjon n\u00e5r det er s\u00e5 ulike meninger om hva som er \u00abriktig\u00bb og \u00abgalt\u00bb?", "Men man har neppe noe valg, annet enn \u00e5 pr\u00f8ve. Foruten \u00e5 fors\u00f8ke \u00e5 oppn\u00e5 en vinn\u2013vinn-situasjon, finnes to andre alternativer. Det ene er et strengt statlig naturvern som forhindrer bruk av et omr\u00e5de med en lang brukstradisjon og en symbolverdi for b\u00e5de nasjonen og lokalsamfunnene. Det andre er troen p\u00e5 at en uregulert utvikling av omr\u00e5det ikke er til betydelig skade for villreinens leveomr\u00e5der. Vi tror begge alternativene er utopiske.", "Vi har konkludert med at det \u00e5 beholde Sn\u00f8heimvegen, men samtidig \u00e5 kontrollere ferdselen inn til Sn\u00f8heim med bruk av buss, kan v\u00e6re det beste for framtida. Det ble utpr\u00f8vd sist sommer, og vi mener dette b\u00f8r bli en varig l\u00f8sning. Til det beste for villrein, og til det beste for folk. Vinn-vinn.", "En bussl\u00f8sning forutsetter imidlertid at bussen kan kj\u00f8re helt inn til Sn\u00f8heim, slik at en etablerer minimalt med forstyrrelser i det viktige omr\u00e5det langs vegen. Dette inneb\u00e6rer kj\u00f8ring med buss ogs\u00e5 innenfor dagens Nasjonalparkgrense. Og det forutsetter at det blir en varig l\u00f8sning, nedfelt i gjeldende regelverk.", "Med buss har en store muligheter til \u00e5 p\u00e5virke ferdselen til de bes\u00f8kende. Gjennom \u00e5 samle de bes\u00f8kende har man ogs\u00e5 gode muligheter til \u00e5 formidle informasjon. Ikke minst er dette viktig i forhold til villrein, men bussregimet kan ogs\u00e5 utvikles til \u00e5 bli en god arena for det lokale n\u00e6ringslivet. Dermed kan et bussregime gi mer forn\u00f8yde brukere, skape st\u00f8rre aksept for de begrensningene som legges p\u00e5 bruk og legge til rette for at lokale n\u00e6ringsakt\u00f8rer kan drive god n\u00e6ring. Og det vil sannsynligvis sikre at villreinen kan bruke h\u00f8st- og vinterbeitene.", "Allemannsretten vil selvsagt fortsatt gjelde selv om en buss innf\u00f8res, men ferdselen av g\u00e5ende og syklende, alts\u00e5 \u201djegere\u201d, p\u00e5 vegen b\u00f8r v\u00e6re p\u00e5 et minimum. En slik ferdsel vil hindre trekket til villreinen og undergrave effekten av og legitimiteten til bussregimet.", "P\u00e5 Eidsvoll i 1814 skulle de v\u00e6re enige og tro til Dovre faller. I dag b\u00f8r vi bli enige og tro f\u00f8r Dovre faller. For Dovrefjell m\u00e5 forvaltes og brukes, med langsiktighet, til det beste for b\u00e5de folk og dyr."]}, {"field": "category0", "value": "meninger"}, {"field": "contenthash", "value": "5b4dedc86b77bd557c9be846c956feb8394fa4159c2c51b5e09d1ec55f4a5579"}, {"field": "createtime", "value": "2017-01-30T22:35:32.000Z"}, {"field": "description", "value": "Det har alltid v\u00e6rt folk p\u00e5 Dovrefjell. Det er bra. Men ferdselen kan ogs\u00e5 ha en pris. \u00c5 balansere bruk og vern er en krevende \u00f8velse."}, {"field": "dominantimage", "value": "http://www.adressa.no/incoming/article7230859.ece/ALTERNATES/w980-default/Uke09-Naturbildet.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7db6215125e507926f9bb46006d9fedda01977e0.jpg?597de9d9"}, {"field": "dominantthumbnaildimensions", "value": "300x169"}, {"field": "heading", "value": "Folk og villrein p\u00e5 Dovrefjell -adressa.no"}, {"field": "id", "value": "7db6215125e507926f9bb46006d9fedda01977e0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "travel"}, {"field": "kw-concept", "value": ["villrein", "fotturistene str\u00f8mmer innover", "lokale n\u00e6ringslivet", "varig l\u00f8sning", "fotturistene str\u00f8mmer", "str\u00f8mmer innover"]}, {"field": "kw-entity", "value": ["sn\u00f8heim og hjerkinn", "sn\u00f8heim", "rondane", "rondvassbu", "sn\u00f8heim og sn\u00f8hetta", "norsk", "hjerkinn", "viewpoint sn\u00f8hetta", "aursj\u00f8dammen", "dovrefjell", "sn\u00f8hettastammen", "sn\u00f8heimvegen", "dovrefjell og sn\u00f8heimvegens", "nasjonalparkgrense"]}, {"field": "kw-location", "value": ["eidsvoll", "dovre"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7230859.ece/ALTERNATES/w980-default/Uke09-Naturbildet.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Folk og villrein p\u00e5 Dovrefjell"}, {"field": "og-type", "value": "article"}, {"field": "og-url", "value": "http://www.adressa.no/meninger/article7230855.ece"}, {"field": "pageclass", "value": ["article"]}, {"field": "publishtime", "value": "2013-03-14T04:00:25.000Z"}, {"field": "recs-articleid", "value": "7230855"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-03-14T04:00:25.000Z"}, {"field": "recs-rawtitle", "value": "Folk og villrein p\u00e5 Dovrefjell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det har alltid v\u00e6rt folk p\u00e5 Dovrefjell. Det er bra. Men ferdselen kan ogs\u00e5 ha en pris. \u00c5 balansere bruk og vern er en krevende \u00f8velse."}, {"field": "thumbnail", "value": "http://content-thumbnail.cxpublic.com/content/thumbnail200x150/7db6215125e507926f9bb46006d9fedda01977e0.jpg?597de9d9"}, {"field": "thumbnailfullheightdimensions", "value": "200x1526"}, {"field": "timestamp", "value": "2017-07-30T14:14:49.000Z"}, {"field": "title", "value": "Folk og villrein p\u00e5 Dovrefjell"}, {"field": "url", "value": "http://www.adressa.no/meninger/article7230855.ece"}, {"field": "urlhash", "value": "7db6215125e507926f9bb46006d9fedda01977e0"}], "score": 1.3115548, "siteId": "9222270286501375973", "id": "7db6215125e507926f9bb46006d9fedda01977e0"}

