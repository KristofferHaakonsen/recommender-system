{"fields": [{"field": "modifiedtime", "type": "time", "value": "2013-01-12T10:10:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "p\u00e5l morten skaret/namdalsavisa"}, {"field": "body", "value": ["Saken oppdateres.", "\u2013 Herregud, jeg blir fysisk uvel av \u00e5 se det. Det der er ikke meg. Det er noen andre.", "Hun holder et bilde av seg selv hvor hun sitter i sofaen p\u00e5 ferietur sammen med stores\u00f8steren. P\u00e5 bildet ser hun tom ut i blikket. Ved siden av henne st\u00e5r et halvtomt glass med yoghurt, en tekopp og en br\u00f8dskive.", "\u2013 Jeg s\u00e5 det ikke da, men jeg ser det veldig godt n\u00e5. Jeg hadde det helt forferdelig. Jeg ble drevet av stemmer som fortalte meg hva jeg skulle gj\u00f8re \u2013 og trosset jeg dem fikk jeg en angstf\u00f8lelse det er vanskelig \u00e5 beskrive. Alt ble m\u00f8rkt, sier Varem til Namdalsavisa.", "I en treningssal p\u00e5 Tr\u00e6n i Namsos snakker hun rakrygget om anoreksien som for\u00e5rsaket t\u00e5rer, s\u00f8vnl\u00f8shet, angst, fortvilelse og frustrasjon.", "Folk rundt henne begynte \u00e5 forst\u00e5 at noe var galt i sommeren 2008. Da forandret hun seg. B\u00e5de p\u00e5 innsida og utsida. Sykdommen holdt et jerngrep rundt henne i over tre \u00e5r.", "P\u00e5 sitt sykeste var hun bare 50 kilo, og beskriver seg selv den gang som et vandrende skjelett. N\u00e5 er hun frisk \u2013 og str\u00e5ler med en kropp som er 32 kilo mer. Mye som f\u00f8lge av muskler som har kommet etter tusenvis av treningstimer. Hun har f\u00e5tt kontroll p\u00e5 kroppen igjen.", "\u2013 Treninga har v\u00e6rt en slags terapi for meg, men i motsetning til tidligere har jeg ikke et ideal jeg strekker meg mot. N\u00e5 vil jeg bare v\u00e6re sunn, sier Varem.", "Ikke bare har hun f\u00e5tt en sunn og sterk kropp, man kan se at hun har det godt med seg selv, og hun oser livsglede, overskudd og energi mens hun sitter p\u00e5 stepbrettet p\u00e5 treningssenteret og forteller om hvordan livet har forandret seg til det bedre.", "\u2013 Livet mitt n\u00e5. Det er akkurat som jeg vil ha det. Jeg har det godt med meg selv, jeg har gode venner rundt meg, og jeg har det godt sammen med familien, sier hun i et rom som er dekket av speil p\u00e5 hver kortside.", "\u2013 Jeg husker hvordan jeg s\u00e5 meg selv i speilet og tenkte; herregud, s\u00e5 stygg jeg er. Hvordan kan du se ut slik. Likevel klarte jeg ikke \u00e5 kvitte meg med sykdommen, sier hun.", "\u00abDet e med skjelvende hender og hjertebank \u00e6 sitt her og skriv min historie, og velge og del den med dokk her p\u00e5 Facebook! Det e b\u00e5de skummelt og godt og f\u00e5 del \u00abmin kamp\u00bb med andre! Skummelt fordi Namsos e ein by full av fordomma og ein jantelov som st\u00e5r sterkt.\u00bb", "Slik startet innlegget som Varem valgte \u00e5 dele med sine 500 venner p\u00e5 Facebook tirsdag. I innlegget la hun ved en tekst som hun anonymt publiserte p\u00e5 et treningsnettsted i 2010. Responsen p\u00e5 \u00e5penheten til 21-\u00e5ringen har v\u00e6rt enorm.", "\u2013 Jeg satt heime p\u00e5 jenterommet i Namsos da jeg skrev denne teksten. Det fungerte som terapi. Jeg fikk satt ord p\u00e5 f\u00f8lelser som hadde t\u00e6ret p\u00e5 meg i lang, lang tid.", "I skrivende stund har n\u00e6rmere 250 personer uttrykt sin st\u00f8tte.", "\u00abDu e utrolig sterk Kristin!\u00bb", "\u00abRespekt Kristin!!! Du har s\u00e5 my \u00e5 v\u00e6r stolt av!!\u00bb", "\u00abI think that yours story can help someone!\u00bb", "\u2013 Det var overveldende. Men veldig godt. Jeg h\u00e5per at jeg gjennom \u00e5 fortelle hvordan jeg hadde det, hvordan jeg ble frisk og hvordan jeg taklet tida etterp\u00e5 kan hjelpe andre i Namsos og Namdalen til \u00e5 innse at de trenger hjelp. Jeg vet det er mange som sliter med det samme som jeg har gjort, sier hun.", "Vi skrur tida tilbake. Til ei tid da hun ikke smilte. Til tida hvor Kristin var et stort talent i h\u00e5ndball. Hun valgte \u00e5 flytte til Levanger for \u00e5 kombinere satsinga si med skolegang. Det var i denne perioden hun fikk anoreksi.", "Hun var n\u00e6r en plass p\u00e5 ungdomslandslaget til Norge. Med det \u00f8kte forventningene til seg selv og egne prestasjoner. H\u00e5ndballsatsinga kombinert med \u00e5 bli utst\u00f8tt av vennegjengen mener hun var det som f\u00f8rte til sykdomsutbruddet.", "\u2013 Jeg ble veldig fokusert p\u00e5 at jeg ikke var god nok, at jeg m\u00e5tte gj\u00f8re noe med det. Da fant jeg ut at jeg m\u00e5tte miste noen kilo for \u00e5 yte bedre p\u00e5 banen. Det skulle jeg aldri ha gjort. Jeg f\u00f8lte meg i tillegg veldig ensom p\u00e5 den tida, sier hun.", "Kiloene raste av. Hun spiste lite \u2013 og alt hun skulle spise m\u00e5tte v\u00e6re \u00abren mat\u00bb. Det ble ei besettelse. Til slutt gikk det s\u00e5 langt at b\u00e5de lagvenninner og trenere p\u00e5 Levanger ble bekymret.", "\u2013 P\u00e5 den tida forsto jeg ikke at jeg hadde et problem. Jeg s\u00e5 det rett og slett ikke. Jeg var blind. Vendepunktet kom p\u00e5 en trening, hvor hovedtreneren tok meg ut av treninga og sa; \u00abKristin, vi er bekymret over vekta di. Kanskje du burde prat med noen som kan hjelpe deg?\u00bb. Jeg knakk sammen innvending og inns\u00e5 det selv for f\u00f8rste gang. Jeg hadde anoreksi.", "Etter seks m\u00e5neder i Levanger flyttet hun heim til mor og far.", "\u2013 Familieforholdet ble satt p\u00e5 pr\u00f8ve. Det er det verste med sykdommen \u2013 den smerten jeg p\u00e5f\u00f8rte familien min.", "Hun f\u00f8lte at hun ikke forsto familien sin \u2013 og visa versa. Det ble mange h\u00f8ylytte diskusjoner.", "\u2013 Jeg var i min egen verden. Jeg hadde rett, de tok feil. De ville bare hjelpe, men jeg slapp ingen inn. Absolutt ingen.", "Da hun endelig forsto at hun m\u00e5tte selv ta tak for \u00e5 bli frisk, opps\u00f8kte hun psykolog \u2013 det ble redninga.", "\u2013 Jeg f\u00f8lte at hun forsto meg. Timene ble en slags ventil for alle f\u00f8lelsene jeg satt inne med. Det var veldig godt at noen endelig forsto, sier Varem.", "I over ett \u00e5r gikk hun til psykolog. Da var hun frisk nok til \u00e5 ta livet sitt tilbake.", "\u2013 Er du redd for \u00e5 falle tilbake? Er du redd for \u00e5 bli syk igjen?", "\u2013 Nei, svarer hun kontant uten en anelse tvil i stemmen.", "\u2013 Det er helt utenkelig. N\u00e5 ser jeg hvordan jeg hadde det den gang \u2013 og hvordan jeg har det n\u00e5. Jeg vil ikke tilbake dit, og jeg er sta nok til \u00e5 klare det, sier hun og smiler bredt.", "\u2013 Hva vil du si til de som leser dette som selv har anoreksi eller kjenner noen som har det?", "\u2013 Det finnes nok ingen fasitsvar. Men det som ble redninga for meg var at jeg rett og slett forsto det selv. Jeg skj\u00f8nte at \u00abn\u00e5 Kristin, n\u00e5 m\u00e5 du skaffe hjelp\u00bb. Jeg f\u00f8lte ikke det var vanskelig \u00e5 ta det steget \u00e5 g\u00e5 til psykolog, det handlet om livet mitt. Det viktigste man har."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "e190a6ec4bcf4ab0eead486470d197a0e8b0c47bec1442fd8e8a3f8f59d08eea"}, {"field": "createtime", "value": "2017-01-29T20:30:00.000Z"}, {"field": "description", "value": "Etter tre \u00e5rs sykdom har Kristin Kj\u00f8bli Varem (21) bekjempet anoreksien. N\u00e5 lever hun de tapte dagene som sykdommen tok fra henne."}, {"field": "dominantimage", "value": "http://www.adressa.no/incoming/article6940321.ece/ALTERNATES/w980-default/NA_montage_169.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ed8ee0a14e9c1a9e57d33ba25e2364424759e584.jpg?59906b20"}, {"field": "dominantthumbnaildimensions", "value": "300x169"}, {"field": "heading", "value": ["Seiret over anoreksien -adressa.no", "Jerngrep i tre \u00e5r", "Delte historien p\u00e5 Facebook", "Idrettspress", "Flyttet heim til mor og far"]}, {"field": "id", "value": "ed8ee0a14e9c1a9e57d33ba25e2364424759e584"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "health-and-fitness"}, {"field": "kw-company", "value": "facebook"}, {"field": "kw-concept", "value": ["livet mitt", "anoreksi", "tida", "f\u00f8lte", "sykdom", "forsto", "livet", "hjelp", "endelig forsto"]}, {"field": "kw-entity", "value": ["tr\u00e6n", "namsos og namdalen", "namdalsavisa"]}, {"field": "kw-location", "value": ["levanger", "norge", "namsos"]}, {"field": "kw-pageclass", "value": "article"}, {"field": "kw-person", "value": "kristin kj\u00f8bli varem"}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article6940321.ece/ALTERNATES/w980-default/NA_montage_169.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Seiret over anoreksien"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article6940313.ece"}, {"field": "pageclass", "value": ["article"]}, {"field": "publishtime", "value": "2013-01-12T10:10:01.000Z"}, {"field": "recs-articleid", "value": "6940313"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2013-01-12T10:10:01.000Z"}, {"field": "recs-rawtitle", "value": "Seiret over anoreksien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Etter tre \u00e5rs sykdom har Kristin Kj\u00f8bli Varem (21) bekjempet anoreksien. N\u00e5 lever hun de tapte dagene som sykdommen tok fra henne."}, {"field": "thumbnail", "value": "http://content-thumbnail.cxpublic.com/content/thumbnail200x150/ed8ee0a14e9c1a9e57d33ba25e2364424759e584.jpg?59906b20"}, {"field": "thumbnailfullheightdimensions", "value": "200x1640"}, {"field": "timestamp", "value": "2017-08-13T15:07:12.000Z"}, {"field": "title", "value": "Seiret over anoreksien"}, {"field": "url", "value": "http://www.adressa.no/nyheter/nordtrondelag/article6940313.ece"}, {"field": "urlhash", "value": "ed8ee0a14e9c1a9e57d33ba25e2364424759e584"}], "score": 0.70460093, "siteId": "9222270286501375973", "id": "ed8ee0a14e9c1a9e57d33ba25e2364424759e584"}

