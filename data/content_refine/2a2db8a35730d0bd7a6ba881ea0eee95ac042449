{"fields": [{"field": "modifiedtime", "type": "time", "value": "2014-12-23T19:06:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Det er lillejulaften ettermiddag. Hjemme hos Stine Dahl og Robert Kristiansen i Trondheim er det fred og ro som r\u00e5der. Juletreet pyntet de allerede l\u00f8rdag f\u00f8r tredje s\u00f8ndag i advent. Spisebordet i stua er allerede dekket for morgendagens julemiddag.", "\u2013 Da jeg var guttunge pyntet vi alltid treet p\u00e5 lillejulaften. Da kom vi for alvor i gang med juleforberedelsene. Jeg kan huske at den dagen gikk fryktelig fort, sier Robert.", "Ogs\u00e5 Stine er vokst opp med pynting av juletreet p\u00e5 lille julaften.", "\u2013 Jeg husker det var en del stress p\u00e5 lillejulaften. Det var da alt skulle gj\u00f8res, forteller Stine.", "S\u00e5 da de selv stiftet familie har de valgt \u00e5 skape tradisjoner som er mer i samsvar med egne \u00f8nsker og hverdagen for \u00f8vrig.", "\u2013 Jeg har en datter fra f\u00f8r. Vi har brukt \u00e5 pynte juletreet til hun kommer p\u00e5 bes\u00f8k i adventstiden, forklarer Robert.", "At bordet er dekket allerede n\u00e5, har ogs\u00e5 praktiske \u00e5rsaker.", "\u2013 Jeg skal p\u00e5 jobb i morgen tidlig, sier Stine.", "Robert tar ikke \u00e6ren for de tidlige juleforberedelsene.", "\u2013 Det er Stine som liker \u00e5 pynte, sier han.", "\u2013 Jeg synes det er koselig med jul, og jeg er glad i \u00e5 pynte og ordne til selskaper, sier hun.", "Stine legger ikke skjul p\u00e5 at hun kan v\u00e6re p\u00e5virket av en n\u00e6r venninne.", "\u2013 Hun pyntet juletreet allerede 28. november, forteller Stine.", "P\u00e5 sp\u00f8rsm\u00e5l om hvor lenge juletreet f\u00e5r st\u00e5, svarer de to resolutt at treet skal ut rett etter nytt\u00e5r", "\u2013 Det er ikke snakk om \u00e5 ha det til trettendagers jul. Treet skal ut rett etter nytt\u00e5r, sier de to.", "Da begynner hverdagen, og jula er over.", "At det har v\u00e6rt en endring i n\u00e5r det er vanlig \u00e5 skaffe og pynte juletre kan leder i Tr\u00f8ndelag juletrelag, Ole Lauglo, bekrefte.", "\u2013 Vi som selger juletr\u00e6r opplever at ettersp\u00f8rselen etter juletr\u00e6r starter tidligere enn f\u00f8r. Endringene har skjedd de siste fem til ti siste \u00e5rene, sier Lauglo.", "F\u00f8r kj\u00f8pte de flest juletre to til tre dager f\u00f8r jul. N\u00e5 er den st\u00f8rste toppen fire til fem dager f\u00f8r jul.", "\u2013 N\u00e5r julaften kommer midt i uka, som n\u00e5, er det mange som har brukt helga til \u00e5 pynte juletreet, mener han.", "Samtidig er det stadig flere som kj\u00f8per juletre allerede 14 dager f\u00f8r jul. Lauglo mener \u00e5rsaken er at mange \u00f8nsker \u00e5 kose seg litt ekstra f\u00f8r jul, og ikke bare i jula.", "\u2013 N\u00e5r juletreet kommer tidlig i hus, forsvinner det ogs\u00e5 fortere ut. Mange kvitter seg n\u00e5 med juletreet allerede i mellomjula. F\u00f8r kunne juletreet st\u00e5 helt til langt ut i januar, sier han.", "Det er ikke bare tradisjonen for n\u00e5r du kj\u00f8per og pynter treet som er i endring. Ogs\u00e5 hvordan du skaffer deg tre, har forandret seg.", "\u2013 Det er stadig flere som \u00f8nsker \u00e5 hugge treet sitt selv. Og det er ikke bare barnefamilier som gj\u00f8r en opplevelse ut av juletrekj\u00f8pet, ogs\u00e5 voksne par \u00f8nsker \u00e5 hugge treet selv, sier Lauglo.", "At \u00e5rsaken til tidlig pynting av treet kan ha noe med plastjuletr\u00e6rne sitt inntog i de norske hjem, har ikke Lauglo noen tro p\u00e5.", "\u2013 Det er en pendel som svinger. Blir det vanlig \u00e5 pynte treet enda tidligere i desember enn n\u00e5, kan tradisjonen fort snu tilbake til slik det var f\u00f8r, tror han.", "P\u00e5 sp\u00f8rsm\u00e5l om hvor lenge det er mulig \u00e5 ha et juletre, svarer den erfarne juletreselgeren:", "\u2013 Hvis et juletre har f\u00e5tt riktig stell kan det fint st\u00e5 flere uker inne. Det m\u00e5 ha jevnlig vann og ikke t\u00f8rke. Blir det t\u00f8rt, kan det miste b\u00e5de n\u00e5ler og farge.", "Et juletre skal heller ikke st\u00e5 lenge ute f\u00f8r du setter det inn."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "bb3d86276879141d9a01aa3bcfe9dee5dea7164c09c7c8a0c1206b87d5e033be"}, {"field": "createtime", "value": "2014-12-23T22:34:14.212Z"}, {"field": "description", "value": "Lillejulaften har tradisjonelt v\u00e6rt den store juletrepyntedagen, men hjemme hos Stine og Robert har treet v\u00e6rt pyntet i over en uke allerede."}, {"field": "dominantimage", "value": "http://www.adressa.no/nyheter/trondheim/article10485310.ece/wekg62/ALTERNATES/w980-default/juletrepynting1_mv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2a2db8a35730d0bd7a6ba881ea0eee95ac042449.jpg?591b67c5"}, {"field": "dominantthumbnaildimensions", "value": "300x169"}, {"field": "heading", "value": ["Pynter treet uker f\u00f8r jul -adressa.no", "Egne tradisjoner", "Koselig med jul", "Ut over nytt\u00e5r", "Kj\u00f8per juletre tidlig", "Selvhugst", "Gi treet vann"]}, {"field": "id", "value": "2a2db8a35730d0bd7a6ba881ea0eee95ac042449"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-concept", "value": ["jul", "tro", "pynte treet", "pynte juletre", "pynte", "juletre"]}, {"field": "kw-entity", "value": ["robert", "stine og robert", "stine dahl og robert kristiansen", "stine"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["robert kristiansen", "ole lauglo", "stine dahl"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article10485310.ece/wekg62/ALTERNATES/w980-default/juletrepynting1_mv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pynter treet uker f\u00f8r jul"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article10485298.ece"}, {"field": "pageclass", "value": ["article"]}, {"field": "publishtime", "value": "2014-12-23T18:52:09.000Z"}, {"field": "recs-articleid", "value": "10485298"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-12-23T18:52:09.000Z"}, {"field": "recs-rawtitle", "value": "Pynter treet uker f\u00f8r jul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Lillejulaften har tradisjonelt v\u00e6rt den store juletrepyntedagen, men hjemme hos Stine og Robert har treet v\u00e6rt pyntet i over en uke allerede."}, {"field": "thumbnail", "value": "http://content-thumbnail.cxpublic.com/content/thumbnail200x150/2a2db8a35730d0bd7a6ba881ea0eee95ac042449.jpg?591b67c5"}, {"field": "thumbnailfullheightdimensions", "value": "200x1597"}, {"field": "timestamp", "value": "2017-05-16T20:57:41.000Z"}, {"field": "title", "value": "Stine og Robert pyntet treet for ti dager siden"}, {"field": "url", "value": "http://www.adressa.no/nyheter/trondheim/article10485298.ece"}, {"field": "urlhash", "value": "2a2db8a35730d0bd7a6ba881ea0eee95ac042449"}], "score": 1.2311006, "siteId": "9222270286501375973", "id": "2a2db8a35730d0bd7a6ba881ea0eee95ac042449"}

