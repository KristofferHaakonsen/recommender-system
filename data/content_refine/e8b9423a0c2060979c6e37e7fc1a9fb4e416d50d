{"fields": [{"field": "modifiedtime", "type": "time", "value": "2012-04-23T11:21:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Torsdag lander det et privatfly p\u00e5 \u00d8rlandet. Om bord er femti tyske kjendiser, journalister og kamerafolk. De skal til Angelamfi p\u00e5 Hitra p\u00e5 fisketur og skal samtidig feire Fritz Weppers (alias Harry Klein) bursdag med middag og fyrverkeri.", "- Dette er det st\u00f8rste som har skjedd p\u00e5 Hitra siden Kongen \u00e5pnet tunnelen, sier Bj\u00f8rn Hegstad, initiativtaker, hovedaksjon\u00e6r og daglig leder for det nye rorbu-hotellet Angelamfi. Det er enn\u00e5 ikke klart om prins Leopold von Bayern eller baron Enno von Ruffin skal p\u00e5 fisketur til Norge, men en rekke skuespillere har reservert rom.", "Super markedsf\u00f8ring", "Det er eksklusive The Royal Fishing Club i Tyskland som st\u00e5r bak arrangementet. De stiller med kjendiser og journalister, og de st\u00f8tter en ukes fisketur for barn og ungdom fra Tr\u00f8ndelag. Hegstad og Angelamfi disker opp med mat og luksuslosji for hele gjengen. Med tre tv-team og redakt\u00f8rer for de st\u00f8rste fiskemagasinene i Europa blir begivenheten ikke forbig\u00e5tt i stillhet og Hegstad kan med god samvittighet trekke utgiftene fra p\u00e5 markedsf\u00f8ringsbudsjettet. Han vet enn\u00e5 ikke akkurat hvor mye arrangementet vil koste, men det vil komme opp i flere hundre tusen kroner.", "- Dette er ren flaks. Det ramlet ned fra himmelen, sier Hegstad, mens mobilen ringer i ett sett. Han regner med at arrangementet vil gi en stor markedsf\u00f8ringsgevinst i Tyskland og i andre europeiske land. Det kan bety v\u00e6re eller ikke v\u00e6re for den unge og ambisi\u00f8se Hitra-bedriften.", "- Vi satser p\u00e5 hele verden som marked. Det g\u00e5r d\u00e5rlig med fiskeindustrien p\u00e5 Hitra, s\u00e5 vi vil pr\u00f8ve noe nytt, sier han. Selv om hele anlegget ikke er ferdig og offisielt \u00e5pnet, har flere firma v\u00e6rt p\u00e5 bes\u00f8k, blant annet Statoil. Det spanske oljeselskapet Repsol er booket inn, og det samme er store firma fra andre europeiske land.", "Sponser barne-fisking", "De eksklusive fiskeklubb-medlemmene vil ikke bare dyrke sin egen fiskehobby. De vil ogs\u00e5 la barn l\u00e6re seg gledene ved fisking. Under ledelse av R\u00f8de kors i S\u00f8r-Tr\u00f8ndelag har 20 barn og ungdommer mellom 12 og 16 \u00e5r f\u00e5tt muligheten til \u00e5 reise til Hitra. De er vanskeligstilte barn som er blitt plukket ut fra hele Tr\u00f8ndelag til \u00e5 v\u00e6re med p\u00e5 en ukes ferie i havgapet. Fisking, vannski, sightseeing og sosiale arrangementer har allerede holdt barna i aktivitet i flere dager.", "- Dette betyr enormt mye for oss. Vi sparer penger som kan brukes p\u00e5 andre prosjekter, og vi f\u00e5r oppmerksomhet rundt det viktige arbeidet vi gj\u00f8r, sier Oddvar Vigdenes i S\u00f8r-Tr\u00f8ndelag R\u00f8de kors. The Royal Fishing Club sponser slike fisketurer for barn over hele verden. Fredag skal barna p\u00e5 fisketur med de tyske kjendisene, og senere p\u00e5 dagen blir det offisiell \u00e5pning av det nye Angelamfi-hotellet."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "c1632cd33a71dc2403343134c9b4bc275c3ec0d577f473771b6a30048433827c"}, {"field": "createtime", "value": "2016-02-01T12:50:57.000Z"}, {"field": "description", "value": "Derricks assistent Harry Klein skal feire bursdagen sin p\u00e5 Hitra til helgen. Til selskapet kommer skihopperen Jens Weissflog og muligens b\u00e5de baroner og prinser."}, {"field": "dominantimage", "value": "http://www.adressa.no/incoming/article1070920.ece5/ALTERNATES/w980-default/ver2%20kleinbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e8b9423a0c2060979c6e37e7fc1a9fb4e416d50d.jpg?59613c42"}, {"field": "dominantthumbnaildimensions", "value": "300x169"}, {"field": "heading", "value": "Klein fisker p\u00e5 Hitra -adressa.no"}, {"field": "id", "value": "e8b9423a0c2060979c6e37e7fc1a9fb4e416d50d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": ["statoil", "repsol"]}, {"field": "kw-concept", "value": ["fisketur", "tyske kjendiser", "europeiske land", "fisker", "offisielt \u00e5pnet", "barn", "dager"]}, {"field": "kw-entity", "value": ["kongen", "the royal fishing club", "s\u00f8r-tr\u00f8ndelag r\u00f8de", "leopold von bayern", "enno von ruffin", "angelamfi", "\u00f8rlandet"]}, {"field": "kw-location", "value": ["europa", "hitra", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["oddvar vigdenes", "bj\u00f8rn hegstad", "jens weissflog", "harry klein", "fritz weppers"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1070920.ece5/ALTERNATES/w980-default/ver2%20kleinbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klein fisker p\u00e5 Hitra"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article52178.ece"}, {"field": "pageclass", "value": ["article"]}, {"field": "publishtime", "value": "2003-08-13T06:09:46.000Z"}, {"field": "recs-articleid", "value": "2553374"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-08-13T06:09:46.000Z"}, {"field": "recs-rawtitle", "value": "Klein fisker p\u00e5 Hitra -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Derricks assistent Harry Klein skal feire bursdagen sin p\u00e5 Hitra til helgen. Til selskapet kommer skihopperen Jens Weissflog og muligens b\u00e5de baroner og prinser."}, {"field": "thumbnail", "value": "http://content-thumbnail.cxpublic.com/content/thumbnail200x150/e8b9423a0c2060979c6e37e7fc1a9fb4e416d50d.jpg?59613c42"}, {"field": "thumbnailfullheightdimensions", "value": "200x972"}, {"field": "timestamp", "value": "2017-07-08T20:10:42.000Z"}, {"field": "title", "value": "Klein fisker p\u00e5 Hitra"}, {"field": "url", "value": "http://www.adressa.no/nyheter/trondheim/article52178.ece"}, {"field": "urlhash", "value": "e8b9423a0c2060979c6e37e7fc1a9fb4e416d50d"}], "score": 0.9091503, "siteId": "9222270286501375973", "id": "e8b9423a0c2060979c6e37e7fc1a9fb4e416d50d"}

