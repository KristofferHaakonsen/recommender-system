{"fields": [{"field": "modifiedtime", "type": "time", "value": "2015-09-07T12:15:14.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Flyktningkatastrofen", "Trondheim", "Afghanistan"]}, {"field": "author", "value": "s\u00e6ba bajoghli"}, {"field": "body", "value": ["Saken oppdateres.", "14 \u00e5r gammel ble Mohammad Reza Hosseini sendt alene fra Afghanistan. Etter flere m\u00e5neder til fots, i lastebiler og i b\u00e5t over Middelhavet, ble han satt av i Norge.", "Han ler forsiktig, nesten litt sjenert, ved tanken p\u00e5 kultursjokket under flukten for litt over fire \u00e5r siden.", "\u2013 Det var f\u00f8rste gang jeg s\u00e5 en dame uten hijab!", "\u2013 Jeg klarte ikke \u00e5 se p\u00e5, sier 18-\u00e5ringen.", "Det er bare f\u00e5 \u00e5r siden han tilbrakte dagene med \u00e5 gjete en flokk med sauer og geiter i de afghanske fjellene. Grytidlig opp om morgenen og ned fra fjellene sent om kvelden. Lange dager der han sang, trente og skuet utover dalen i Ghazni-provinsen. Han var stolt over at han aldri mistet noen dyr, men en gang m\u00e5tte han lete hele natten etter tre eventyrlystne sauer. Fredagene var helligdag, med fast bes\u00f8k i moskeen f\u00f8r han kunne kaste klinkekuler og sparke fotball med kompisene i landsbyen.", "LES P\u00c5 PLUSS: Her er br\u00f8drene igjen p\u00e5 flukt i Europa", "N\u00e5 virker det som en annen verden, her han sitter med en kopp gr\u00f8nn te p\u00e5 Jordb\u00e6rpikene p\u00e5 Trondheim Torg. Det er lenge siden han spiste sammen med moren og sine fire yngre s\u00f8sken, b\u00f8nner og ris, tilberedt over b\u00e5l utenfor leirhuset, med vann hentet fra bekken like ved.", "Utenfor kaf\u00e9vinduet i Trondheim haster folk p\u00e5 vei til og fra jobb, mette og velkledde kvinner og menn, fiklende p\u00e5 sine dyre mobilelefoner. Som 14-\u00e5ring s\u00e5 Mohammad utildekkede kvinner i gatene for f\u00f8rste gang, da flukten gikk gjennom Tyrkia. Like etter, i Hellas, s\u00e5 Mohammad sin f\u00f8rste datamaskin. Og en kvinnelig politibetjent.", "Flukten fra Afghanistan ble en reise p\u00e5 mange plan.", "Nyhetsbildet er pakket av desperate ansikter p\u00e5 vei til land som Hellas, Frankrike og Tyskland. Hjelpeorganisasjonenes innsats til tross, flere tusen sm\u00e5 og store mennesker ligger allerede p\u00e5 Middelhavets bunn. Ungarn bygger mur, og politikerne krangler: Hvem skal ta imot flyktningene?", "\u2013 Jeg f\u00e5r en vond f\u00f8lelse, sier Mohammad.", "LES P\u00c5 PLUSS: F\u00e5r h\u00f8re om tortur og b\u00e5ter som g\u00e5r under", "Han har et sterkt \u00f8nske om \u00e5 fortelle sin historie. Han har fortalt den p\u00e5 NRK Super, til venner og foran klassen. Folk m\u00e5 forst\u00e5 hva det inneb\u00e6rer \u00e5 flykte fra alt man elsker, fra livet slik man kjenner det.", "\u2013 Hvis de hadde kjent det p\u00e5 kroppen selv, ville de kanskje forst\u00e5.", "Han vet altfor godt hva han snakker om.", "Les ogs\u00e5 (Pluss): Gutten med selbulua: Elyud Dawit ble bare seks \u00e5r", "Mohammad husker hvordan moren bl\u00f8dde fra f\u00f8ttene da hun fulgte ham over fjellet og ned til Ghazni by den natten. En konflikt med en annen familie hadde satt Mohammad Reza, familiens eldste s\u00f8nn, i fare. \u00c5ret f\u00f8r var faren blitt drept av Taliban p\u00e5 vei til dagligvarebutikken. F\u00f8r de mistet faren, hadde familien, som tilh\u00f8rer hazara-minoriteten i Afghanistan, hatt det de trengte. Ikke mye, men det samme som alle andre i landsbyen. Etter flere timers vandring over fjellet den natten, kom de frem til en n\u00e6r venn av faren. Moren ba ham f\u00e5 s\u00f8nnen i sikkerhet. Det ble starten p\u00e5 en flere m\u00e5neder lang og n\u00e5del\u00f8s reise. Fra Afghanistan ble unggutten plassert i en tettpakket pickup med 15-20 andre.", "I n\u00e6rmere tre dager kj\u00f8rte de mot Pakistan, med mye venting og en konstant frykt for politiet. Selv hadde han aldri v\u00e6rt utenfor sin egen landsby f\u00f8r. Uten pass satt han gjemt bak de andres bagasje da de hoppet ut for \u00e5 bli kontrollert av grensevaktene. Han satt s\u00e5 trangt at han var redd for \u00e5 d\u00f8, en frykt han skulle kjenne p\u00e5 mange ganger i tiden som kom. I en m\u00e5ned bodde han hos morens gammelonkel i Quetta i Pakistan og hos venner av ham. Mohammad trodde han skulle jobbe i kullgruven der gammelonkelen arbeidet. S\u00e5 en dag fikk han beskjeden: Pakk sakene dine, du skal videre om en time.", "\u2013 Jeg visste ingenting p\u00e5 forh\u00e5nd. Jeg gr\u00e5t, var redd og sa at jeg ikke ville, sier han i dag.", "Kommentar (Pluss): \u00abJeg har begynt \u00e5 tvile p\u00e5 noe jeg f\u00f8r s\u00e5 som selvsagt \u2013 nemlig at vi som har mye, m\u00e5 dele dette med dem som har lite\u00bb.", "Han f\u00f8lte det skjedde ting over hodet p\u00e5 ham, avgj\u00f8relser han ikke hadde innflytelse p\u00e5. Som en brikke som ble flyttet rundt. Gjennom Iran og Tyrkia p\u00e5 buss, i lastebil og til fots. Flere steder m\u00e5tte de g\u00e5 i dekning eller tilbringe noen f\u00e5 d\u00f8gn i et rom p\u00e5 gjestehus eller hos smuglernes familier, hvor flyktningene fikk bo p\u00e5 et rom f\u00f8r neste etappe. Han beskriver et velorganisert smuglernettverk der stadig nye smuglere fulgte nye flyktninggrupper p\u00e5 ulike etapper: Gikk de til fots, sto biler klare til \u00e5 ta dem videre. Kj\u00f8rte de en etappe med buss, hoppet de inn i ventende biler i mindre grupper.", "Flere ganger p\u00e5 reisen m\u00e5tte de gjemme seg for politiet, med dunkende hjerte og frykten i halsen. De som hadde noe \u00e5 spise, t\u00f8rket frukt eller n\u00f8tter, delte med dem som ikke hadde noe. Under etappene til fots over grensen til Iran, gikk flyktningene p\u00e5 rekke og rad. Afghanere og pakistanere, eldre som var d\u00e5rlige til bens og sm\u00e5 barn som gr\u00e5t. Han var sulten og sliten, men hjalp en eldre mann sammen med en annen ung gutt.", "\u2013 Vi sa \u00abfort dere, vi m\u00e5 g\u00e5, hvis vi blir tatt, kan vi alle bli skutt\u00bb. Datteren hans gr\u00e5t veldig mye, husker han og forteller om redselen for iransk grensepoliti.", "P\u00e5 en annen strekning bar han en fem-seks \u00e5r gammel jente deler av turen. Moren hennes hadde selv problemer med \u00e5 g\u00e5.", "LES P\u00c5 PLUSS: Her venter de p\u00e5 smuglerbussen", "I en av etappene i Iran ble han og over 20 andre afghanere stuet sammen i en bil. Han gispet etter luft i bagasjerommet, der han l\u00e5 sammen med en annen gutt. P\u00e5 et tidspunkt under reisen gjennom landet, fant han ved en tilfeldighet ut at m\u00e5let var Tyrkia.", "\u2013 Jeg visste ingenting. Jeg trodde jeg skulle til en annen by i Iran, men h\u00f8rte at to andre snakket om Tyrkia. Jeg sa: \u00abHva er dette, er vi kommet til Tyrkia n\u00e5?\u00bb \u00abJa, visste du ikke det\u00bb, svarte de.", "F\u00f8r grensen til Tyrkia kom de til et sted med hundrevis av flyktninger, 700 tror han. Sammen skulle de krysse grensen til fots om natten. Flere eldre, syke og barn, p\u00e5 rekke og rad i flere timer. Mohammad hadde med seg en pose med t-skjorte, vannflaske og litt n\u00f8tter.", "I Tyrkia s\u00e5 han for f\u00f8rste gang damer som ikke var tildekket. Velkommen til Europa, fleipet en i f\u00f8lget da han s\u00e5 Mohammads reaksjon. I Istanbul ble de skyflet over i ventende taxier da de ankom med bussen. I en uke bodde de p\u00e5 et rom i skjul hos en afghansk familie, lekte med barna og fikk spise god mat. Her m\u00f8tte han afghanere han kjente igjen fra tidligere strekninger p\u00e5 flukten. S\u00e5 kom beskjeden: \u00abDere skal videre.\u00bb P\u00e5 vei ut til den ventende bilen s\u00e5 han for f\u00f8rste gang folk som drakk.", "\u2013 Jeg var redd, sier han, det var masse lyd, masse musikk.", "P\u00e5 grensen til Hellas. De hadde skjult seg i to-tre d\u00f8gn blant tr\u00e6r og h\u00f8yt gress ved kysten etter \u00e5 ha hatt politiet i h\u00e6lene. Ved siden av rant en elv p\u00e5 st\u00f8rrelse med Nidelven. Sultne og t\u00f8rste og med gj\u00f8rme og s\u00e5r p\u00e5 beina, fikk han endelig et m\u00e5ltid: et halvt kebabspyd og en halv flaske vann. Flyktningene fikk beskjed om \u00e5 pumpe opp tre gummib\u00e5ter og var nesten over p\u00e5 gresk side da de ble oppdaget av greske milit\u00e6re, som skj\u00f8t i luften og ba dem holde seg i ro. Over natta ble de holdt utend\u00f8rs, f\u00f8r de ble fraktet tilbake til tyrkisk side dagen etter. Mohammad f\u00f8lte seg tom innvending, tenkte at alt h\u00e5p n\u00e5 var ute. Noen flyktninger badet og lo, som om de ikke hadde noen bekymringer i livet. Selv var Mohammad redd. N\u00e5 var de fire gutter som holdt sammen. \u00abVi sv\u00f8mmer over\u00bb, sa \u00e9n. Andre hadde bundet sammen en fl\u00e5te med treverk og plastflasker og seilte over den smale elva.", "\u2013 Jeg kastet meg ogs\u00e5 uti, men jeg svelget masse vann. Jeg d\u00f8de nesten. Jeg ropte etter hjelp, men plutselig traff foten min noe hardt, jeg kunne st\u00e5, sier han.", "Mohammad gikk i land p\u00e5 andre siden, i Hellas.", "Nye etapper ventet i Hellas, frem til dagen da det var deres tur til \u00e5 ta \u00aben fin b\u00e5t\u00bb over til Italia. Fra sitt gjemmested i m\u00f8rket ved vannkanten s\u00e5 de silhuetten av en b\u00e5t som gled inn mot land. Det blinket fra den hvite b\u00e5ten. Mohammads smugler blinket tilbake. Mohammad var den f\u00f8rste som l\u00f8p inn i b\u00e5ten, under dekk og satte seg helt der framme.", "\u2013 \u00abDet tar bare tre timer til Italia\u00bb, sa de. Det ble \u00e9n time, tre timer, fire timer ... Midt p\u00e5 havet h\u00f8rte vi en h\u00f8y lyd. Det var motoren som stoppet.", "Dagene gikk, de rundt 60 flyktningene om bord s\u00e5 ingen tegn til land. Aldri f\u00f8r hadde han v\u00e6rt omgitt av s\u00e5 mye vann, og aldri f\u00f8r hadde han v\u00e6rt s\u00e5 t\u00f8rst.", "Kommentar (Pluss): N\u00e5r katastrofen f\u00e5r et ansikt", "En far holdt rundt sin datter og s\u00f8nn, barna var sm\u00e5, kanskje fem-seks \u00e5r.", "\u2013 Vi samlet sammen det vi hadde igjen av mat og drikke og ga til barna. Du vet lokket p\u00e5 vannflasken? Barna fikk litt vann i det hver dag. Vi tenkte at hvis de overlever, vil vi leve gjennom dem.", "Utmattet og svak fikk Mohammad hjelp av en annen flyktning, som helte litt sj\u00f8vann over hodet hans for \u00e5 kj\u00f8le ham ned. Andre hoppet i sj\u00f8en i varmen. I nesten tolv d\u00f8gn drev b\u00e5ten p\u00e5 havet. I solsteiken om dagen, i enorme b\u00f8lger om nettene. De dynket t\u00f8ystykker i bensin og tente p\u00e5 i h\u00e5p om \u00e5 bli sett. Hele tiden fryktet han d\u00f8den.", "\u2013 En gutt som reiste med oss, jeg kommer aldri til \u00e5 glemme det ... Han ropte til Gud: \u00abHvorfor har du brakt oss inn i denne verden. Gi oss et bedre liv, eller drep oss.\u00bb Samme natt, da han badet, ble han tatt av str\u00f8mmen. Han ble borte. Han fikk sitt svar. Jeg hadde bare en dr\u00f8m: \u00c5 leve. Leve og leve.", "Leiligheten p\u00e5 By\u00e5sen er enkelt innredet, ryddig fellesrom, ikke fullt s\u00e5 ryddig gutterom. Flere par joggesko st\u00e5r i gangen, han er godt trent. Har l\u00f8pt halvmaraton i Trondheim og sykler s\u00e5 ofte han kan. Kameraten han leier sokkelleiligheten sammen med er borte for anledningen, ogs\u00e5 han kom som enslig mindre\u00e5rig asyls\u00f8ker. Det er snart fire \u00e5r siden han kom til Norge. Etter et halvt \u00e5r i Eidsvoll, flyttet han til Trondheim. Mohammad fisker frem smarttelefonen og s\u00f8ker opp youtube-videoer fra den dramatiske b\u00e5tturen i Middelhavet. Minst to klipp har han funnet i ettertid.", "\u2013 Det var han som d\u00f8de, sier han og peker p\u00e5 et av hodene som lener seg mot den hvite b\u00e5tkanten p\u00e5 skjermen.", "Under et tidligere m\u00f8te har Mohammad fortalt inng\u00e5ende hvordan det var \u00e5 se livet til den unge pakistaneren ebbe ut. Han drakk masse saltvann, kastet mye opp. Det var f\u00f8rste gang han luktet d\u00f8d. Det skulle ikke bli den siste.", "\u2013 Jeg s\u00e5 at han d\u00f8de. Han klarte ikke \u00e5 st\u00e5 oppreist og fikk hjelp av en annen til \u00e5 drikke. Men han d\u00f8de. Vi tullet et teppe rundt ham og satte ham bak i b\u00e5ten. Vi bestemte at han ikke skulle kastes i vannet, i tilfelle vi kunne ta ham med tilbake. Det var en veldig vanskelig situasjon. Jeg dr\u00f8mte bare om rent vann.", "Mens b\u00e5ten drev rundt i det endel\u00f8se havet, dr\u00f8mte Mohammad at han gikk forbi en fris\u00f8r. I vinduet var det et akvarium med masse fisk. Det gikk en slange med vann inn i akvariet. Han begynte \u00e5 krangle med fris\u00f8ren: \u00abHvorfor gir du s\u00e5 masse vann til fiskene og ikke noe til meg?\u00bb", "\u2013 Jeg var syk, jeg var helt ferdig. Jeg tenkte p\u00e5 familien min, p\u00e5 broren min. Hva ville skje med dem? Jeg gr\u00e5t mye.", "F\u00f8rst n\u00e5 kan han fortelle og se p\u00e5 videoene uten \u00e5 gr\u00e5te. Ansiktet f\u00e5r likevel et m\u00f8rkt drag over seg.", "Et ukrainsk skip ble redningen. Da de kastet vann og sjokolade til migrantene p\u00e5 b\u00e5ten, oppsto det kaos i kampen om godene. Mohammad gispet etter luft, satte seg ned i frykt for \u00e5 bli sl\u00e5tt over ende. Barna og de svakeste ble hentet opp av et tilkalt helikopter. En annen youtube-video viser blant annet hvordan den lille gutten ombord gr\u00e5ter og er redd i det han heises opp i helikopteret. De som ble igjen i b\u00e5ten, ble slept mot land av et kinesisk skip. P\u00e5 veien, like f\u00f8r de ble brakt i sikkerhet, d\u00f8de enda en ung mann om bord p\u00e5 b\u00e5ten.", "\u2013 Hva skjer, sa jeg til han, men han klarte ikke \u00e5 snakke. Jeg skj\u00f8nte ikke at han var s\u00e5 d\u00e5rlig. G\u00e5r det bra, spurte jeg. Vennen hans gjorde ingenting, han bare satt der. Jeg ville hjelpe, men kunne ikke. Han bare s\u00e5 p\u00e5 meg, gr\u00e5t.", "Selv var han utmattet, med s\u00e5r og smerter i hele kroppen.", "\u2013 Jeg tenkte det var bedre at de drepte meg. Jeg d\u00f8de 100 ganger p\u00e5 veien, og 100 ganger overlevde jeg.", "Framme p\u00e5 land, tilbake i Hellas, ble de d\u00f8de lagt i bokser og fraktet bort.", "Selv greide ikke Mohammad \u00e5 st\u00e5 oppreist p\u00e5 land, etter flere d\u00f8gn p\u00e5 havet.", "Skoene han fikk av en lokal prest i Hellas, har han tatt vare p\u00e5. Det samme gjelder en dongeribukse, hans aller f\u00f8rste, som han fikk i Iran. De ligger i en eske p\u00e5 rommet for at han ikke skal glemme. I et lite b\u00f8nneteppe p\u00e5 rommet har han tatt vare p\u00e5 en falmet ring han fikk av en venn under flukten. Der ligger ogs\u00e5 en liten firkantet skinnpose med et notat fra en lokal imam inni og et laminert koranvers som b\u00e6rer preg av \u00e5 ha m\u00f8tt havet.", "\u2013 De er verdifulle for meg. Hvis jeg behandler kl\u00e6rne mine d\u00e5rlig eller sl\u00f8ser med mat, tenker jeg at jeg er heldig som bor i Norge. Jeg har sykkel, pc og mat. N\u00e5r jeg ser disse tingene, kjenner jeg p\u00e5 sterke f\u00f8lelser. Jeg f\u00e5r motivasjon til \u00e5 jobbe enda hardere.", "Les ogs\u00e5: Kraftig \u00f8kning av flyktninger til Norge i august", "Fysikkl\u00e6reren peker og forklarer p\u00e5 tavla, denne varme augustdagen i Trondheim. Andreklassingene ved Thora Storm videreg\u00e5ende skole noterer og stiller sp\u00f8rsm\u00e5l. P\u00e5 tredje rad sitter Mohammad og kompisene. I Afghanistan gikk han p\u00e5 madrasa, koranskole, et par ganger i uken i fem \u00e5r. De l\u00e6rte arabisk og resiterte koranvers. Da han kom til Norge, kunne han bare skrive navnet sitt. Her kastet han seg over bokstavene, \u00e9n etter \u00e9n. A, B, C.", "\u2013 Jeg fikk et liv jeg aldri kunne dr\u00f8mt om, sier 18-\u00e5ringen, som sitter i brukerr\u00e5det for enslige mindre\u00e5rige flyktninger i Trondheim.", "Snart fire \u00e5r har g\u00e5tt siden smugleren stoppet bilen utenfor politistasjonen i Oslo, en h\u00f8stdag i 2011.", "\u2013 Han sa: \u00abDer er politistasjonen, bare g\u00e5. Lykke til med livet ditt.\u00bb Jeg skj\u00f8nte ikke hva han mente. Han sa: \u00abN\u00e5 er du framme.\u00bb Jeg var p\u00e5 gr\u00e5ten, sa han ikke kunne forlate meg der. Han sa jeg m\u00e5tte melde meg til politiet.", "Bak ham l\u00e5 en lang tur fra Italia gjennom Europa, med bil og lastebil, helt til Norge. Uten \u00e5 kunne spr\u00e5ket eller forst\u00e5 hva som ventet, gikk den unge gutten inn p\u00e5 politistasjonen. De spurte etter navnet hans, men f\u00f8r tolken kom, svarte han bare at han ikke forsto, p\u00e5 dari, sitt eget spr\u00e5k. Mohammad trekker p\u00e5 smileb\u00e5ndet n\u00e5r han forteller at han ble bedt om \u00e5 ha p\u00e5 bilbelte da han satte seg i bilen, p\u00e5 vei til et senter for enslige mindre\u00e5rige i Eidsvoll. Bilbelte! Han som hadde reist alene fra Afghanistan, blitt kastet hit og dit p\u00e5 lasteplan i full fart, f\u00e5tt s\u00e5r over hele kroppen og nesten d\u00f8de p\u00e5 havet.", "P\u00e5 senteret m\u00f8tte han andre unge afghanere. Her var det play station, godteri, tv. Han spilte fotball med en ekte ball, ikke sammenrullet t\u00f8y som hjemme i landsbyen. Her slo ikke de voksne hvis guttene var ulydige. De bare forklarte hvorfor de m\u00e5tte oppf\u00f8re seg og f\u00f8lge reglene.", "P\u00e5 omsorgssenteret hadde han tilgang til et kj\u00f8leskap fullt av mat.", "\u2013 Jeg var s\u00e5 sulten!", "\u2013 Jeg hadde v\u00e6rt tolv dager p\u00e5 en b\u00e5t. Jeg hadde aldri sett s\u00e5 mye mat f\u00f8r. Magen min var helt full, men enda var jeg sulten. Jeg spiste og spiste. P\u00e5 alle bildene derfra har jeg mat i munnen, ler han.", "Han som var vant til \u00e5 spise med hendene, m\u00e5tte l\u00e6re seg \u00e5 bruke kniv og gaffel. Det virket som en umulig \u00f8velse.", "\u2013 Jeg s\u00f8lte mat over meg selv. P\u00e5 frokosten tok jeg bare et br\u00f8d, men de sa jeg m\u00e5tte ha p\u00e5 p\u00e5legg. De andre afghanerne viste meg hvordan.", "Dette er det egentlige livet, tenkte han.", "Sakte gikk det opp for ham: Alle snakket om skole, ikke om jobb. Han skj\u00f8nte at han ogs\u00e5 skulle f\u00e5 g\u00e5 p\u00e5 skole.", "Den f\u00f8rste natten la han madrassen p\u00e5 gulvet, for \u00e5 f\u00e5 sove. I Afghanistan sov hele familien p\u00e5 gulvet i samme rom, p\u00e5 tepper fylt med saueull. Han tenkte mye, gr\u00e5t og bekymret seg for familien. Kranglet med de voksne, som han syntes bare snakket om regler. Han var ikke vant til regler hjemmefra. Der var han familiens eldste gutt, jobbet og skaffet inntekter til familien. Her ble han behandlet som et barn.", "Da han kom til Norge i 2011, oppga han \u00e5 v\u00e6re 13 \u00e5r og \u00e5tte m\u00e5neder. Etter en alderstest skrudde utlendingsmyndighetene alderen opp ett \u00e5r, til 14.", "Mohammad har grepet sjansen han har f\u00e5tt med begge hender, sier de som kjenner han. En m\u00e5lrettet ung mann, som n\u00e6rmest m\u00e5tte bremses da lekselesingen foregikk i b\u00e5de tre og fire timer etter skoletid. Opptatt av skole og nysgjerrig p\u00e5 samfunn og sammenhenger. To dager b\u00e6rer det rett p\u00e5 Rimi etter skolen for \u00e5 stable varer utover ettermiddagen og kvelden. Halvparten av l\u00f8nna p\u00e5 4000-5000 kroner sender han til moren og s\u00f8sknene, som n\u00e5 har flyktet til Pakistan. Han er sv\u00e6rt bekymret for deres situasjon og har s\u00f8kt om familiegjenforening.", "\u2013 Min familie har brukt alt p\u00e5 meg. Hvis det hadde skjedd noe med meg, tror jeg ikke de heller hadde v\u00e6rt i live.", "Ett \u00e5r etter at han kom til Norge, snakket han med moren for f\u00f8rste gang. Hun trodde s\u00f8nnen var borte for godt. Da fikk han vite at familien hadde solgt en jordflekk for \u00e5 f\u00e5 ham i sikkerhet.", "Gjetergutten som var analfabet og ikke hadde sett en datamaskin f\u00f8r han kom til Hellas, dr\u00f8mmer n\u00e5 om \u00e5 bli dataingeni\u00f8r. En av mange dr\u00f8mmer han har. Det viktigste for ham er likevel \u00e5 tilegne seg kunnskap. Spesielt om verden rundt seg. F\u00f8rst i det siste er han blitt bevisst p\u00e5 sitt eget folks historie: Hazara-folket er en minoritet i Afghanistan.", "\u2013 Foreldrene v\u00e5re hadde ikke kunnskap. De pr\u00f8vde \u00e5 gi sitt beste til oss barna, men hva kunne de l\u00e6re oss? Lage mat og passe sauer. Derfor m\u00e5 vi forandre oss.", "\u00c5rene i Norge har \u00e5pnet tankene hans, sier han, f\u00e5tt ham til \u00e5 se sammenhenger. Bli oppmerksom p\u00e5 forskjellene, ikke minst sin egen bakgrunn. Hazara-folket er en minoritet i Afghanistan. N\u00e5 h\u00e5per han \u00e5 kunne hjelpe folk i hjemlandet.", "\u2013 Vi kan ikke sammenligne disse verdenene. I mitt land, hvis lillebroren min brekker beinet, m\u00e5 en gammel dame i landsbyen fikse det. Barn bare d\u00f8r. Jeg hadde en helt frisk venn, og plutselig var han d\u00f8d. Jeg har aldri tenkt over hvorfor det ble slik, ikke f\u00f8r jeg kom hit. N\u00e5 vet jeg at det skyldes at vi mangler medisinsk hjelp. Det koster masse \u00e5 g\u00e5 til legen i Afghanistan. Da m\u00e5tte vi ha g\u00e5tt flere kilometer p\u00e5 sandaler, og betale dyrt for en god lege.", "Gjennom snart fire \u00e5r i dette rare landet i nord har han ogs\u00e5 latt seg forundre over ting. Over all kj\u00e6rligheten han m\u00f8tte fra ansatte p\u00e5 omsorgssenter og boliger for enslig mindre\u00e5rige. Her h\u00f8rte han ogs\u00e5 om en som ikke trodde p\u00e5 Gud. Hvordan er det mulig? Kanskje er det derfor hans nye samfunn har s\u00e5 mange regler? Og hvorfor inviterte man ikke vennene automatisk p\u00e5 middag?", "\u2013 I Afghanistan, uansett om vi hadde lite eller mye, inviterte vi alltid venner til \u00e5 spise med oss, selv om det var fra samme kasserolle eller tallerken. Her kan en person bli sittende og se p\u00e5 mens vennen spiser.", "\u2013 Hvordan har reisen forandret deg?", "\u2013 Jeg tenker veldig mye. Jeg har hatt det mye vondt og tenkt: Hvorfor blir vi f\u00f8dt til et liv med s\u00e5 mye problemer? For meg er mitt liv verdifullt. Men under flukten tenkte jeg at hvis jeg blir drept, s\u00e5 slipper jeg \u00e5 ha s\u00e5 mye vondt. Jeg er et menneske, men jeg d\u00f8de nesten.", "18-\u00e5ringen legger til:", "\u2013 Noen ganger dr\u00f8mmer jeg at jeg fortsatt er i b\u00e5ten. Jeg v\u00e5kner, g\u00e5r ned. N\u00e5r jeg g\u00e5r ut, tror jeg nesten ikke at jeg er her, smiler Mohammad."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "1c5d635fc8c5fafb39c25e1723d0f2f265e6557c31d7e9b990b7c8f816193ad8"}, {"field": "createtime", "value": "2015-09-05T06:16:32.000Z"}, {"field": "description", "value": "- Jeg hadde bare \u00e9n dr\u00f8m: \u00c5 leve. Leve og leve."}, {"field": "dominantimage", "value": "http://www.adressa.no/pluss/magasin/article11475969.ece/tu1fku/ALTERNATES/w980-default/youtube_grab_03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a082367d733db5c017d2d49b93bb692dbccac1c4.jpg?594ca997"}, {"field": "dominantthumbnaildimensions", "value": "300x169"}, {"field": "heading", "value": ["I n\u00e6rmere tolv d\u00f8gn drev 14 \u00e5r gamle Mohammad rundt i Middelhavet. -adressa.no", "Gjetergutt", "P\u00e5 bunnen av havet", "Redd for \u00e5 d\u00f8", "I bagasjerommet", "H\u00f8y musikk og utildekkede kvinner", "\u00abJeg d\u00f8de 100 ganger p\u00e5 veien, og 100 ganger overlevde jeg\u00bb", "Drakk saltvann", "Gispet etter luft", "En annen planet", "Sender penger til familien", "Landet med alle reglene"]}, {"field": "id", "value": "a082367d733db5c017d2d49b93bb692dbccac1c4"}, {"field": "keyword", "value": ["Flyktningkatastrofen", "Trondheim", "Afghanistan"]}, {"field": "keywords", "value": "Flyktningkatastrofen,Trondheim,Afghanistan"}, {"field": "kw-category", "value": ["pluss", "magasin"]}, {"field": "kw-classification", "value": "travel"}, {"field": "kw-concept", "value": ["ganger overlevde", "masse vann", "familie", "d\u00f8gn drev", "utildekkede kvinner", "familiens eldste", "dag", "ung gutt", "visste ingenting", "b\u00e5t", "d\u00f8d", "ventende biler", "tenkt", "enslige mindre\u00e5rige", "ung mann", "land", "enslig mindre\u00e5rig", "st\u00e5 oppreist", "vann", "gutt"]}, {"field": "kw-entity", "value": ["by\u00e5sen", "iran og tyrkia", "pluss", "dawit", "mohammad", "jordb\u00e6rpikene", "super", "middelhavet", "magen", "frankrike og tyskland", "gud", "trondheim torg", "thora storm", "nidelven", "taliban"]}, {"field": "kw-location", "value": ["europa", "istanbul", "rimi", "tyrkia", "iran", "pakistan", "norge", "italia", "oslo", "quetta", "hellas", "afghanistan", "eidsvoll", "ghazni"]}, {"field": "kw-pageclass", "value": "article"}, {"field": "kw-person", "value": ["mohammad reza hosseini", "mohammad reza"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11475969.ece/tu1fku/ALTERNATES/w980-default/youtube_grab_03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I n\u00e6rmere tolv d\u00f8gn drev 14 \u00e5r gamle Mohammad rundt i Middelhavet."}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11475970.ece"}, {"field": "pageclass", "value": ["article"]}, {"field": "publishtime", "value": "2015-09-05T07:07:57.000Z"}, {"field": "recs-articleid", "value": "11475970"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-09-05T07:07:57.000Z"}, {"field": "recs-rawtitle", "value": "I n\u00e6rmere tolv d\u00f8gn drev 14 \u00e5r gamle Mohammad rundt i Middelhavet. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "- Jeg hadde bare \u00e9n dr\u00f8m: \u00c5 leve. Leve og leve."}, {"field": "thumbnail", "value": "http://content-thumbnail.cxpublic.com/content/thumbnail200x150/a082367d733db5c017d2d49b93bb692dbccac1c4.jpg?594ca997"}, {"field": "thumbnailfullheightdimensions", "value": "200x3900"}, {"field": "timestamp", "value": "2017-06-23T05:39:35.000Z"}, {"field": "title", "value": "\u00abDet var f\u00f8rste gang jeg s\u00e5 en dame uten hijab\u00bb"}, {"field": "url", "value": "http://www.adressa.no/pluss/magasin/article11475970.ece"}, {"field": "urlhash", "value": "a082367d733db5c017d2d49b93bb692dbccac1c4"}], "score": 0.33444664, "siteId": "9222270286501375973", "id": "a082367d733db5c017d2d49b93bb692dbccac1c4"}

