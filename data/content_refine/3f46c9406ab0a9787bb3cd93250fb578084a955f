{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Roma", "Panathinaikos", "Fotball"]}, {"field": "author", "value": "eirik nesset hjelvik"}, {"field": "body", "value": ["Saken oppdateres.", "Berisha \u2013 som trente med Aalesund mandag \u2013 imponerte hele Fotball-Europa da han n\u00e6rmest p\u00e5 egen h\u00e5nd skj\u00f8t Sverige til bronse i U17-VM i 2013. Svensken endte som turneringens toppscorer \u2013 og plutselig var han brennhet ute blant de st\u00f8rste klubbene i Europa.", "Det endte med at han i januar 2014 skrev under for den italienske storklubben Roma.", "\u2013 Det var store klubber som var ute etter meg og jeg ville ta sjansen. Sett i ettertid var det et altfor stort steg \u00e5 ta. Jeg gikk jo fra U19-laget til Halmstad og rett til A-laget i Roma. Det har dessverre ikke g\u00e5tt helt slik jeg har \u00f8nsket de siste \u00e5rene, s\u00e5 n\u00e5 \u00f8nsker jeg \u00e5 starte karrieren p\u00e5 nytt, sier Valmir Berisha til smp.no.", "Etter et halvt \u00e5r i Roma, ble han leid ut til greske Panathinaikos. Det ble heller ingen stor suksess og sommeren 2015 skrev han under for nederlandske Cambuur. Han fikk med seg noen kamper i den nederlandske toppdivisjonen, men heller ikke oppholdet i Nederland ble slik han dr\u00f8mte om.", "I november i fjor \u00f8nsket \u00d6stersund \u00e5 hente Berisha hjem til Sverige. Men overgangsvinduet var stengt, og klubben fikk ikke dispensasjon til \u00e5 bruke ham. Derfor er Berisha fortsatt klubbl\u00f8s \u2013 og p\u00e5 jakt etter en ny arbeidsgiver.", "Slik Sunnm\u00f8rsposten forst\u00e5r det skal han ha v\u00e6rt n\u00e6r en overgang til russiske Anzji Makhatsjkala i januar. Det ble det imidlertid ingenting av. Derimot kan han n\u00e5 bli AaFK-spiller.", "\u2013 Det har v\u00e6rt for mye opp og ned med meg i for store klubber de siste \u00e5rene. N\u00e5 beh\u00f8ver jeg \u00e5 komme til en klubb der jeg f\u00e5r tid p\u00e5 meg til \u00e5 utvikle meg. Det er jeg fortsatt ikke ferdig med. Jeg er bare 20 \u00e5r og n\u00e5 trenger jeg tid til \u00e5 finne meg selv og vise at jeg er en god spiller, sier Berisha.", "N\u00e5 seiler alts\u00e5 Aalesund opp som Berishas heteste alternativ til ny klubb.", "\u2013 Du \u00f8nsker deg hit?", "\u2013 Ja, absolutt. Det er jo derfor jeg er her. Jeg har h\u00f8rt mye bra om klubben, sier Valmir Berisha.", "Selv om Berisha trente med resten av Aalesund-laget mandag, er det if\u00f8lge klubbdirekt\u00f8r Henrik Hoff ikke snakk om noe pr\u00f8vespill.", "\u2013 Vi \u00f8nsker \u00e5 ta oss en prat med Valmir for \u00e5 finne ut om dette er noe vi skal g\u00e5 for, sier Hoff.", "I utgangspunktet var ikke planen at han skulle trene med laget.", "\u2013 Men jeg sa til han at n\u00e5r han skal ta et s\u00e5 viktig valg, s\u00e5 kan det v\u00e6re greit \u00e5 kjenne litt p\u00e5 atmosf\u00e6ren og hvordan det er \u00e5 v\u00e6re en del av gruppa. Han har nok h\u00f8rt mindre om oss enn det vi har om han, sier AaFK-trener Trond Fredriksen.", "Han har aldri lagt skjul p\u00e5 at han \u00f8nsker seg en offensiv forsterkning til f\u00f8r sesongstarten. N\u00e5 h\u00e5per Fredriksen at AaFK og Valmir Berisha skal vise seg \u00e5 bli en fin match. Fredriksen er ikke i tvil om at det framover blir viktig for Berisha og f\u00e5 tillit og f\u00f8rstelagsfotball.", "\u2013 Han er en kjempefin gutt som dro ut litt for tidlig, som samtidig har scoret jevnt og trutt for landslaget. At han fortsatt er en god spiller, er det ingen tvil om. Hvis vi skal lykkes, s\u00e5 m\u00e5 vi finne spillere som vi kan hjelpe til \u00e5 bli gode, og han er en slik type, sier Fredriksen.", "\u2013 Kan han bli klar for AaFK innen kort tid?", "\u2013 Ja, det kan skje, men vi har ikke kommet s\u00e5 langt i prosessen. Vi har bare inviterte han opp til oss s\u00e5 raskt det \u00e5pnet seg en mulighet, s\u00e5 f\u00e5r vi se hva som skjer."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "e56c6dd662110548c4ae5d065883c6e59e9c76399a8053d15d6792c407830385"}, {"field": "createtime", "value": "2017-02-06T13:54:58.000Z"}, {"field": "description", "value": "Han slo gjennom med et brak og ble hentet til storklubben Roma allerede som 17-\u00e5ring. Tre \u00e5r senere er Valmir Berisha (20) plutselig h\u00f8yaktuell for Aalesund."}, {"field": "heading", "value": ["Tidligere Roma-spiller kan bli AaFKs nye spiss -adressa.no", "Har slitt med manglende tillit", "H\u00e5per p\u00e5 snarlig avklaring"]}, {"field": "id", "value": "3f46c9406ab0a9787bb3cd93250fb578084a955f"}, {"field": "keyword", "value": ["Roma", "Panathinaikos", "Fotball"]}, {"field": "keywords", "value": "Roma,Panathinaikos,Fotball"}, {"field": "kw-category", "value": ["fotball", "100sport"]}, {"field": "kw-concept", "value": ["trene", "klubb"]}, {"field": "kw-entity", "value": ["cambuur", "fotball-europa", "a-laget", "anzji makhatsjkala", "sunnm\u00f8rsposten", "aafk", "panathinaikos", "aafk og valmir berisha", "aalesund"]}, {"field": "kw-location", "value": ["europa", "sverige", "roma", "nederland", "halmstad", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["trond fredriksen", "henrik hoff", "valmir berisha"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/c4b36c05-6722-4750-ac4f-de88f52a2c6c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidligere Roma-spiller kan bli AaFKs nye spiss"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Tidligere-Roma-spiller-kan-bli-AaFKs-nye-spiss-230103b.html"}, {"field": "pageclass", "value": null}, {"field": "publishtime", "value": "2017-02-06T13:47:45.000Z"}, {"field": "recs-articleid", "value": "230103"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-02-06T13:47:45.000Z"}, {"field": "recs-rawtitle", "value": "Tidligere Roma-spiller kan bli AaFKs nye spiss -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Han slo gjennom med et brak og ble hentet til storklubben Roma allerede som 17-\u00e5ring. Tre \u00e5r senere er Valmir Berisha (20) plutselig h\u00f8yaktuell for Aalesund."}, {"field": "thumbnail", "value": "http://content-thumbnail.cxpublic.com/content/thumbnail200x150/3f46c9406ab0a9787bb3cd93250fb578084a955f.jpg?5898a906"}, {"field": "thumbnailfullheightdimensions", "value": "200x1647"}, {"field": "timestamp", "value": "2017-02-06T16:49:10.000Z"}, {"field": "title", "value": "Tidligere Roma-spiller kan bli AaFKs nye spiss"}, {"field": "url", "value": "http://www.adressa.no/100Sport/fotball/Tidligere-Roma-spiller-kan-bli-AaFKs-nye-spiss-230103b.html"}, {"field": "urlhash", "value": "3f46c9406ab0a9787bb3cd93250fb578084a955f"}], "score": 0.96266645, "siteId": "9222270286501375973", "id": "3f46c9406ab0a9787bb3cd93250fb578084a955f"}

