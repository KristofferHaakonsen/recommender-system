{"fields": [{"field": "modifiedtime", "type": "time", "value": "2016-06-03T07:45:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "elisabeth solvang"}, {"field": "body", "value": ["Saken oppdateres.", "\u2013 N\u00e5 har det blitt slik at dette er noe jeg trenger, noe jeg nyter og \u00f8nsker \u00e5 gj\u00f8re, sier Trine Dahl Bruseth.", "Vi er i trappene p\u00e5 vei opp til byfjellet Aksla i \u00c5lesund. Det er et turomr\u00e5de 46-\u00e5ringen har brukt hyppig etter at hun bestemte seg for \u00e5 g\u00e5 ned i vekt for fire \u00e5r siden.", "\u2013 D\u00f8rstokkmila var lang, men en kveld jeg var ute med venninner traff jeg en ekskj\u00e6reste som spontant utbr\u00f8t: \u00abDu er fin, men hjelpe meg s\u00e5 feit du har blitt!\u00bb. Denne kommentaren ble utslagsgivende for meg. Der og da bestemte jeg meg for at jeg skulle ned i vekt, forteller Bruseth, som legger til at hun er god venn med ekskj\u00e6resten.", "Siden har hun g\u00e5tt ned 27 kilo og har n\u00e5 holdt seg p\u00e5 samme vekt i to-tre \u00e5r.", "\u2013 Jeg har det mye bedre n\u00e5 enn f\u00f8r s\u00e5 jeg er hundre prosent bestemt p\u00e5 at vektnedgangen skal v\u00e6re varig. Og jeg har innsett at det krever kontinuerlig innsats fra meg, sier Bruseth.", "Denne innsikten skiller henne fra mange andre som fors\u00f8ker \u00e5 g\u00e5 ned i vekt, if\u00f8lge Serena Tonstad. Hun er overlege ved seksjon for forebyggende kardiologi ved Oslo universitetssykehus, og er en av Norges fremste eksperter p\u00e5 overvekt.", "\u2013 Den st\u00f8rste feilen folk gj\u00f8r etter at de har v\u00e6rt gjennom en slankekur er at de tror jobben er over. For det er dessverre da den virkelige jobben begynner, sier Tonstad.", "Hun knuser oppfatningen om at kroppen uten problemer kan tilpasse seg en ny, lavere, vekt.\u2013 Kroppen tilpasser seg kun en h\u00f8yere vekt, omtrent aldri en lavere vekt, sl\u00e5r hun fast.", "Grunnen til at det er slik er at stoffskiftet g\u00e5r ned n\u00e5r vekten reduseres.", "\u2013 Kroppen g\u00e5r i sparebluss, og sparer kaloriene, eller forbrenningen, for \u00e5 raskest mulig fylle opp fettlagrene igjen, sier Tonstad, og legger til at dette ikke endrer seg med ny vekt.", "\u2013 Man m\u00e5 for alltid v\u00e6re n\u00f8dt til \u00e5 passe kostholdet og bruke \u00f8kt aktivitet som middel til h\u00f8yere forbrenning. Har man hatt sykelig overvekt tidligere kan det v\u00e6re n\u00f8dvendig med s\u00e5 mye som 90 minutter ekstra fysisk aktivitet daglig for \u00e5 kompensere for lav forbrenning.", "Tonstad presiserer at det p\u00e5 dette omr\u00e5det er store individuelle forskjeller. Noen har arvelig anlegg for fedme og noen har sykdommer knyttet til fedme. Den vekten man hadde da man begynte \u00e5 slanke seg, har imidlertid mest \u00e5 si for hvor vanskelig det blir \u00e5 holde vekten etter at man har g\u00e5tt ned.", "\u2013 Hvis BMI passerer 30, og spesielt med sykelig overvekt med en BMI over 35, er det ekstra vanskelig \u00e5 holde vekten etter nedgang. For \u00e5 klare det kreves livslang innsats, sl\u00e5r Tonstad fast, og legger til:\u2013 To personer kan ha n\u00f8yaktig samme BMI, men hvis den ene er tidligere sykelig overvektig, og den andre alltid har hatt denne vekten, s\u00e5 vil det v\u00e6re store forskjeller i forbrenningen mellom disse to. Personen som tidligere var overvektig m\u00e5 b\u00e5de spise mindre og mosjonere mer for \u00e5 holde vekten enn den andre personen.", "Jo h\u00f8yere utgangsvekten er, jo vanskeligere er det \u00e5 holde vekten etter nedgang. Tonstad p\u00e5peker at det er lettere \u00e5 holde vekten etter slanking for personer som har et utgangspunkt der BMI er under 30. \u2013 Noen av dem vil kunne oppleve det som uproblematisk, sier Tonstad.", "Hun heller likevel litt malurt i begeret.", "\u2013 For oss alle vil forbrenningen g\u00e5 ned med \u00f8kt alder. Fra 30\u201335 \u00e5rsalderen g\u00e5r den i gjennomsnitt ned med \u00e9n prosent i \u00e5ret. Derfor vil de fleste oppleve \u00e5 g\u00e5 opp i vekt med \u00f8kt alder om de ikke reduserer matinntaket og \u00f8ker aktivitetsniv\u00e5et i forhold til tidligere.", "P\u00e5 byfjellet Aksla i \u00c5lesund kjenner Trine Dahl Bruseth seg igjen i det overlegen forteller. Da Bruseth begynte \u00e5 slanke seg hadde hun en BMI p\u00e5 33,7. N\u00e5 har hun en BMI som definerer normal vekt. Bruseth erfarer at hun b\u00e5de m\u00e5 trimme mer og v\u00e6re mer p\u00e5passelig med hva hun spiser enn venninner som alltid har v\u00e6rt slanke.", "\u2013 Absolutt, jeg har inntrykk av at noen kan spise melkesjokolade til frokost uten \u00e5 legge p\u00e5 seg mens jeg m\u00e5 passe meg veldig. Samtidig er ikke dette noe jeg bruker energi p\u00e5 \u00e5 grunne over. Slik er situasjonen for meg, sl\u00e5r Bruseth fast.", "Hun ber\u00f8mmer dessuten st\u00f8tten hun f\u00e5r fra venner og mannen sin, Hans Gunnar.I stedet for \u00e5 kj\u00f8re til og fra jobben i barnehage, som hun gjorde f\u00f8r, g\u00e5r n\u00e5 hun hver eneste dag, sommer som vinter. I tillegg trener hun flere ettermiddager i uka, og i helgene blir det gjerne en lengre fjelltur. Bruseth spiser flere, men mindre, m\u00e5ltider enn f\u00f8r. Hun f\u00f8lger ingen spesielle dietter.", "\u2013 Jeg er ikke noen fanatiker og sverger til et normalt, sunt, kosthold med f\u00e5 utskeielser. I tillegg har jeg laget regler for meg selv som jeg f\u00f8lger strengt. For eksempel unner jeg meg litt ekstra l\u00f8rdager, men kun l\u00f8rdag. Er jeg p\u00e5 klubb med venninner en onsdag, definerer jeg det som l\u00f8rdagen den uka, sier Bruseth.", "M\u00e5ten hun g\u00e5r fram p\u00e5 er i tr\u00e5d med det overlegen ved Oslo universitetssykehus sier.", "\u2013 For \u00e5 unng\u00e5 sug etter \u00abulovlig\u00bb mat er det essensielt \u00e5 gj\u00f8re rom for bel\u00f8nninger, for eksempel \u00e9n dag i uka. Det avgj\u00f8rende er \u00e5 ikke utvide bel\u00f8nningene slik at for eksempel helga varer fra fredag ettermiddag til s\u00f8ndag kveld.", "\u2013 Hvis man har slanket seg mye og vil holde vekten, er f\u00f8rste bud \u00e5 f\u00f8lge med. Vei deg ukentlig, og ta grep med \u00e9n gang om du ser at pilen peker feil vei, sier klinisk ern\u00e6ringsfysiolog ved \u00c5lesund sjukehus, Kirsti Kverndokk Bjerkan.", "Hun jobber med sykelig overvektige og f\u00f8lger blant annet opp pasienter etter fedmekirurgi. Hun bekrefter det overlege Serena Tonstad sier om at forbrenningen g\u00e5r ned ved slanking.", "\u2013 Jeg har pasienter som livet ut m\u00e5 leve p\u00e5 1300 kalorier i d\u00f8gnet for \u00e5 unng\u00e5 \u00e5 g\u00e5 opp i vekt. Selv kan jeg spise 2000 kalorier og holde vekta, sier Kverndokk Bjerkan som et eksempel.", "Hun mener det er viktig \u00e5 spise flere mindre m\u00e5ltider for \u00e5 klare \u00e5 holde vekta nede.", "\u2013 Ikke fordi det har noe \u00e5 si for forbrenningen, men fordi vi lettere overspiser n\u00e5r vi blir sv\u00e6rt sultne mellom hvert m\u00e5ltid. I tillegg skaper flere m\u00e5ltider en bedre struktur p\u00e5 matinntaket og man unng\u00e5r sm\u00e5spising.", "Kverndokk Bjerkan p\u00e5peker at det er store individuelle forskjeller i hvordan folk oppfatter hva som er mye og hva som er lite mat.", "\u2013 Forskning viser at mange overvektige har en d\u00e5rlig regulert sult\u2014 og metthetsf\u00f8lelse. Om dette er biologisk eller till\u00e6rt vet vi ikke, men da er r\u00e5det uansett at man l\u00e6rer seg hva som er nok mat. Overspising er faktisk den st\u00f8rste risikofaktoren for \u00e5 bli overvektig.", "Videre mener den kliniske ern\u00e6ringsfysiologen at man b\u00f8r unng\u00e5 det hun kaller \u00abgressing\u00bb - alts\u00e5 sm\u00e5spising nesten dagen gjennom.", "\u2013 Mange tenker at de tre kjeksene f\u00f8r middag eller ti druer ikke har noe \u00e5 si, men slik sm\u00e5spising kan utgj\u00f8re mange kilo ekstra vekt i \u00e5ret. M\u00e5ltidene b\u00f8r v\u00e6re definerte, med klare opphold mellom, mener hun.Likevel understreker Kverndokk Bjerkan at det ikke er n\u00f8dvendig \u00e5 snu opp ned p\u00e5 livet for \u00e5 g\u00e5 ned i vekt.", "\u2013 Man trenger ikke \u00e5 bare drikke juice eller kun spise gr\u00f8nnk\u00e5l. Min anbefaling er \u00e5 spise grovt br\u00f8d, magert kj\u00f8tt, all rein fisk, magre meieriprodukter, frukt, b\u00e6r og gr\u00f8nnsaker. N\u00e5r det gjelder mengde er moderasjon n\u00f8kkelordet, sier hun.", "Ved vektnedgang faller leptinniv\u00e5et i kroppen. Leptin er et hormon som skilles ut fra fettvev og blant annet styrer appetitt og forbrenning i hjernen. Et lavt leptinniv\u00e5 gir kroppen signal om \u00e5 spise mer og forbrenne mindre.", "Leptinspr\u00f8yter har v\u00e6rt pr\u00f8vd hos noen, men har vist seg \u00e5 gi en del allergiske reaksjoner. Som overvektig utvikler man dessuten leptin-resistens, som betyr at kroppen ikke reagerer p\u00e5 et h\u00f8yt leptinniv\u00e5.", "BMI (Body Mass Index) er en formel som viser balansen mellom h\u00f8yde og vekt. BMI p\u00e5 under 18,5 = undervektig, BMI p\u00e5 mellom 18,5 og 24,9 = normal kroppsvekt, BMI p\u00e5 mellom 25 og 29,9 = overvekt, BMI p\u00e5 mellom 30 og 34,9 = moderat fedme, BMI p\u00e5 mellom 35 og 39,9 = alvorlig fedme, BMI p\u00e5 40 og over = sv\u00e6rt alvorlig fedme.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "46adf911454851d719056e279f7e02bc5062d134da879fe21fc82680f15da459"}, {"field": "createtime", "value": "2017-07-16T16:31:20.000Z"}, {"field": "description", "value": "Fire \u00e5r etter at Trine Dahl Bruseth fikk denne kommentaren, har hun slanket vekk 27 kg. Hun har ogs\u00e5 klart \u00e5 knekke koden for \u00e5 lykkes p\u00e5 lang sikt, if\u00f8lge overlege."}, {"field": "heading", "value": ["\u00abDu er fin, men hjelpe meg s\u00e5 feit du er blitt\u00bb -adressa.no", "\u2014 Den st\u00f8rste feilen", "Sparebluss", "Forskjell p\u00e5 folk", "Utgangsvekt", "Ingen fanatiker", "Essensielt med bel\u00f8nninger", "Dette b\u00f8r du gj\u00f8re for \u00e5 holde p\u00e5 vekten etter slanking"]}, {"field": "id", "value": "8502a8a8178dafff9808c37d981a71243bf43d76"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["holde vekta", "vekt"]}, {"field": "kw-entity", "value": ["norges", "hans gunnar", "body mass index", "aksla"]}, {"field": "kw-location", "value": ["\u00e5lesund", "oslo"]}, {"field": "kw-pageclass", "value": "article"}, {"field": "kw-person", "value": ["kverndokk bjerkan", "serena tonstad", "kirsti kverndokk bjerkan", "trine dahl bruseth"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/f06aeabe-b247-451d-a624-53c5f956d786?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDu er fin, men hjelpe meg s\u00e5 feit du er blitt\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Du-er-fin_-men-hjelpe-meg-sa-feit-du-er-blitt-210205b.html"}, {"field": "pageclass", "value": ["article"]}, {"field": "publishtime", "value": "2016-06-03T05:13:42.000Z"}, {"field": "recs-articleid", "value": "210205"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-06-03T05:13:42.000Z"}, {"field": "recs-rawtitle", "value": "\u00abDu er fin, men hjelpe meg s\u00e5 feit du er blitt\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Fire \u00e5r etter at Trine Dahl Bruseth fikk denne kommentaren, har hun slanket vekk 27 kg. Hun har ogs\u00e5 klart \u00e5 knekke koden for \u00e5 lykkes p\u00e5 lang sikt, if\u00f8lge overlege."}, {"field": "thumbnail", "value": "http://content-thumbnail.cxpublic.com/content/thumbnail200x150/8502a8a8178dafff9808c37d981a71243bf43d76.jpg?596b94d8"}, {"field": "thumbnailfullheightdimensions", "value": "200x1982"}, {"field": "timestamp", "value": "2017-07-16T16:31:20.000Z"}, {"field": "title", "value": "\u00abDu er fin, men hjelpe meg s\u00e5 feit du er blitt\u00bb"}, {"field": "url", "value": "http://www.adressa.no/100Sport/sprek/Du-er-fin_-men-hjelpe-meg-sa-feit-du-er-blitt-210205b.html"}, {"field": "urlhash", "value": "8502a8a8178dafff9808c37d981a71243bf43d76"}], "score": 0.369491, "siteId": "9222270286501375973", "id": "8502a8a8178dafff9808c37d981a71243bf43d76"}

