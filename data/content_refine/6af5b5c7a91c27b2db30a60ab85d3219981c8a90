{"fields": [{"field": "modifiedtime", "type": "time", "value": "2015-02-12T11:19:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "christer solbakk johnsen"}, {"field": "body", "value": ["Marlene (21) fryktet selv hva hun kunne gj\u00f8re i m\u00f8rke \u00f8yeblikk. Men hun trodde ogs\u00e5 at hun en dag skulle bli frisk og sterk.", "S\u00f8nnene Alex (25) og Peter (19) st\u00e5r tett p\u00e5 hver sin side av moren Helen den novemberdagen i Havstein kirke i 2012. Dersom hun ikke klarer \u00e5 fullf\u00f8re, skal de ta over. Men Helen holder seg oppreist, og henter frem datteren for alle i den fullsatte kirka.", "\u00abKj\u00e6re, kj\u00e6re Marlene. Disse ordene sier jeg for din skyld, og bare for din skyld. Det er fordi du fortjener det, og det er viktig at noen snakker din sak og om din lidelse. Du m\u00e5tte d\u00f8 p\u00e5 grunn av livet og det m\u00e5 vi andre som er her i dag t\u00e5le \u00e5 h\u00f8re. Det \u00e5 snakke her i dag i din begravelse blir det vanskeligste jeg noen gang har gjort i mitt liv, men jeg skal fors\u00f8ke\u00bb, starter Helen.", "Nicaragua 1996. Tre lysluggede, forn\u00f8yde unger ligger p\u00e5 lasteplanet til en sliten Toyota. Storebror Alex (8) ytterst, Marlene (5) i midten med haka i h\u00e5nda, lillebror Peter (2) med solid grep rundt en pepsi med suger\u00f8r.", "Det siste halv\u00e5ret har de bodd i landsbyen Nueva Guinea sammen med mamma og pappa. Mamma jobber som sykepleier i Fredskorpset, men n\u00e5 er det p\u00e5skeferie og hele familien er p\u00e5 vei til Bluefields ved Atlanterhavskysten. De to \u00e5rene i det latinamerikanske landet gir Marlene minner som betyr mye for henne. Det er bildene fra denne perioden hun kopierer og tar med seg til \u00d8stmarka og Nidaros DPS n\u00e5r hun blir syk igjen og legges inn i oktober 2012.", "Marlene er jenta midterst i s\u00f8skenflokken som alltid viser omsorg. Hun er jenta som ikke tar s\u00e5 mye plass, men som tenker p\u00e5 hvordan andre har det. Hun er stores\u00f8steren som lager pizza og vaniljekremboller, pakker det fint inn og sender med Peter n\u00e5r han tar toget tilbake til Forsvaret. Marlene er barnebarnet som hjelper mormor og morfar med praktiske ting n\u00e5r hun bor i kjellerstua deres p\u00e5 Moholt. Hun er den familiekj\u00e6re jenta som alltid gleder seg og pynter seg f\u00f8r bursdager. Jenta i s\u00f8skenflokken er den kreative, hun maler, tegner og skriver r\u00e5tt og godt.", "Men Marlene er ogs\u00e5 s\u00e5rbar. Hun er redd for \u00e5 bli sviktet, redd for \u00e5 bli forlatt.", "Helen Myhre sitter ved siden av s\u00f8nnen Peter i sofaen i den lyse, nyoppussede leiligheten p\u00e5 By\u00e5sen. De siste dagene har hun lest Adresseavisens saker om systemsvikt i psykisk helsevern.", "\u2013 Da jeg kj\u00f8rte til byen i g\u00e5r, visste jeg det. Jeg vil v\u00e6re Marlenes stemme. Hun var s\u00e5 sint p\u00e5 psykiatrien. Jeg f\u00f8ler at hun \u00f8nsker jeg skal fortelle det hun selv ikke klarte \u00e5 si. Etter at Marlene d\u00f8de i oktober 2012 f\u00f8lte Helen det p\u00e5 samme m\u00e5te. Selv om hun var lammet av sorgen, skulle hun holde tale til jenta si i begravelsen hennes. Hun ville fortelle om den friske Marlene.", "\u00abDet er s\u00e5 bittert og s\u00e5rt at alle disse dr\u00f8mmene og fremtidsplanene s\u00e5 brutalt og br\u00e5tt ble revet bort. Det er ikke til \u00e5 fatte eller t\u00e5le\u00bb , fortviler Helen i Havstein-kirka.", "Ti dager etter at Marlene (21) tar sitt eget liv inne p\u00e5 Nidaros DPS, rykker Statens helsetilsyn ut til \u00d8stmarka og Nidaros. Konklusjonen de til slutt trekker er sv\u00e6rt alvorlig: St. Olavs Hospital har brutt kravet om forsvarlige helsetjenester. Helsetilsynet finner at diagnostiseringen av Marlene har v\u00e6rt mangelfull og uforsvarlig, selvmordsrisikovurderingene har v\u00e6rt mangelfulle, retningslinjene for forebygging av selvmord har ikke blitt godt nok implementert verken ved \u00d8stmarka eller Nidaros og sykehuset har ogs\u00e5 brutt kravet om forsvarlige utskrivnings \u2013 og overf\u00f8ringsrutiner.", "V\u00e5ren 2006. Marlene er 15 \u00e5r og legges delvis inn p\u00e5 BUP. Hun er deprimert, sliter med spiseforstyrrelser og selvskading. P\u00e5 en bytur med moren kj\u00f8per hun en dagbok hun begynner \u00e5 skrive i. Etter at Marlene d\u00f8de har Helen lest datterens tanker fra denne tida. 15-\u00e5ringen beskriver hvor vanskelig det er \u00e5 \u00e5pne seg for nye mennesker, behandlere som forsvinner og erstattes av nye, hvordan hun ikke klarer \u00e5 f\u00e5 tillit til de som skal hjelpe henne, at de ikke klarer \u00e5 forst\u00e5 hvordan hun har det.", "\u00abDet er s\u00e5 rart \u00e5 si ha det til noen og vite at jeg aldri kommer til \u00e5 se den personen igjen, s\u00e6rlig hun som vet s\u00e5 mye om meg. Jeg vet jeg burde bli vant til det n\u00e5, men jeg tror jeg aldri kan bli det\u00bb , skriver Marlene 22. juli 2006.", "Men selv om hun sliter med tunge tanker i denne tiden, uttrykker Marlene ogs\u00e5 h\u00e5p for framtida: \u00abEn gang n\u00e5r jeg blir voksen og sterk vil jeg klare \u00e5 bryte ut av sykdommen og depresjonen min for \u00e5 leve livet mitt for meg. Alene og sterk og selvstendig, bestemt og viljesterk\u00bb.", "For Helen er dette vondt \u00e5 lese. Marlene ville leve. Hun s\u00e5 seg selv som frisk i framtida. Men hun trengte hjelp.", "\u2013De klarte ikke \u00e5 snakke med henne om det hun slet med. Da hun var 16 \u00e5r skrev hun seg ut selv. Hun hadde telt ned dagene, sier moren.", "\u00abDu var p\u00e5 langt n\u00e6r frisk, men du pr\u00f8vde hele tiden \u00e5 virke s\u00e5 frisk som mulig. Du var nydelig, du var blid, du var hjelpsom, du var klok og ekstremt trofast\u00bb", "Etter fire \u00e5r p\u00e5 Katedralskolen fullf\u00f8rer Marlene videreg\u00e5ende med glimrende karakterer i flere fag. Hun stiller s\u00e5 h\u00f8ye krav til seg selv at moren heller m\u00e5 bremse enn dytte henne. S\u00e5 drar hun endelig til Nicaragua, som hun har dr\u00f8mt om s\u00e5 lenge. Sammen med en gjeng andre ungdommer studerer hun spr\u00e5ket og kulturen, bor p\u00e5 hostell, g\u00e5r p\u00e5 skole p\u00e5 stranda. Sommeren 2011, da Marlene kommer hjem fra S\u00f8r-Amerika, blir fin for familien. Sammen drar de p\u00e5 flere fjellturer og de bes\u00f8ker onklenes feriehus p\u00e5 M\u00f8re.", "\u00abDu elsket M\u00f8re, landstedet til dine onkler. Du snakket om blomsterenger, og noe av det siste du gjorde var \u00e5 male landstedet v\u00e5rt som du kalte det, og som vi fikk bruke n\u00e5r vi ville\u00bb.", "Etter sommeren flytter Marlene p\u00e5 hybel i Fossegrenda og begynner p\u00e5 pedagogikk grunnfag p\u00e5 Dragvoll. Hun jobber p\u00e5 Pronto-kiosken p\u00e5 sykehuset og klarer seg selv \u00f8konomisk. Moren tror det g\u00e5r fint med datteren i denne perioden, men i ettertid har hun lest i dagboka hennes at hun begynner \u00e5 slite med tunge tanker igjen. Hun sover d\u00e5rlig, blir skuffet over seg selv fordi hun m\u00e5 droppe forelesninger og gruer seg veldig til eksamen. Men hun jobber hardt og f\u00e5r gode karakterer.", "Etter jul flytter Marlene inn til besteforeldrene p\u00e5 Moholt. Hun sier hun f\u00f8ler seg litt ensom i Fossegrenda.", "\u00abDu bodde det siste \u00e5ret i kjellerstua til mormor og morfar. Der f\u00f8lte du deg trygg. Du gikk ofte opp til dem for \u00e5 prate litt, og det syntes b\u00e5de du og dem var s\u00e5 hyggelig. De var s\u00e5 inderlig glad i deg, Marlene, og savnet etter deg blir stort\u00bb.", "Februar 2012. Marlene sliter med arrene etter selvskadingen fra de tidlige ten\u00e5rene. Hun tar derfor en plastisk operasjon for \u00e5 fjerne de synlige vonde minnene. Hun h\u00e5per dette vil lette henne, gj\u00f8re henne sterkere, klar til \u00e5 fortsette med resten av livet. Men i stedet blir hun d\u00e5rligere. P\u00e5 mobilen til Helen ligger et bilde av Marlene rett etter operasjonen. Det er noe med \u00f8ynene til datteren p\u00e5 dette bildet, synes moren. Noe ubestemmelig trist.", "I mai ber Helen datteren bestille time hos legen. Da har datteren i flere uker slitt med depresjon og panikkanfall. Hun f\u00e5r time p\u00e5 Nidaros DPS i juli og f\u00e5r med seg antidepressiva. Til moren sier Marlene, litt bestyrtet: \u00abMamma, det er bare alvorlig syke eller narkomane som f\u00e5r behandling s\u00e5 raskt!\u00bb.", "Den sommeren blir Marlene tynnere. Da mor og datter kj\u00f8rer hjem fra ferie p\u00e5 M\u00f8re, gruer Marlene seg til \u00e5 dra til Nidaros DPS og begynne med samtaler. Det er vanskelig \u00e5 fortelle om det som er vondt og vanskelig til nye mennesker. Etter noen samtaler vil hun gi opp, men moren overtaler henne til \u00e5 fortsette. I august begynner hun p\u00e5 psykologi grunnfag og dropper fadderuken for \u00e5 lese. Hun blir mer og mer sliten ettersom ukene g\u00e5r.", "\u00abMamma, hjertet mitt sl\u00e5r s\u00e5 fort. Kjenner du hvordan det dunker?\u00bb, sp\u00f8r Marlene.", "20. september forteller hun om stemmene til psykologen p\u00e5 Nidaros. Hun sier hun har kroniske selvmordstanker, men at hun ikke \u00f8nsker \u00e5 ta livet sitt p\u00e5 n\u00e5v\u00e6rende tidspunkt.", "To uker senere ringer telefonen s\u00f8ndag morgen klokken syv hjemme hos Helen. Det er Marlene. Etter at hun kom hjem fra fest med venner den natta, raknet hele verden for henne, og hun tok resten av glasset med tabletter. Men hun v\u00e5kner neste morgen, ringer mamma, og forsikrer: \u00abDet er ikke farlig, alts\u00e5\u00bb.", "Men denne gangen er ikke Helen beroliget. N\u00e5r hun kj\u00f8rer Marlene til akutten, bestemmer hun seg. N\u00e5 skal det snakkes \u00e5pent om problemene til Marlene. Alle gode krefter rundt dem skal samles for \u00e5 hjelpe datteren. Kort tid etter blir hele familien informert om hvor syk Marlene er.", "Hun legges inn p\u00e5 Observasjonsposten p\u00e5 St. Olav p\u00e5 \u00d8ya. Der forklarer hun at hun h\u00f8rte stemmer den natta, stemmer hun oppfattet som sine egne, og som sa hun skulle ta livet sitt. S\u00e5 legges Marlene inn p\u00e5 akuttpost tre p\u00e5 \u00d8stmarka. Selvmordsrisikoen vurderes som moderat-h\u00f8y. Moren f\u00f8ler det uvirkelig, og kjenner en ekstrem redsel.", "\u2013P\u00e5 posten hadde de ikke noe enkeltrom \u00e5 tilby Marlene, s\u00e5 hun m\u00e5tte dele rom med en eldre dame. Hun hadde snakket mye den natta, og holdt henne v\u00e5ken. Og Marlene var jo s\u00e5 grei, hun avviste henne ikke. Men neste dag ringte hun: \u00abMamma, du m\u00e5 komme og hente meg. Jeg klarer ikke \u00e5 v\u00e6re her\u00bb, forteller Helen. Marlenes behandlende lege konfererer med overlegen, og akutt suicidalfare vurderes til \u00e5 v\u00e6re lav. De r\u00e5der henne likevel til \u00e5 bli v\u00e6rende, men Marlene drar hjem sammen med moren sin. Det blir ikke avtalt noen form for oppf\u00f8lging etter utskrivelsen.", "Psykologen p\u00e5 Nidaros DPS, som Marlene n\u00e5 har f\u00e5tt et godt forhold til, er p\u00e5 ferie denne uka. Men hun har f\u00e5tt ny time 17. oktober. I ettertid skriver Statens helsetilsyn om utskrivelsen fra \u00d8stmarka:", "Hjemme p\u00e5 By\u00e5sen pr\u00f8ver Helen \u00e5 finne gj\u00f8rem\u00e5l som kan holde datteren og henne oppe gjennom hverdagen. Men en dag ringer Marlene henne p\u00e5 jobb: \u00abMamma, psykologen min er syk. Timen er avlyst!\u00bb. S\u00e5 falt hun helt sammen igjen, forteller Helen.", "Da hun kommer hjem viser Marlene henne for f\u00f8rste gang noe av det hun har skrevet i dagboka. N\u00e5 er det Helen som bryter sammen. Datteren skriver om m\u00f8rke ting, om selvmordstanker. Helen ringer broren sin, som er barnelege. Han kommer med klare r\u00e5d: \u00abDu m\u00e5 ta henne med til legen i morra. Og du m\u00e5 sykmelde deg\u00bb.", "Dagen etter foresl\u00e5r fastlegen at Marlene skrives inn p\u00e5 \u00d8stmarka igjen, men f\u00f8rst henvises hun til psykologen p\u00e5 Nidaros DPS, som ligger et steinkast fra \u00d8stmarka. Marlene forteller om selvskading, og at hun har \u00f8nsker om \u00e5 ta sitt eget liv, hun snakker om flere muligheter.", "Inne p\u00e5 kontoret hos psykologen fors\u00f8ker Helen \u00e5 forklare hvor viktig det er at Marlene m\u00e5 forholde seg til psykologen som kjenner henne, og at hun f\u00e5r tett og god oppf\u00f8lging.", "\u2013Jeg trodde det var den samme psykologen som skulle behandle henne, selv om hun ble flyttet til bygget ved siden av. Men det var det ikke. Det var som om jeg ikke fikk frem de riktige ordene, jeg f\u00f8lte jeg ikke fikk uttrykt dette tydelig og sterkt nok, det var som jeg var lammet p\u00e5 et vis. Jeg klandrer meg selv s\u00f8nder og sammen for at jeg ikke krevde at hun skulle behandles av psykologen hun hadde f\u00e5tt tillit til.", "Tilbake p\u00e5 \u00d8stmarka forteller Marlene at hun frykter sin egen impulsivitet, hun er redd for at hun skal miste kontrollen. Hun beskriver det som om hodet dirrer og hun h\u00f8rer br\u00f8ling. Hun avviser likevel at hun kan komme til \u00e5 ta livet sitt inne p\u00e5 avdelingen. Selvmordsrisikoen vurderes som lav, men hun skal observeres hyppig p\u00e5 grunn av selvskading. Etter \u00e5tte dager p\u00e5 \u00d8stmarka, skrives Marlene ut og legges inn p\u00e5 d\u00f8gnavdelingen ved Nidaros DPS. Her er b\u00e5de omsorgsniv\u00e5et og sikkerhetsniv\u00e5et lavere. Det blir aldri skrevet et sluttnotat fra \u00d8stmarka, slik rutinene sier. Det blir heller ikke gjort en ny selvmordsrisikovurdering denne dagen, slik rutinene sier. Det ble heller ikke f\u00f8rt behandlerjournal i fem av dagene hun var p\u00e5 \u00d8stmarka.", "Det er fredag da Marlene kommer til Nidaros DPS. Hun m\u00e5 snakke med en ny psykolog, da hennes egen psykolog jobber p\u00e5 poliklinikken ved siden av \u2013 ikke d\u00f8gnavdelingen. P\u00e5 nytt beskriver hun angstanfall og d\u00e5rlig impulskontroll. Selvmordsrisikoen blir vurdert som lav \u2013 i tr\u00e5d med vurderingen som ble gjort p\u00e5 \u00d8stmarka tre dager tidligere. I ettertid er Statens helsetilsyn kritisk til denne vurderingen - gitt de symptomene Marlene hadde da hun ble lagt inn.", "Helen bes\u00f8ker datteren sin denne ettermiddagen. De spiser kremboller, drikker julebrus og prater inne p\u00e5 rommet hennes. Marlene har pyntet med kurver, blomster og duftlys.", "\u00abMamma, jeg er s\u00e5 sint, s\u00e5 sint. Jeg er som et lite barn som vil hyle og sl\u00e5\u00bb, sier Marlene.", "Og videre: \u00abMamma, jeg kan late som jeg er friskere enn jeg er. De kjenner meg jo ikke. De sitter bare med skjema jeg skal svare p\u00e5\u00bb.", "Denne dagen f\u00e5r hun en SMS fra lillebror Peter. Han f\u00f8ler at han m\u00e5 si noe til Marlene. Han er ikke flink nok til \u00e5 fortelle stores\u00f8steren hvor mye hun betyr for ham. \u00abJeg er glad i deg\u00bb, skriver han. \u00abJeg er glad i deg og\u00bb, svarer stores\u00f8ster.", "Petter sender meldingen for \u00e5 muntre opp s\u00f8steren, og i ettertid har han tenkt at han ikke ante hvor syk s\u00f8steren faktisk var.", "L\u00f8rdag drar Helen til jobb p\u00e5 St. Olavs. I det hun g\u00e5r over brua til avdelingen treffer hun en kollega som utbryter: \u00abDu ser lettet og gladere ut!\u00bb.", "\u2013Det er sant, jeg var det. Jeg trodde at hun endelig skulle f\u00e5 hjelpen hun trengte, at hun var i trygge hender, forteller moren.", "Samme dag f\u00e5r Marlene dra til byen med en venninne. I jula skal hun og familien bes\u00f8ke storebror Alexander som bor i Brasil, og hun handler kl\u00e6r til turen. Alexander har gledet seg lenge til endelig \u00e5 f\u00e5 v\u00e6re storebror, han ser frem til \u00e5 snakke ordentlig med lilles\u00f8steren og st\u00f8tte henne, han har planlagt i detalj hva de skal gj\u00f8re.", "Klokka er fire da hun kommer tilbake til Nidaros. Klokka fem skal hun m\u00f8te til den obligatoriske felleskaffen.", "Men Marlene kommer ikke til dagligstua.", "\u00abN\u00e5r man er s\u00e5 syk og s\u00e5rbar som du var, spesielt n\u00e5 p\u00e5 slutten, s\u00e5 skulle det ingenting til for at livet fikk s\u00e5 katastrofale f\u00f8lger som det fikk for deg\u00bb.", "Da Marlene ikke kommer til felleskaffen klokka fem, begynner sykepleieren som har ansvaret for henne \u00e5 lete. Men pleieren vet ikke hvordan hun ser ut og finner henne ikke inne p\u00e5 rommet. Pleieren setter seg ned for \u00e5 lese journalen, og blir bekymret da hun leser om pasientens tidligere selvmordsadferd. Ansvarlig pleier ringer Marlenes mobil, men f\u00e5r ikke svar.", "Klokka seks igangsettes ny leting. Da finner de Marlene, men det er for sent.", "Etter 40 minutter med gjenopplivningsfors\u00f8k erkl\u00e6res den 21 \u00e5r gamle jenta d\u00f8d.", "Helen st\u00e5r p\u00e5 operasjonsstua da hun f\u00e5r telefonen.", "\u2013Du blir som et dyr. Jeg hadde gledet meg s\u00e5nn til \u00e5 se henne dagen etter. Vi skulle ta oss en ordentlig prat, bruke tid sammen. Datteren min ble r\u00f8sket bort rett foran nesen p\u00e5 meg, og jeg har enn\u00e5 ikke godtatt at hun er borte. I ett \u00e5r og sju m\u00e5neder har jeg fors\u00f8kt \u00e5 ta det inn, bit for bit, men fremdeles g\u00e5r jeg og h\u00e5per at det er ting jeg kan hjelpe henne med.", "Marlene etterlater seg et brev der hun er sterkt kritisk til at hun ikke har f\u00e5tt hjelpen hun trengte.", "De alvorlige konklusjonene til Statens helsetilsyn kommer \u00e5tte m\u00e5neder etter Marlenes d\u00f8d. En av dem er at verken \u00d8stmarka eller Nidaros DPS s\u00f8rget for at Marlene fikk en god nok vurdering av sine symptomer, og helsetilsynet beskriver den diagnostiske utredningen som uforsvarlig.", "Helsetilsynet finner ogs\u00e5 at verken \u00d8stmarka eller Nidaros DPS har s\u00f8rget for \u00e5 ha et robust nok system for oppl\u00e6ring i selvmordsforebygging.", "Statens helsetilsyn er kritisk til at Marlene ble overf\u00f8rt fra \u00d8stmarka til Nidaros DPS, som har lavere sikkerhetsniv\u00e5, p\u00e5 en fredag: \u00abVi finner at en praksis med overf\u00f8ring av pasienter p\u00e5 en fredag kan inneb\u00e6re risiko for svikt, ved at personalet f\u00e5r liten tid til \u00e5 bli kjent med pasientene, og ved at bemanningen er redusert i helgene\u00bb.", "Og videre:", "Det er ett \u00e5r og syv m\u00e5neder siden datteren tok livet sitt p\u00e5 Nidaros DPS. Men Helen v\u00e5kner fremdeles hver dag med hjertebank.", "\u2013Jeg gr\u00e5ter, vil ikke st\u00e5 opp, ligger p\u00e5 badegolvet. Vi sto hverandre s\u00e5 n\u00e6r. Jeg ser henne overalt. I butikken n\u00e5r jeg pr\u00f8ver kl\u00e6r, ute p\u00e5 gata, jeg klarer ikke h\u00f8re venner snakke om d\u00f8trene sine og hva de gj\u00f8r sammen med dem. Bare noen hadde v\u00e6rt der for henne p\u00e5 Nidaros i den suicidale fasen! Bare \u00e9n hadde gitt henne et flik av h\u00e5p den helga. Jeg har v\u00e6rt sint p\u00e5 enkeltpersoner. Jeg har v\u00e6rt sint p\u00e5 systemet, som \u00f8dela henne mer og mer. Hun var s\u00e5 s\u00e5rbar og skj\u00f8r, og de evnet ikke \u00e5 hjelpe henne med det som var vondt for henne, sier Helen.", "P\u00e5 overarmen til lillebror Peter snerrer en rasende isbj\u00f8rnmamma. Tett inntil, de tre ungene hennes.", "Da Peter var 16 og dr\u00f8mte om tatovering spurte han stores\u00f8steren:", "\u00abHva synes du jeg skal ta?\u00bb", "\u00abIsbj\u00f8rn!\u00bb svarte Marlene. Isbj\u00f8rn var favorittdyret hennes. Hun hadde isbj\u00f8rnbamser og smykker med isbj\u00f8rner. Det hendte hun sendte YouTube-klipp med isbj\u00f8rner til lillebror Peter. Etter at s\u00f8steren d\u00f8de, begynte han \u00e5 tenke p\u00e5 hvorfor hun var s\u00e5 glad i dette dyret.", "\u2013Mamma var som en bj\u00f8rnemamma. Hun kan finne seg i mye, men du k\u00f8dder ikke med ungene hennes! Isbj\u00f8rner er kolossale vesener, som enorme st\u00f8tdempere. De er aggressivt beskyttende. Marlene trengte den tryggheten, forklarer Peter.", "Mange hadde en mening om hvordan ting skulle v\u00e6re i Marlenes begravelse. Hvilken musikk, hvilke blomster, hvilke bilder.", "\u2013Jeg hadde ingen mening om noe. Men isbj\u00f8rnmamma'n og ungene er fra meg til Marlene.", "Du kjempet og kjempet, men til slutt var du s\u00e5 utslitt og s\u00e5rbar at du ikke klarte \u00e5 starte kampen med \u00e5 bli ordentlig frisk, for det er en kamp \u00e5 bli frisk og komme seg ut av det svarte m\u00f8rket. Da m\u00e5 man ha trygg og langvarig hjelp for \u00e5 makte \u00e5 hente frem vonde minner. Til det trenger man god profesjonell hjelp. Det siste jeg sa til deg da jeg dro fra Nidaros DPS p\u00e5 fredag var: \u00abLitt etter litt, Marlene, s\u00e5 vil du bli bedre\u00bb. Du smilte bare og sa: \u00abJada, mamma\u00bb.", "\u00abKronisk suicidale pasienter utgj\u00f8r en spesielt krevende pasientgruppe, der det er viktig \u00e5 etablere langsiktige behandlingsplaner og tilstrebe en god behandlingsallianse ... i samr\u00e5d med pasienten burde man etter Statens helsetilsyns vurdering tilbudt en behandlingsmessig oppf\u00f8lging inntil hennes faste behandler var tilbake. Statens helsetilsyn finner derfor at utskrivingen fra \u00d8stmarka den 9. oktober 2012 ikke var forsvarlig\u00bb. \u00abN\u00e5r en pasient som kommer til behandling i psykisk helsevern forteller om symptomer som stemmeh\u00f8ring, uvirkelige sanseopplevelser og somatiske vrangforestillinger, er det god praksis \u00e5 foreta en grundig diagnostisk utredning for \u00e5 avklare om det foreligger en psykotisk lidelse ... tidlig behandling av psykose synes \u00e5 gi bedre prognose og redusere en eventuell selvmordsfare\u00bb, skriver Statens helsetilsyn. \u00abN\u00e5r det gjelder videreformidling av opplysninger til de i milj\u00f8personellet som skal f\u00f8lge opp pasientene, mener Statens helsetilsyn at det fremst\u00e5r som tilfeldig hvorvidt personellet f\u00e5r tilstrekkelig informasjon om pasientenes tilstand...I dette tilfellet var det nevnt at pasienten hadde \u00f8kt symptomtrykk p\u00e5 ettermiddagene uten at personellet ble gjort kjent med dette. Personellet hadde derfor ikke forutsetninger for \u00e5 forst\u00e5 at det var n\u00f8dvendig \u00e5 foreta grundig s\u00f8k etter pasienten f\u00f8r de selv hadde g\u00e5tt inn og lest journalen\u00bb."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "df7fcd9c869db40fde9152b689cf2412f92975a4779eb6afb97facb5e94f1356"}, {"field": "createtime", "value": "2014-06-28T06:30:49.415Z"}, {"field": "dominantimage", "value": "http://www.adressa.no/incoming/article9857439.ece/ALTERNATES/w980-default/Malene14.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6af5b5c7a91c27b2db30a60ab85d3219981c8a90.jpg?5971220f"}, {"field": "dominantthumbnaildimensions", "value": "300x169"}, {"field": "heading", "value": ["\u00abKj\u00e6re, kj\u00e6re Marlene. Disse ordene sier jeg for din skyld, og bare for din skyld\u00bb -adressa.no", "Den omsorgsfulle", "Talen", "Tunge tanker", "H\u00e5pet", "Tilbake til Nicaragua", "Hjem til mormor", "Stemmene", "Verden rakner", "Uforsvarlig behandling", "Innleggelsen", "\u00abDe kjenner meg jo ikke\u00bb", "Katastrofale f\u00f8lger", "\u00abDu blir som et dyr\u00bb", "Hard kritikk", "Isbj\u00f8rnmamma"]}, {"field": "id", "value": "6af5b5c7a91c27b2db30a60ab85d3219981c8a90"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-company", "value": "toyota"}, {"field": "kw-concept", "value": ["mamma", "behandle", "pasient", "snakke", "skrive", "psykolog", "dag", "hjelp", "mor", "datter", "liv", "helsetilsyn", "tunge tanker", "helsetilsyn finner"]}, {"field": "kw-entity", "value": ["youtube", "fredskorpset", "\u00f8ya", "pronto", "petter", "fossegrenda", "marlene", "\u00f8stmarka og nidaros dps", "dragvoll", "st. olav", "\u00f8stmarka", "\u00f8stmarka og nidaros", "havstein", "peter", "alene", "katedralskolen", "forsvaret", "hospital", "by\u00e5sen", "nidaros dps", "observasjonsposten", "p. hun", "adresseavisens", "m\u00f8re", "alex", "moholt", "statens", "atlanterhavskysten"]}, {"field": "kw-location", "value": ["nueva guinea", "brasil", "bluefields", "alexander", "nicaragua", "s\u00f8r-amerika"]}, {"field": "kw-pageclass", "value": "article"}, {"field": "kw-person", "value": "helen myhre"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article9857439.ece/ALTERNATES/w980-default/Malene14.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abKj\u00e6re, kj\u00e6re Marlene. Disse ordene sier jeg for din skyld, og bare for din skyld\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article9857495.ece"}, {"field": "pageclass", "value": ["article"]}, {"field": "publishtime", "value": "2014-06-28T07:21:25.000Z"}, {"field": "recs-articleid", "value": "9857495"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-06-28T07:21:25.000Z"}, {"field": "recs-rawtitle", "value": "\u00abKj\u00e6re, kj\u00e6re Marlene. Disse ordene sier jeg for din skyld, og bare for din skyld\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Marlene (21) fryktet selv hva hun kunne gj\u00f8re i m\u00f8rke \u00f8yeblikk. Men hun trodde ogs\u00e5 at hun en dag skulle bli frisk og sterk."}, {"field": "thumbnail", "value": "http://content-thumbnail.cxpublic.com/content/thumbnail200x150/6af5b5c7a91c27b2db30a60ab85d3219981c8a90.jpg?5971220f"}, {"field": "thumbnailfullheightdimensions", "value": "200x5052"}, {"field": "timestamp", "value": "2017-07-20T21:35:11.000Z"}, {"field": "title", "value": "\u00abKj\u00e6re, kj\u00e6re Marlene. Disse ordene sier jeg for din skyld, og bare for din skyld\u00bb"}, {"field": "url", "value": "http://www.adressa.no/pluss/nyheter/article9857495.ece"}, {"field": "urlhash", "value": "6af5b5c7a91c27b2db30a60ab85d3219981c8a90"}], "score": 1.1751214, "siteId": "9222270286501375973", "id": "6af5b5c7a91c27b2db30a60ab85d3219981c8a90"}

