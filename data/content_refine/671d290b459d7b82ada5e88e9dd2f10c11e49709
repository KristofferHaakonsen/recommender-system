{"fields": [{"field": "modifiedtime", "type": "time", "value": "2017-03-28T12:13:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["merethe ranum", "jurist"]}, {"field": "body", "value": ["Saken oppdateres.", "Den siste tidens avsl\u00f8ringer av millionavtaler, dobbeltroller og maktkonsentrasjon i Trondheims st\u00f8rste parti, kan f\u00e5 noen hver til \u00e5 bli desillusjonert. Men hva snakker vi om? Lobbyvirksomhet, korrupsjon eller bare d\u00e5rlig etisk retningssans? Det er p\u00e5 tide med en oppklaring.", "For det f\u00f8rste: De tre tingene er ikke det samme. Lobbyvirksomhet er fullt lovlig og mer vanlig enn det h\u00f8res ut som. Korrupsjon eller p\u00e5virkningshandel er straffbart. Etisk retningssans er noe vi f\u00f8rst sp\u00f8r etter n\u00e5r den synes \u00e5 v\u00e6re borte. Jeg skal fors\u00f8ke \u00e5 se n\u00e6rmere p\u00e5 de tre ulike fenomenene.", "Lobbyvirksomhet: Selve ordet lobby har vi etter inngangshallen i det britiske parlamentet.", "I dag bruker vi ordet n\u00e5r enkeltpersoner eller grupper fors\u00f8ker \u00e5 p\u00e5virke offentlige myndighetspersoner. I praksis omfatter dette alt fra profesjonelle informasjonsr\u00e5dgivere til engasjerte foreldre.", "Da jeg var folkevalgt ble jeg ofte kontaktet av folk som \u00f8nsket \u00e5 argumentere for sitt syn i en sak. Det kunne v\u00e6re utbyggere som \u00f8nsket \u00e5 bygge st\u00f8rre, eller naboer som ville at det skulle bygges mindre. Andre ganger kunne det v\u00e6re p\u00e5r\u00f8rende som \u00f8nsket tiltak for demente, eller ungdommer som h\u00e5pet \u00e5 beholde fritidsklubben sin. Ogs\u00e5 representanter for fagforeninger og idrettens organisasjoner var hyppige gjester.", "Lobbyisme er b\u00e5de legitimt og n\u00f8dvendig for at politikere skal f\u00e5 tilstrekkelig informasjon til \u00e5 treffe veloverveide beslutninger.", "Problemet oppst\u00e5r f\u00f8rst n\u00e5r noen fors\u00f8ker \u00e5 p\u00e5virke beslutningstagere direkte eller indirekte gjennom \u00e5 gi s\u00e6rlige fordeler for \u00e5 oppn\u00e5 et bestemt resultat.", "P\u00e5virkningshandel: Ordet p\u00e5virkningshandel er en norsk oversettelse av Europakonvensjonen art 12, \u00abtrading in influence\u00bb og er ikke like godt innarbeidet i norsk spr\u00e5k som begrepet korrupsjon. Korrupsjon og p\u00e5virkningshandel omhandler noe av det samme, men er regulert i ulike bestemmelser, hhv. straffeloven \u00a7\u00a7 387 og 389.", "Bestemmelsen om p\u00e5virkningshandel gjelder tilfeller der en person gir eller tilbyr et mellomledd en utilb\u00f8rlig fordel som bel\u00f8nning for \u00e5 p\u00e5virke en beslutningstager, uten at beslutningstageren oppn\u00e5r noen fordel. B\u00e5de den som tilbyr en utilb\u00f8rlig fordel og den som aksepterer et slikt tilbud kan straffeforf\u00f8lges.", "Et sentralt punkt i vurderingen av om det er beg\u00e5tt et lovbrudd, er hvor \u00e5pen mellomleddet har v\u00e6rt om sine aktiviteter, relasjoner og intensjoner. Strafferammen er b\u00f8ter eller fengsel inntil tre \u00e5r.", "Det er ikke n\u00f8dvendig for straffbarheten at fors\u00f8ket p\u00e5 p\u00e5virkning har v\u00e6rt vellykket eller n\u00f8dvendig, men fordelen m\u00e5 v\u00e6re utilb\u00f8rlig. Det er derfor vesentlig at det m\u00e5 vurderes om fordelen vedkommende mellommann fikk var \u00abutilb\u00f8rlig\u00bb.", "Situasjonene omhandlet i straffeloven skiller seg fra situasjoner der en person gjennom sitt alminnelige l\u00f8nnede arbeid fors\u00f8ker \u00e5 p\u00e5virke beslutningstagere.", "Da den nye straffeloven ble innf\u00f8rt uttalte Transparency International: \u00abDet er ikke \u00f8nskelig eller mulig \u00e5 stanse lobbyvirksomhet, men desto viktigere \u00e5 trekke et skille mellom legitim lobbyvirksomhet og korrupsjon.\u00bb Etisk retningssans. Jeg vet ikke om det er beg\u00e5tt noe straffbart i den aktuelle saken. Likevel reagerer nok mange p\u00e5 den avtalen vi har f\u00e5tt presentert; den type avtaler som ordf\u00f8reren har omtalt som \u00abnoe svineri\u00bb. Men ordf\u00f8rerens tro p\u00e5 at et nytt regelverk skal rydde opp i problemene som er oppst\u00e5tt i eget parti, er et skudd langt over m\u00e5l. Regler har vi. Det gjelder bare \u00e5 f\u00f8lge dem.", "Merethe Ranum,", "jurist"]}, {"field": "category0", "value": "meninger"}, {"field": "category1", "value": "meninger|ordetfritt"}, {"field": "contenthash", "value": "6bfd112cb149e45b52bf2b0f71a92e8576d3d3eadb202d2268f2afeed63c89a7"}, {"field": "createtime", "value": "2017-03-28T11:35:56.000Z"}, {"field": "dominantimage", "value": "http://www.adressa.no/meninger/article14511953.ece/ry0mz9/ALTERNATES/w980-default/IMG_R_dhuset_01.jpg_1_1_S01NOB1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/671d290b459d7b82ada5e88e9dd2f10c11e49709.jpg?5991adb8"}, {"field": "dominantthumbnaildimensions", "value": "300x169"}, {"field": "heading", "value": "Lobbyisme for dummies -adressa.no"}, {"field": "id", "value": "671d290b459d7b82ada5e88e9dd2f10c11e49709"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "ordetfritt"]}, {"field": "kw-classification", "value": "health-and-fitness"}, {"field": "kw-company", "value": "transparency international"}, {"field": "kw-concept", "value": ["p\u00e5virkningshandel", "beslutningstager", "korrupsjon", "etisk retningssans", "utilb\u00f8rlig", "\u00f8nsket", "p\u00e5virke", "fors\u00f8ke", "fordel", "lobbyvirksomhet"]}, {"field": "kw-entity", "value": ["trondheims", "europakonvensjonen", "ranum"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/ordetfritt"]}, {"field": "og-image", "value": "http://www.adressa.no/meninger/article14511953.ece/ry0mz9/ALTERNATES/w980-default/IMG_R_dhuset_01.jpg_1_1_S01NOB1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lobbyisme for dummies"}, {"field": "og-type", "value": "article"}, {"field": "og-url", "value": "http://www.adressa.no/meninger/ordetfritt/2017/03/27/Lobbyisme-for-dummies-14511954.ece"}, {"field": "pageclass", "value": ["article"]}, {"field": "publishtime", "value": "2017-03-27T18:55:32.000Z"}, {"field": "recs-articleid", "value": "14511954"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|ordetfritt"}, {"field": "recs-publishtime", "value": "2017-03-27T18:55:32.000Z"}, {"field": "recs-rawtitle", "value": "Lobbyisme for dummies -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/ordetfritt"]}, {"field": "teaser", "value": "Saken oppdateres. Den siste tidens avsl\u00f8ringer av millionavtaler, dobbeltroller og maktkonsentrasjon i Trondheims st\u00f8rste parti, kan f\u00e5 noen hver til \u00e5 bli desi"}, {"field": "thumbnail", "value": "http://content-thumbnail.cxpublic.com/content/thumbnail200x150/671d290b459d7b82ada5e88e9dd2f10c11e49709.jpg?5991adb8"}, {"field": "thumbnailfullheightdimensions", "value": "200x1300"}, {"field": "timestamp", "value": "2017-08-14T14:03:36.000Z"}, {"field": "title", "value": "Lobbyisme for dummies"}, {"field": "url", "value": "http://www.adressa.no/meninger/ordetfritt/2017/03/27/Lobbyisme-for-dummies-14511954.ece"}, {"field": "urlhash", "value": "671d290b459d7b82ada5e88e9dd2f10c11e49709"}], "score": 0.9373209, "siteId": "9222270286501375973", "id": "671d290b459d7b82ada5e88e9dd2f10c11e49709"}

