{"fields": [{"field": "modifiedtime", "type": "time", "value": "2017-03-04T17:34:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Marit Bj\u00f8rgen", "Ski-VM"]}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "LAHTI: \u2013 Marit hadde alt det muskul\u00e6re som skulle til. Hun ble satt i b\u00e5s som ren sprinter. Motivasjonen v\u00e5r var \u00e5 f\u00e5 p\u00e5 plass nok motor i maskineriet. \u00c5 trene hjertekapasiteten hennes godt nok slik at hun skulle bli usl\u00e5elig.", "Samdal var Bj\u00f8rgens aller tetteste samarbeidspartner i en \u00e5rrekke og snakker om \u00e5rene frem til hun i 2005 ble VM-dronning for f\u00f8rste gang. Han var landslagstrener fra 2001 til 2006, perioden da dagens skidronning gikk fra \u00e5 v\u00e6re en talentfull l\u00f8per til \u00e5 bli best i verden. I dag er han konserndirekt\u00f8r hos skiforbundets sponsor Sparebank 1 SMN og er derfor p\u00e5 plass i VM-byen.", "Etter at Samdal ga seg i 2006, kom Bj\u00f8rgens store nedtur. Den varte helt frem til 2010-sesongen. Mange hevdet at Bj\u00f8rgen var blitt trent i senk og at det var Samdals knallt\u00f8ffe treningsregime som var \u00e5rsaken.", "Samdal sier i dag at nettopp det harde opplegget, som innebar t\u00f8ffe bolker med intervall- og hardtrening, var helt avgj\u00f8rende for at Bj\u00f8rgen er blitt tidenes kvinnelige langrennsl\u00f8per.", "\u2013 Det var da hun tok steg p\u00e5 kapasitet. Hun hadde i overkant av 60 i O2-opptak som junior og havnet p\u00e5 75. Det er forskjellen p\u00e5 \u00e5 v\u00e6re nummer 30 og best i verden. N\u00e5r du f\u00f8rst har gjort den jobben en gang, s\u00e5 er det enkelt \u00e5 komme tilbake dit. Men du m\u00e5 bryte barrierene, sier han til Adresseavisen.", "\u2013 Mener du hun ikke hadde v\u00e6rt der hun er n\u00e5 uten jobben dere gjorde?", "\u2013 Det er jeg ganske overbevist om. Du m\u00e5 ha motoren p\u00e5 plass. N\u00e5r du har utviklet motoren en gang, s\u00e5 er det lettere \u00e5 komme tilbake dit neste gang.", "\u2013 Hva tenker du n\u00e5 om kritikken om at du trente henne i senk?", "\u2013 Det var litt spesielt. Hun var verdens beste skil\u00f8per. Vi hadde verdens beste damelag i flere \u00e5r p\u00e5 rad, selv om det var et ungt lag. Det som ble dratt frem var det vi gjorde p\u00e5 intervallsiden, men l\u00f8perne trente jo mer og hardere enn noen andre. Det var grunnen til at de tok slike steg og var verdens beste damelag. Nedturen kom etter at jeg sluttet, og s\u00e5 fikk jeg skylda for det p\u00e5 grunnlag av det vi hadde gjort f\u00f8r. Det var litt spesielt.", "\u2013 Du f\u00f8lte alts\u00e5 at du fikk skylda?", "\u2013 Ja, jeg f\u00f8lte jo litt at jeg fikk det, uten at jeg hadde noen mulighet til \u00e5 forsvare meg. Man kan liksom ikke ta ansvar for det som skjer etter at man er ferdig. Vi var verdens beste mens vi holdt p\u00e5.", "Selv om treningen Bj\u00f8rgen gjennomf\u00f8rte under Samdal var omdiskutert, er Lahti-VMs dronning klar p\u00e5 at hun ikke ville ha v\u00e6rt den foruten.", "\u2013 Den l\u00f8ftet meg veldig frem i de \u00e5rene og spesielt i 2005. S\u00e5 hadde jeg noen t\u00f8ffe \u00e5r, f\u00f8r jeg endret p\u00e5 treningen, sier hun til Adresseavisen etter at tremilsgullet var i boks l\u00f8rdag ettermiddag.", "\u2013 Ville du ha n\u00e5dd dagens niv\u00e5 uten den treningen?", "\u2013 Det er bestandig vanskelig \u00e5 si. Det l\u00f8ftet meg kapasitetsmessig. Men jeg hadde noen \u00e5r hvor jeg skulle ha endret mye tidligere, sier Bj\u00f8rgen.", "Svein Tore Samdal er mektig imponert over det hans tidligere elev har vist i comeback-sesongen etter at hun ble mor.", "\u2013 Jeg var aldri bekymret for det fysiske, for de fleste kommer sterkere tilbake i st\u00f8ttemuskulaturen n\u00e5r de har f\u00f8dt. Det er mer et sp\u00f8rsm\u00e5l om det mentale n\u00e5r du f\u00e5r barn. Jeg vet jo hvor mye hun \u00f8nsket seg det. Marit snakket jo om \u00e5 bli mor f\u00f8r hun ble tjue, omtrent. Hun har alltid v\u00e6rt voldsomt fascinert av unger og tantebarna har f\u00e5tt mye oppmerksomhet.", "Samdal mener hennes samboer Fred B\u00f8rre Lundberg skal ha mye av \u00e6ren for at det har g\u00e5tt s\u00e5 bra.", "\u2013 Hun har klart \u00e5 kombinere det, og jeg tror Fred B\u00f8rre har v\u00e6rt kjempeflink til \u00e5 gi henne trygghet p\u00e5 at Marius har det steinbra, selv om hun er ute og trener.", "Eks-treneren tror Bj\u00f8rgen tidligere i karrieren ville ha blitt langt mer stresset etter skadeproblemene hun opplevde i fjor sommer og h\u00f8st.", "\u2013 Hvor lenge tror du karrieren varer?", "\u2013 Det kommer to \u00e5r med mesterskap, f\u00f8r det blir et mesterskapsfritt \u00e5r. Hun blir helt sikkert med i OL, og s\u00e5 er det avhengig av hodet og motivasjon om hun tar med seg VM i Seefeld i 2019.", "Samdal sp\u00e5r ogs\u00e5 at Bj\u00f8rgen vil bli mor nok en gang i l\u00f8pet av ikke altfor lang tid.", "\u2013 Jeg er ganske sikker p\u00e5 at hun vil f\u00e5 en pjokk eller ei lita ei. Jeg tror Fred B\u00f8rre m\u00e5 v\u00e6re forberedt p\u00e5 enten \u00e5 g\u00e5 i avl p\u00e5 v\u00e5rparten neste \u00e5r eller \u00e5ret etter, smiler den tidligere suksessrike langrennstreneren."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "45343510c3204e301b1cc9760ff334a971aa38610bf8c797a2e8a3e3aba38903"}, {"field": "createtime", "value": "2017-03-04T17:39:18.000Z"}, {"field": "description", "value": "Fra tribuneplass s\u00e5 Svein Tore Samdal Marit Bj\u00f8rgen ta sitt 18. VM-gull. Samdal var mannen som l\u00f8ftet henne til verdenstoppen."}, {"field": "heading", "value": ["\u2013 Jeg fikk skylda uten \u00e5 kunne forsvare meg -adressa.no", "Knallt\u00f8ft treningsopplegg", "\u2013 Litt spesielt", "\u2013 Vi var verdens beste", "Roser Lundberg", "Tror p\u00e5 flere barn"]}, {"field": "id", "value": "713c3d66804d4c44c8fb4b930a92057f372fff54"}, {"field": "keyword", "value": ["Marit Bj\u00f8rgen", "Ski-VM"]}, {"field": "keywords", "value": "Marit Bj\u00f8rgen,Ski-VM"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["skylda", "trent", "verdens", "treningen", "plass", "dag", "spesielt"]}, {"field": "kw-entity", "value": ["sparebank 1", "adresseavisen", "marit", "marius", "bj\u00f8rgen", "samdal"]}, {"field": "kw-location", "value": ["seefeld", "lahti"]}, {"field": "kw-pageclass", "value": "article"}, {"field": "kw-person", "value": ["svein tore samdal marit bj\u00f8rgen", "svein tore samdal", "fred b\u00f8rre", "fred b\u00f8rre lundberg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/ec594c03-b311-4dd6-b434-047bd9af2aca?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bj\u00f8rgens eks-trener: \u2013 Jeg fikk skylda uten \u00e5 kunne forsvare meg"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/-Bjorgens-eks-trener--Jeg-fikk-skylda-uten-a-kunne-forsvare-meg-231655b.html"}, {"field": "pageclass", "value": ["article"]}, {"field": "publishtime", "value": "2017-03-04T17:34:05.000Z"}, {"field": "recs-articleid", "value": "231655"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-03-04T17:34:05.000Z"}, {"field": "recs-rawtitle", "value": "Bj\u00f8rgens eks-trener: \u2013 Jeg fikk skylda uten \u00e5 kunne forsvare meg -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Fra tribuneplass s\u00e5 Svein Tore Samdal Marit Bj\u00f8rgen ta sitt 18. VM-gull. Samdal var mannen som l\u00f8ftet henne til verdenstoppen."}, {"field": "thumbnail", "value": "http://content-thumbnail.cxpublic.com/content/thumbnail200x150/713c3d66804d4c44c8fb4b930a92057f372fff54.jpg?593adbbc"}, {"field": "thumbnailfullheightdimensions", "value": "200x1726"}, {"field": "timestamp", "value": "2017-06-09T17:32:44.000Z"}, {"field": "title", "value": "Bj\u00f8rgens eks-trener: \u2013 Jeg fikk skylda uten \u00e5 kunne forsvare meg"}, {"field": "url", "value": "http://www.adressa.no/100Sport/vintersport/langrenn/-Bjorgens-eks-trener--Jeg-fikk-skylda-uten-a-kunne-forsvare-meg-231655b.html"}, {"field": "urlhash", "value": "713c3d66804d4c44c8fb4b930a92057f372fff54"}], "score": 0.9910106, "siteId": "9222270286501375973", "id": "713c3d66804d4c44c8fb4b930a92057f372fff54"}

