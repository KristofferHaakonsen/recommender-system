{"fields": [{"field": "modifiedtime", "type": "time", "value": "2012-04-23T19:07:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Gamla Teatern er et av de mest spennende overnattingssteder du kan dumpe over. Litt skeivt og skakt her og der, gammelt som bare det n\u00e5r det gjelder bygningsmasse, historie og innhold, men nytt som hotell, tatt i bruk til det form\u00e5let s\u00e5 sent som i 1992. I sin tid, for over 100 \u00e5r siden, var dette et av de mest staselige bygg i hele Sverige, ett av de st\u00f8rste trehus i grannelandet. Staselig og stort er det for s\u00e5 vidt fortsatt.", "Gr\u00e5 og kjedelig", "N\u00e5r du kommer kj\u00f8rende inn til \u00d8stersund via E 14 fra Trondheim, fremtrer byen gjerne som en endel\u00f8s rekke av sm\u00e5 og store murbygninger. Nordmenn p\u00e5 vei til n\u00e6rmeste Systembolagsbutikk finner ikke s\u00e5 mye \u00e5 stoppe opp ved. Riktignok er enkelte av murhusene malt i forskjellige farver, men noe gr\u00e5tt og kjedelig er det likevel over v\u00e5r n\u00e6rmeste naboby over grensen. Helt til vi kommer frem til sentrum, busstasjonen og g\u00e5gatene. For der, i Thom\u00e9egr\u00e4nd 20, m\u00f8ter vi p\u00e5 Gamla Teatern. Mur i fasaden der ogs\u00e5, men huset er gulmalt og innbydende. Og g\u00e5r vi opp steintrappen, \u00e5pner den tunge teakd\u00f8ren og titter inn, befinner vi oss plutselig i en helt annen verden. Kalosjehyllene fra den gamle teatergarderoben er fortsatt p\u00e5 plass, n\u00e5 inne i restauranten, og p\u00e5 veggene forteller skuespillerbilder, kostymer og rekvisita sitt om historien som har v\u00e6rt. Trenger du litt hvile, kan du slenge deg ned p\u00e5 en liten plysjsofa som tidligere har v\u00e6rt i bruk i teatersalongen.", "- Folk tykker om at huset ble kvar, at det er blitt tatt vare p\u00e5 det som har v\u00e6rt, sier Birgitta Karlsson, som p\u00e5 st\u00e5ende fot tar fri fra arbeidet i konferanseavdelingen og tar p\u00e5 seg rollen som omviser for oss.", "Men f\u00f8rst litt historie: Den opprinnelige, store trebygningen er et resultat av en sterk avholdsbevegelse som vokste frem i \u00d8stersundstraktene for over hundre \u00e5r siden. I 1882 ble den f\u00f8rste Godtemplarordenen stiftet i J\u00e4mtland under navnet Fj\u00e4llrosen. Den fikk snart mange etterf\u00f8lgere, ja, etter bare ett \u00e5r var det faktisk hele 106 forskjellige losjer rundt om i regionen, hvorav syv bare i \u00d8stersund, som p\u00e5 den tiden hadde rundt 3000 innbyggere. I noen ti\u00e5r var \u00d8stersund den internasjonale avholdsbevegelsens sterkeste feste. Og med all denne aktivitet og engasjement vokste det frem et \u00f8nske og behov om et samlingssted. 13. februar 1883 ble det trykket et opprop i lokalavisen hvor avholdslosjen ba om gaver som kunne auksjoneres bort til inntekt for et planlagt losjelokale.", "Det m\u00e5 ha kommet inn um\u00e5telig mange gjenstander og penger til \u00d8stersunds Godtemplare, for i juni samme \u00e5r hadde de b\u00e5de ervervet en sentral og stor tomt for 6500 svenske kroner, f\u00e5tt tegnet et praktbygg p\u00e5 5600 kvadratmeter og satt spaden i jorda. Knappe \u00e5ret etterp\u00e5 kunne de ta imot deltakerne p\u00e5 storlosjens verdenskongress i et lokale som imponerte samtlige tilreisende. Akkurat der og da ble det snakket om at verdens st\u00f8rste trehus l\u00e5 der oppe i \u00d8stersund.", "Men de f\u00e5tallige losjemedlemmene kunne ikke drive huset uten inntekter, og etter hvert kom politikere og ideologer som Hjalmar Branting og Sven Hedin inn med politiske m\u00f8ter, skuespillere p\u00e5 turne med riksteatern inviterte til forestillinger og idrettslag arrangerte b\u00e5de bokse- og brytestevner i storsalen. I l\u00f8pet av kort tid var losjehuset mer kjent som teater enn som samlingspunkt for folk som drev nykterhetsarbeid. Losjen trakk seg tilbake til sine egne lukkede rom, men selv disse er intakt den dag i dag, med plakater, vimpler og slagord p\u00e5 plass. Vi tar oss i \u00e5 tenke p\u00e5 denne brytningen i livsstil som m\u00e5tte ha v\u00e6rt mellom skuespillerne som bodde i sine hybler oppe under loftstaket, der det i dag er innredet suiter og familierom, og godtemplarordenen som satt nedenunder og diskuterte edruskapspolitikk. For de var der i kortere eller lengre tid i perioden 1886 til 1939, sterke kunstnernavn som Zarah Leander, Jussi Bj\u00f8rling, G\u00f6sta Ekman, Ernst Rolf og Karl Gerhard. Gamla Teatern i \u00d8stersund var et av de viktigste stedene i Sverige \u00e5 spille store forestillinger p\u00e5.", "Ogs\u00e5 etter krigen, og frem til det nye Storsj\u00f8teatern ble tatt i bruk i 1979, var Gamla Teatern stedet for all lokal teatervirksomhet, riksteaterns oppsetninger og de lokalrevyer som har v\u00e6rt satt opp i \u00d8stersund praktisk talt alle \u00e5r siden begynnelsen av 1900-tallet. Sceneteppet fra 1902, malt av finske C. E. Ohrling, er fortsatt p\u00e5 plass i teatersalen som i dag brukes til kongresser, selskap, konserter, forfatteropplesninger og andre arrangement. Selv godtemplarne har ikke glemt sitt gamle hus. H\u00f8sten 1998 sto IOGT i \u00d8stersund igjen for godtemplernes verdenskongress, og selv om ikke hovedm\u00f8tet ble holdt i Gamla Teatern-bygget, vendte de tilbake dit for utstillinger og nostalgitreff. En av deltakerne hadde v\u00e6rt der p\u00e5 m\u00f8ter ogs\u00e5 for 80 \u00e5r siden!", "Nasjonalhelligdom", "Vi rusler videre i det tradisjonsrike huset. Imponeres over lysekronen fra Grand Hotel som n\u00e5 henger i den gamle teatersalen, med 6000 prismer som funkler som \u00abperler\u00bb. Den heises ned og vaskes ren to ganger i \u00e5ret. Hele personalet st\u00e5r i stram giv akt n\u00e5r den heises opp og tennes igjen. Det er som \u00e5 se sm\u00e5 barn vente p\u00e5 julegrantenningen p\u00e5 Santa Lucia-dagen.", "De staselige plysjstolene fra teatersalongen er ogs\u00e5 der, og galleriet henger stadig ut over storsalen. Godt var det at skuespillere fra hele Sverige kom hit p\u00e5 90-tallet for \u00e5 demonstrere mot planene om \u00e5 rive bygget for \u00e5 lage parkeringshus. S\u00e5 ble det hotell i stedet, med mye av inventaret og historien intakt. I dag er Gamla Teatern utpekt som en nasjonalhelligdom og stemplet som bevaringsverdig. Da f\u00e5r man bare ta med at ingen av hotellrommene er like i st\u00f8rrelse. Birgitta Karlsson bekrefter \u00abryktet\u00bb om at det sp\u00f8ker i bygget. En gang hun gikk i trappene h\u00f8rte hun noe bak seg. Tre ganger snudde hun seg, uten \u00e5 se noe. Og tre ganger dukket de mystiske lydene opp igjen.", "- Jeg ble svett og m\u00e5tte bare sette meg ned, sier hun i dag. Birgitta beskriver arbeidsstedet sitt som \u00abmysigt\u00bb og sier at man tar seg tid til \u00e5 fornemme og lukte p\u00e5 historien og atmosf\u00e6ren selv om man jobber der hver dag. - Vi har nok et spesielt forhold til dette huset vi som jobber her, ja. Det er jo veldig upraktisk. Det tar tid \u00e5 ordne opp med enkelte ting. Men vi tar gjerne den ekstrajobben, for vi trives s\u00e5 godt her. Det gj\u00f8r ikke noe at ikke noe er rettvinklet, sier Birgitta Karlsson."]}, {"field": "category0", "value": "forbruker"}, {"field": "contenthash", "value": "a017c0700ab4eca6c7ed0948e67352467b2d120ca3799308457f0f6968867e76"}, {"field": "createtime", "value": "2017-01-28T17:17:27.000Z"}, {"field": "description", "value": "Atmosf\u00e6ren tyter ut av veggene. Treplankene i gulvet knirker, heisen sukker og sp\u00f8kelsene n\u00e6rmest l\u00f8per foran oss bortover korridorene."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7e746b2a0ad8e2dc6aea2457da5e88e0669ca82.jpg?5972265e"}, {"field": "dominantthumbnaildimensions", "value": "256x256"}, {"field": "heading", "value": "Hotell i s\u00e6rklasse -adressa.no"}, {"field": "id", "value": "c7e746b2a0ad8e2dc6aea2457da5e88e0669ca82"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "arts-and-entertainment"}, {"field": "kw-concept", "value": ["gamla", "hus", "dag"]}, {"field": "kw-entity", "value": ["\u00f8stersunds godtemplare", "hjalmar branting og sven hedin", "ernst rolf og karl gerhard", "godtemplarordenen", "systembolagsbutikk", "storsj\u00f8teatern", "g\u00f6sta ekman", "c. e. ohrling", "j\u00e4mtland", "fj\u00e4llrosen", "gamla teatern", "\u00f8stersundstraktene", "thom\u00e9egr\u00e4nd 20", "zarah leander", "grand hotel"]}, {"field": "kw-location", "value": ["sverige", "trondheim", "santa lucia"]}, {"field": "kw-pageclass", "value": "article"}, {"field": "kw-person", "value": ["sven hedin", "jussi bj\u00f8rling", "karl gerhard", "birgitta karlsson", "ernst rolf", "hjalmar branting"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hotell i s\u00e6rklasse"}, {"field": "og-type", "value": "article"}, {"field": "og-url", "value": "http://www.adressa.no/forbruker/article191850.ece"}, {"field": "pageclass", "value": ["article"]}, {"field": "publishtime", "value": "2001-11-26T13:24:42.000Z"}, {"field": "recs-articleid", "value": "2810092"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-11-26T13:24:42.000Z"}, {"field": "recs-rawtitle", "value": "Hotell i s\u00e6rklasse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Atmosf\u00e6ren tyter ut av veggene. Treplankene i gulvet knirker, heisen sukker og sp\u00f8kelsene n\u00e6rmest l\u00f8per foran oss bortover korridorene."}, {"field": "thumbnail", "value": "http://content-thumbnail.cxpublic.com/content/thumbnail200x150/c7e746b2a0ad8e2dc6aea2457da5e88e0669ca82.jpg?5972265e"}, {"field": "thumbnailfullheightdimensions", "value": "200x1167"}, {"field": "timestamp", "value": "2017-07-21T16:05:50.000Z"}, {"field": "title", "value": "Hotell i s\u00e6rklasse"}, {"field": "url", "value": "http://www.adressa.no/forbruker/article191850.ece"}, {"field": "urlhash", "value": "c7e746b2a0ad8e2dc6aea2457da5e88e0669ca82"}], "score": 0.47541308, "siteId": "9222270286501375973", "id": "c7e746b2a0ad8e2dc6aea2457da5e88e0669ca82"}

