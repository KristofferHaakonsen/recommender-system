{"fields": [{"field": "modifiedtime", "type": "time", "value": "2017-02-26T20:05:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Marit Bj\u00f8rgen", "Ski-VM", "Petter Northug", "Langrenn", "Martin Johnsrud Sundby", "Therese Johaug"]}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "LAHTI: Ved inngangen til \u00e5ret scoret forbundet historisk lavt p\u00e5 folks oppfatning av organisasjonen.", "Tall fra en fersk m\u00e5ling som Adresseavisen har f\u00e5tt tilgang til viser litt bedring de siste par m\u00e5nedene, men fortsatt er det milevis opp til normalniv\u00e5.", "Slik situasjonen er n\u00e5 s\u00e5 er det kun seks prosent flere i den norske befolkningen som er positive enn negative til Norges Skiforbund. Det er en sterk nedgang siden m\u00e5lingen i oktober. Da var tallet 14 prosent, noe som ogs\u00e5 ble sett p\u00e5 som krise.", "Ved nytt\u00e5r n\u00e5dde norsk skisport det absolutte bunniv\u00e5. Da var flere negative enn positive til organisasjonen. Tallet var minus syv prosent.", "M\u00e5lingen er utf\u00f8rt av analyseselskapet Sponsor Insight p\u00e5 oppdrag fra skiforbundet.", "\u2013 Seks prosent, slik m\u00e5lingen viser n\u00e5, er lavt. Det er ikke noe vi kan leve med. Vi skal opp p\u00e5 det niv\u00e5et vi har v\u00e6rt, over 30 prosent, sier Espen Bjervig til Adresseavisen.", "Den gamle skihelten er administrativ leder i skiforbundet og er n\u00e5 p\u00e5 plass i Lahti under VM.", "Toppunktet n\u00e5r det gjaldt omd\u00f8mme var for to \u00e5r siden, da Petter Northug herjet med konkurrentene under Falun-VM. Da var 45 prosent flere positive enn negative til Norges Skiforbund.", "Mens landslagene i langrenn holder brukbart niv\u00e5, er det skiforbundet som organisasjon som virkelig f\u00e5r omd\u00f8mmesmellen. Dopingsakene og astmadebatten, samt en rekke negative mediesaker trekkes frem som \u00e5rsaker til det stupbratte fallet.", "\u2013 Hva tenkte du da m\u00e5lingen viste et minustall rundt nytt\u00e5r ?", "\u2013 Det var vel egentlig ikke uventet, ut fra slik vi opplevde verden og det trykket vi fikk. Det viser bare alvoret i situasjonen vi er i. Jeg sier ikke \u00abvar i\u00bb, for vi er fortsatt i denne situasjonen. Omd\u00f8mmet er noe man river ned fort, men det tar lang tid \u00e5 bygge det opp igjen.", "Bjervig trekker frem en spesiell sak under sesong\u00e5pningen p\u00e5 Beitost\u00f8len.", "\u2013 Der fikk vi kritikk fordi sm\u00f8retraileren var inngjerdet. Intensjonen for \u00e5 gjerde den inn var ikke at folk skulle stenges ute. Men den var gjerdet inn, og da spiller det ingen rolle hvorfor. Under NM passet vi p\u00e5 \u00e5 flytte traileren i et helt \u00e5pent omr\u00e5de. Det er slike saker som vi har tatt helt for gitt tidligere, men som vi n\u00e5 er bevisste p\u00e5.", "B\u00e5de dopingdommen mot Therese Johaug og granskningsutvalgets konklusjon ble kjent etter at den siste omd\u00f8mmem\u00e5lingen. Ogs\u00e5 br\u00e5ket i dagene f\u00f8r ski-VM, der landslagssjef Vidar L\u00f8fshus gikk til hardt angrep p\u00e5 flere profilerte kritikere, skjedde etter den siste m\u00e5lingen.", "\u2013 Jeg h\u00e5per ikke det som skjedde i dagene f\u00f8r VM vil svekke oss mye. Det er nok mer en enkelthendelse. Jeg tror dommen til Therese gir stabilitet. Hun ble i prinsippet frikjent, men fikk en straff. Granskningsutvalget p\u00e5pekte at de grove p\u00e5standene om at friske mennesker blir medisinert ikke var riktig. N\u00e5 sitter vi igjen med en etisk debatt rundt bruk av forst\u00f8verapparat.", "\u2013 Hvor mye tror du gode resultater i Lahti kan hjelpe ?", "\u2013 Jeg er faktisk ikke s\u00e5 sikker p\u00e5 hvor mye resultatene vil p\u00e5virke omd\u00f8mmet. Det handler mer om hvordan ut\u00f8verne fremst\u00e5r. Som Martin Johnsrud Sundby etter tremila. Han gikk p\u00e5 trynet p\u00e5 det mest kritiske punktet i l\u00f8pet, men m\u00e5ten han taklet det p\u00e5 gir anerkjennelse og respekt. Jeg tror slike ting er mer viktig enn antall gull, sier Bjervig.", "Skiforbundet har allerede satt i gang et omd\u00f8mmeprosjekt som skal ledes av Gro Eide, medieansvarlig for langrennslandslaget. M\u00e5let er \u00e5 n\u00e5 et tall p\u00e5 rundt 30 prosent innen OL starter neste \u00e5r.", "\u2013 Tror du dere har havnet under null i en slik m\u00e5ling for f\u00f8rste og eneste gang ?", "\u2013 Ingen hadde forestilt seg h\u00f8stens situasjon. Det kan oppst\u00e5 kriser igjen, men akkurat dette med den t\u00f8ffe p\u00e5standen om at skiforbundet medisinerer friske ut\u00f8vere var t\u00f8ft for omd\u00f8mmet.", "\u2013 Har dere hatt for stort fokus p\u00e5 andre omr\u00e5der enn det som gir et godt omd\u00f8mme ?", "\u2013 Jeg tror at som de fleste andre som har suksess, s\u00e5 har vi hatt en tendens til at vi fokuserer p\u00e5 det som gir resultater. Man tenker ikke at det plutselig en dag kan komme regnv\u00e6r.", "\u2013 Har dere blitt for selvgode ?", "\u2013 Om selvgod er det riktige ordet vet jeg ikke. Kanskje vi ikke har tenkt p\u00e5 at det ikke alltid er lyse hverdager. Det kommer dager hvor det sprutregner, og vi har ikke tenkt at noe slikt kan skje. Norsk langrenn har jo v\u00e6rt en suksesshistorie hele veien.", "Bjervig h\u00e5per oppgangen i den siste m\u00e5lingen viser at trenden er positiv.", "\u2013 Det har snudd og det kan det v\u00e6re flere \u00e5rsaker til. Det har nok litt \u00e5 gj\u00f8re med at vintersesongen har begynt, og l\u00f8perne har begynt \u00e5 konkurrere. Man har f\u00e5tt mer klarhet i de uavklarte tingene som det er blitt stilt sp\u00f8rsm\u00e5l rundt. Og s\u00e5 h\u00e5per jeg at v\u00e5rt fors\u00f8k p\u00e5 \u00e5 v\u00e6re \u00e5pne og tilgjengelige har gitt en viss stabiliserende effekt."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "6f1dc3515c2cb41b137bcdf41ca16e8b6322bf8f40d5eaa2bf0cf7060118606a"}, {"field": "createtime", "value": "2017-02-26T20:06:21.000Z"}, {"field": "description", "value": "Mens Marit Bj\u00f8rgen og sprintjentene s\u00f8rger for norsk jubel i Lahti-VM, ligger skiforbundets omd\u00f8mme fortsatt i gj\u00f8rma."}, {"field": "heading", "value": ["\u2013 Vi kan ikke leve med dette -adressa.no", "Stup siden Falun-VM", "Kritikk p\u00e5 Beitost\u00f8len", "\u2013 Gull ikke viktigst", "\u2013 Ikke tenkt p\u00e5 regnv\u00e6r"]}, {"field": "id", "value": "51c878bd85bcf4079297783ec57979b88e9c6c4f"}, {"field": "keyword", "value": ["Marit Bj\u00f8rgen", "Ski-VM", "Petter Northug", "Langrenn", "Martin Johnsrud Sundby", "Therese Johaug"]}, {"field": "keywords", "value": "Marit Bj\u00f8rgen,Ski-VM,Petter Northug,Langrenn,Martin Johnsrud Sundby,Therese Johaug"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["prosent", "tall", "omd\u00f8mme", "skiforbund", "m\u00e5lingen"]}, {"field": "kw-entity", "value": ["sponsor insight", "m. da", "beitost\u00f8len", "adresseavisen", "norges skiforbund"]}, {"field": "kw-location", "value": ["falun", "lahti"]}, {"field": "kw-pageclass", "value": "article"}, {"field": "kw-person", "value": ["martin johnsrud sundby", "therese johaug", "espen bjervig", "gro eide", "petter northug", "vidar l\u00f8fshus", "marit bj\u00f8rgen"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/1e13a079-3cfa-4506-b5a9-1bf1e79657b4?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sjokkm\u00e5ling viser krise for skiforbundet: \u2013 Vi kan ikke leve med dette"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Sjokkmaling-viser-krise-for-skiforbundet--Vi-kan-ikke-leve-med-dette-231298b.html"}, {"field": "pageclass", "value": ["article"]}, {"field": "publishtime", "value": "2017-02-26T20:00:00.000Z"}, {"field": "recs-articleid", "value": "231298"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-26T20:00:00.000Z"}, {"field": "recs-rawtitle", "value": "Sjokkm\u00e5ling viser krise for skiforbundet: \u2013 Vi kan ikke leve med dette -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Mens Marit Bj\u00f8rgen og sprintjentene s\u00f8rger for norsk jubel i Lahti-VM, ligger skiforbundets omd\u00f8mme fortsatt i gj\u00f8rma."}, {"field": "thumbnail", "value": "http://content-thumbnail.cxpublic.com/content/thumbnail200x150/51c878bd85bcf4079297783ec57979b88e9c6c4f.jpg?58f721bb"}, {"field": "thumbnailfullheightdimensions", "value": "200x1714"}, {"field": "timestamp", "value": "2017-04-19T08:37:15.000Z"}, {"field": "title", "value": "Sjokkm\u00e5ling viser krise for skiforbundet: \u2013 Vi kan ikke leve med dette"}, {"field": "url", "value": "http://www.adressa.no/100Sport/vintersport/langrenn/Sjokkmaling-viser-krise-for-skiforbundet--Vi-kan-ikke-leve-med-dette-231298b.html"}, {"field": "urlhash", "value": "51c878bd85bcf4079297783ec57979b88e9c6c4f"}], "score": 0.9167315, "siteId": "9222270286501375973", "id": "51c878bd85bcf4079297783ec57979b88e9c6c4f"}

