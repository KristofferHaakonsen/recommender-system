{"fields": [{"field": "modifiedtime", "type": "time", "value": "2012-04-17T14:20:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00c5 bygge om det gamle slaktehuset til moderne kontorlokaler har gitt betydelige utfordringer for byggherre og arkitekt.", "- Bygningene er vernet i klasse C, hvilket medf\u00f8rer at vi ikke kan gj\u00f8re vesentlige endringer p\u00e5 fasadene. I samarbeid med byantikvaren har vi f\u00e5tt anledning til \u00e5 gj\u00f8re noen sm\u00e5 justeringer i inngangspartiet og i bakg\u00e5rden, slik at det fungerer hensiktsmessig for dem som skal bruke bygget i dag, forteller Ragnar Husby (bildet) i KLP Eiendom.", "Inn i en ny tid", "Utenfor det nye inngangspartiet er de originale brusteinene lagt p\u00e5 nytt i buem\u00f8nster. Med elektroniske kort og koder kommer man inn i bygget via en sluse. Innenfor tr\u00e5r man inn i sirkel.", "- Tanken min har v\u00e6rt \u00e5 la dette v\u00e6re en midtakse eller et fordelingspunkt til alt som skjer rundt, forteller sivilarkitekt Tore H\u00f8iem i 3D arkitekt & design as. Han st\u00e5r midt i sirkelen av linoleum, over ham henger en spiralformet lysarmatur eller lampe fra Louis Poulsen - den f\u00f8rste av mange skulpturelle lyspunkt som henger p\u00e5 rad og rekke i den nordvestre fl\u00f8yen. I enden er det satt inn glassvegger som s\u00f8rger for at sollyset flyter tvers gjennom romme. Langs veggene st\u00e5r grupper av h\u00f8ye bord med r\u00f8de barstoler. De utgj\u00f8r en del av spiseomr\u00e5de og fellesareal for leietakerne.", "- Ved inngangsd\u00f8ra skal vi ha historiske bilder, og i den nordvestre fl\u00f8yen er det hengt opp store nonfigurative bilder av trondheimskunstneren Bjarne Stenberg, som tar opp den gjennomg\u00e5ende fargesettingen i anlegget; bl\u00e5tt, gr\u00e5tt, brunt, hvitt og innslag av r\u00f8dt, fortsetter arkitekten.", "Innenfor det nye inngangspartiet ligger det gamle slakteanlegget. Her har H\u00f8iem satt inn en buet sprinkelvegg i tre i front. Som en forsterkning av sirkelen han selv st\u00e5r i, og som et viktig identitetsskapende element fra utsiden og en tiln\u00e6rming til omkringliggende bygg.", "- Jeg \u00f8nsker at innredningen skal st\u00e5 i forhold til omgivelsene og bruken av bygget, forklarer han.", "Spesiall\u00f8sninger", "I vestfl\u00f8yen har teknologibedriften New Index sine presentasjons- og mottakelseslokaler, mens firmaets lab ligger i nordre del av bygningen. Her utvikles en interaktiv penn; en l\u00f8sning for presentasjon for eksempel, som har verdenspotensial - man skriver p\u00e5 en tavle og skriften leses av via en projektor . . . resten er visstnok hemmeligstemplet.", "Den gamle bygningsmassen er satt opp i dobbel skallmurskonstruksjon, og det er h\u00f8yt under taket.", "- Dette er faktorer som gir betydelige utfordringer n\u00e5r lokalene skal fungere etter dagens standard. Det er vanskelig \u00e5 bygge nytt i gammelt skall, b\u00e5de i forhold til isolering, ventilasjon og ikke minst i forhold til akustikk, sier prosjektleder Ragnar Husby.", "Leietakeren nikker, det er tidvis problemer med temperaturen, men akustikken er under kontroll.", "Hele bygget har fjernvarme og balansert ventilasjon, og vi regner med en innkj\u00f8ringsfase p\u00e5 6 m\u00e5neder f\u00f8r temperaturen blir riktig. For \u00e5 dempe u\u00f8nsket akustikk er det benyttet vegg- og takkonstruksjon av perforerte akustikkplater.", "Husets hjerte", "Etter at slaktingen ble avviklet i Gryta 2B, har lokalet blitt benyttet av blant annet NTNUs havforskning.", "- Det var bortimot umulig \u00e5 \u00abf\u00e5 tak i rommet\u00bb da vi kom hit. Vinduene var dekket av store kar og teknisk laboratorieutstyr, men etter hvert som vi fikk oversikt, ble jeg overbevist om at her m\u00e5tte vi finne frem til l\u00f8sninger som ikke bare innfridde krav fra byggherre og leietakere, men som ogs\u00e5 tok vare p\u00e5 b\u00e6rende element i rommet, forklarer arkitekten og \u00e5pner d\u00f8rene til den en gang s\u00e5 kj\u00f8lige kj\u00f8tthallen.", "St\u00e5l og glass", "Det f\u00f8rste vi f\u00e5r \u00f8ye p\u00e5 er trappa. Den hviler mot en sirkelrund sokkel i gulvet, og har trinn som buer lett opp mot mesaninen, (den nye etasjen). Til h\u00f8yre forlenges buen over en bru mot rommets langvegg, der cellekontor og m\u00f8terom ligger. Alle med glass i ytre del av skilleveggene, slik at lyset kan flyte gjennom. P\u00e5 motsatt side er mesaninen blitt til et \u00e5pent kontorlandskap.", "- Her har jeg lagt et felt av glass i gulvet langs ytterveggen, slik at lyset fra de store vinduene fordeles bedre i begge etasjene, forklarer H\u00f8iem.", "Hvilket bringer oss over i et annet viktig poeng for arkitekten, nemlig \u00e5 bevare og fremheve ett av de store, flotte buevinduene.", "- Ja, det kan jeg godt innr\u00f8mme, smiler Husby. Vi hadde i utgangspunktet et \u00f8nske om bedre utnyttelse av den store takh\u00f8yden her inne, og s\u00e5 vel for oss en ny etasje over hele rommet, men arkitekten var ikke enig. Han mente det var avgj\u00f8rende for romf\u00f8lelsen at vi beholdt det ene vinduet i sin helhet, ogs\u00e5 p\u00e5 innsiden.", "Slaktekrok i taket", "Vinduet g\u00e5r fra gulv til tak, og ved siden av \u00e5 gi lys og luft og rom, fungerer det ogs\u00e5 som et flott bakteppe for et naturlig samlingspunkt i midten av rommet.", "Resultatet er et rom preget av st\u00e5lkonstruksjoner, glass og materialer i ulike gr\u00e5toner. Og det eneste som minner om den noe blodige forhistorien, er den autentiske slaktekroken som fortsatt henger i taket.", "- M\u00e5let har hele tiden v\u00e6rt \u00e5 ivareta og fremheve kvalitetene i de gamle, vernede slaktehusbyggene. Vi har rensket ut interi\u00f8r fra perioden som industrielt havforskningslaboratorium og omformet arealene til \u00e5 bli et moderne kontorbygg. Resultatet er lokaler i retning high tech-stil, som etter min mening svarer til m\u00e5let, samtidig som det avspeiler noe av virksomheten til de som n\u00e5 er leietakere her, forklarer arkitekt Tore H\u00f8iem.", "- Vi gikk nok litt over budsjett for \u00e5 oppn\u00e5 alt dette, og fikk ikke like stort areal som vi \u00f8nsket, men er veldig forn\u00f8yd med resultatet, sier prosjektleder Ragnar Husby i KLP Eiendom."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "abf6a0ac60b3888baec96a78b231701c333bcf81755ea32490c63021ee3242fc"}, {"field": "createtime", "value": "2017-05-02T02:53:40.000Z"}, {"field": "description", "value": "Johan Christensen var i sin tid arkitekt for byens slaktehus i Gryta 2B, da det ble oppf\u00f8rt i 1918. N\u00e5 er bygningene restaurert og bygget om, og tatt i bruk av innovative bedrifter som utvikler superhemmelige l\u00f8sninger innenfor mikroelektronikk."}, {"field": "dominantimage", "value": "http://www.adressa.no/incoming/article1258080.ece5/ALTERNATES/w980-default/Slakterhuset_langt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2ad56540c939ddee7c938922402e5e75505d3b62.jpg?597a1834"}, {"field": "dominantthumbnaildimensions", "value": "300x169"}, {"field": "heading", "value": "Fra slakt til high tech -adressa.no"}, {"field": "id", "value": "2ad56540c939ddee7c938922402e5e75505d3b62"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rom", "buen", "vinduet", "glass", "arkitekt", "nordvestre fl\u00f8yen", "bygg", "betydelige utfordringer", "forklarer arkitekt", "tak", "high tech"]}, {"field": "kw-entity", "value": ["new index", "eiendom", "gryta 2b"]}, {"field": "kw-pageclass", "value": "article"}, {"field": "kw-person", "value": ["tore h\u00f8iem", "bjarne stenberg", "johan christensen", "ragnar husby", "louis poulsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1258080.ece5/ALTERNATES/w980-default/Slakterhuset_langt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra slakt til high tech"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1123884.ece"}, {"field": "pageclass", "value": ["article"]}, {"field": "publishtime", "value": "2008-07-25T07:22:46.000Z"}, {"field": "recs-articleid", "value": "1569262"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-07-25T07:22:46.000Z"}, {"field": "recs-rawtitle", "value": "Fra slakt til high tech -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Johan Christensen var i sin tid arkitekt for byens slaktehus i Gryta 2B, da det ble oppf\u00f8rt i 1918. N\u00e5 er bygningene restaurert og bygget om, og tatt i bruk av innovative bedrifter som utvikler superhemmelige l\u00f8sninger innenfor mikroelektronikk."}, {"field": "thumbnail", "value": "http://content-thumbnail.cxpublic.com/content/thumbnail200x150/2ad56540c939ddee7c938922402e5e75505d3b62.jpg?597a1834"}, {"field": "thumbnailfullheightdimensions", "value": "200x1976"}, {"field": "timestamp", "value": "2017-07-27T16:43:32.000Z"}, {"field": "title", "value": "Fra slakt til high tech"}, {"field": "url", "value": "http://www.adressa.no/forbruker/hjem/article1123884.ece"}, {"field": "urlhash", "value": "2ad56540c939ddee7c938922402e5e75505d3b62"}], "score": 0.67635506, "siteId": "9222270286501375973", "id": "2ad56540c939ddee7c938922402e5e75505d3b62"}

