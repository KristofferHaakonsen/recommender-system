{"fields": [{"field": "modifiedtime", "type": "time", "value": "2016-04-16T08:42:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "fotball", "England"]}, {"field": "author", "value": ["halldis nerg\u00e5rd", "rune petter ness"]}, {"field": "body", "value": ["Skj\u00f8nt offer? Den paljettprydede forfatteren ser ikke ut som hun lider der hun poserer midt i str\u00e5leglansen fra sin private \u00abwall of fame\u00bb, portretter av stjernespillere som Ian Rush, John Barnes og Robbie Fowler fra LFCs mest glori\u00f8se epoke. Flere er blitt personlige venner som f\u00f8lger henne p\u00e5 lanseringsturneen for nyutgitte: \u00abLiverpoolkapteiner\u00bb.", "Aktuell: Gir ut boka \u00abLiverpoolkapteiner\u00bb - dybdeintervjuer med 16 Liverpool-kapteiner fra Ron Yeats til Steven Gerrard. Til h\u00f8sten kommer den p\u00e5 engelsk.", "Alder: 40", "Bosted: Hammersborg, Trondheim", "Familie: Gift med Jostein, sammen har de barna Elias (10) og Elvira (7). Mamma Synn\u00f8ve Beldo Lund er ogs\u00e5 et viktig familiemedlem. Hun bor like ved.", "Karriere: Verdens f\u00f8rste og eneste kvinne med tittelen \u00abOfficial LFC-author\u00bb.", "Har tidligere utgitt: \u00abLiverpoolhjerter\u00bb og \u00abLiverpoolhelter\u00bb, begge som offisielle", "Liverpool-produkter. Har flere styreverv bl.a. i Liverpool FCs offisielle supporterklubb i Norge. Er ogs\u00e5 frilanser og blogger (Liverpoolhjerter.no) og tar oppdrag som foredragsholder, konferansier og skribent. Jobbet i NRK i 13 \u00e5r, og hadde bl.a. ansvar for programmene \u00abBalsam\u00bb og \u00abKvelds\u00e5pent\u00bb. Startet journalistkarrieren som nyhetsreporter", "i TV2. Hadde tidligere flere oppdrag for Youth for Understanding i S\u00f8r-Afrika.", "Utdanning: Journalistutdanning fra H\u00f8gskolen i Stavanger, har ogs\u00e5 studert psykologi og mediefag.", "Lytter til: Mye forskjellig, bl.a. David Bowie, Beatles, Kari Ruesl\u00e5tten, Florence and the Machine.", "Leser: John Williams \u00abStoner\u00bb og gleder seg n\u00e5 til \u00e5 f\u00e5 en ny bokpakke fra Tore Renberg. Ikke flere fotballbiografier p\u00e5 en stund.", "- M\u00f8tet med Paul Ince gjorde mest inntrykk. Ikke i noe intervju har han fortalt hele sin historie, om foreldrene som reiste fra ham som liten, om sl\u00e5ssingen og gjengoppgj\u00f8rene \u2013 eller om kampen for \u00e5 lykkes. At han ville stille sammen med meg p\u00e5 \u00abLindmo\u00bb for \u00e5 snakke om boka og seg selv, var litt av en seier for oss begge.", "Ragnhild Lund Ansnes byr p\u00e5 kaffe og brownies i egen stue p\u00e5 Hammersborg i Trondheim. Lite tyder p\u00e5 at hjemmet er bebodd av en familie ekstremt ihuga Liverpool-supportere. Ingen knallr\u00f8de flagg, skjerf eller drakter \u00e5 se. Skrytebildene av de verdenskjente Liverpool-heltene har mamma hengende p\u00e5 kontoret sitt i havnelager B p\u00e5 Bratt\u00f8ra, vegg i vegg med ektefelle Josteins lydstudio. Her har hun ogs\u00e5 skrevet sin tredje bok om det indre livet i fotballklubben som har millioner av tilhengere over hele kloden. Og flere b\u00f8ker er muligens underveis?", "- Ja, kanskje. Biografien til Paul Ince er ikke skrevet enn\u00e5.", "Ragnhild ler. Livet som fotballforfatter har enn\u00e5 ikke f\u00f8rt til svulmende bankkontoer. Hun har tjent bra, men det meste er investert i nye prosjekter. N\u00e5 ser innsatsen omsider ut til \u00e5 gi resultater. Forlag i flere land \u00f8nsker \u00e5 utgi boka om de 16 Liverpool-kapteinene. Kontrakter er i ferd med \u00e5 skrives.", "Jostein Ansnes, ektefelle", "- Impulsiviteten, humoren, galskapen og gjennomf\u00f8ringsevnene var det jeg f\u00f8rst falt for. Vi har ogs\u00e5 mye \u00e5 prate om, og g\u00e5r aldri tom for emner. Vi er ganske like og stoler fullt og fast p\u00e5 hverandre. Sjalusi er aldri noe tema. Du vet, gamle menn i shorts er ikke s\u00e5 veldig sjarmerende. Ragnhild behandler dessuten superstjernen og vaktmesteren helt likt. Intervjuene hennes er et resultat av likeverdige m\u00f8ter, logring er ikke hennes stil.", "Familien vurderer ogs\u00e5 \u00e5 flytte til fotballbyen for en periode. Barna, Elias p\u00e5 ti og Elvira p\u00e5 sju, har kjempelyst. Begge behersker engelsk brukbar etter flere tidligere bes\u00f8k. Dessuten har familien blitt medeier i et herskapshus i Anfield Road, 150 meter fra favorittklubbens legendariske hjemmearena. Huset er under ombygging og \u00e5pner etter planen som familiehotell med egen pub utp\u00e5 h\u00f8sten. Det kommende belegget bekymrer ingen. Norske supportere fyller tusenvis av hotellsenger i Liverpool hvert \u00e5r. Og stadig flere tar hele familien med p\u00e5 turen.", "- Hvor fotballgal g\u00e5r det egentlig an \u00e5 bli?", "- Ja, du kan sp\u00f8rre ...", "Ragnhild ler igjen og fortsetter p\u00e5 sin milde Finnmarks-dialekt, kjent for mange etter \u00e5rene i NRK.", "- For elleve \u00e5r siden visste jeg ingenting om fotball, og slett ikke at mannen jeg nettopp hadde giftet meg med var Liverpool-supporter av grandiose dimensjoner. Jeg trodde han var en hyggelig musiker og musikkprodusent fra Surnadal. S\u00e5 feil kan man ta.", "Fotballmonsteret \u00e5penbarte seg br\u00e5tt og hemningsl\u00f8st \u2013 og for \u00e5pen scene \u2013 under parets bryllupsreise til Tobago. Bruden var skrekkslagen.", "\u00abMirakelet i Istanbul\u00bb, Mesterliga-finalen mellom Liverpool FC og AC Milan, er for alltid knyttet til datoen 25.5.2005. Da kampen startet, befant brudeparet seg p\u00e5 en fjerntliggende flyplass i Karibien. Brudgommen var potte sur, men hadde booket billettene selv, og kunne ikke skylde p\u00e5 noen. Til sin store overraskelse fikk han tilgang til tv, men Milans tre sk\u00e5ringer i f\u00f8rste omgang \u00f8dela absolutt alt av stemning. Jostein Ansnes enset ikke lenger kvinnen ved sin side, og erkl\u00e6rte bryllupsreisen som totalt mislykket.", "Andre omgang startet like f\u00f8r neste flyavgang. Da kom Liverpool-sk\u00e5ringene i rask rekkef\u00f8lge. I l\u00f8pet av f\u00e5 minutter var stillingen snudd fra 0\u20133 til 3\u20133. Jostein var ellevill og nektet \u00e5 fly videre, men ble kontant skysset ombord.", "Ektefellens sjelekvaler og rabiate hum\u00f8rsvingninger p\u00e5 vei til paradisiske palme\u00f8yer har Ragnhild Lund Ansnes beskrevet utallige ganger i radioinnslag, i foredrag og intervjuer. P\u00e5 den siste flyturen ba hun om kampoppdateringer fra cockpit. Piloten refererte fra resten av kampen og fra ekstraomgangene. Da de til slutt landet sto straffesparkkonkurransen for tur.", "Gode kompiser hjemme i Norge rapporterte direkte til Josteins mobiltelefon. Og midt mellom lamsl\u00e5tte medreisende og m\u00e5pende bakkepersonell kunne LFC-supporteren endelig slippe jubelen l\u00f8s.", "Seiersfesten under vaiende palmegrener har hun ingen innvendinger til. Premien kom ni m\u00e5neder etterp\u00e5.", "\u00abMirakelet i Istanbul\u00bb ble et avgj\u00f8rende vendepunkt i livet til familien p\u00e5 mer enn \u00e9n m\u00e5te. To ble til tre. Men nysgjerrigheten til journalist Ansnes var ogs\u00e5 vekket. Supporterkulturen rundt Liverpool FC ville hun vite mer om. Et stort innsamlingsarbeid startet. Via den offisielle supporterklubben i Norge (40 000 betalende medlemmer) fikk hun tilgang til hundrevis av historier om andre bisarre utslag av lidenskapen til klubben. De beste samlet hun i boka \u00abLiverpoolhjerter\u00bb fra 2010, som ble lansert som et offisielt LFC-produkt.", "Dermed hadde hun ett bein innenfor. Internt i klubben begynte ogs\u00e5 ryktet \u00e5 g\u00e5 om en hardtarbeidende og hyggelig norsk forfatter. Under en helikoptertur i uv\u00e6r og bakrus, fra Flor\u00f8 til \u00e5pningen av et nytt baneanlegg p\u00e5 Stadt, i selskap med Roy Evans, Phil Neal og Bruce Grobbelaar, ble nye varige b\u00e5nd knyttet. Veien til neste bok: \u00abLiverpoolhelter\u00bb (2012) l\u00e5 med ett \u00e5pen.", "Gode venner er tydelige p\u00e5 at Ragnhild ikke har kommet lett til sin posisjon i klubben. Mye seig og seri\u00f8s jobbing ligger bak. Kvinnelig sjarm og ynde holder ikke n\u00e5r etterspurte fotballstjerner, med inngrodd skepsis til britisk presse, skal overbevises om at \u2013 jo da, de kan trygt dele sine innerste tanker og f\u00f8lelser med en norsk journalist.", "Phil Neal, Liverpool FCs mestvinnende spiller gjennom tidene", "- Jeg har m\u00f8tt Ragnhild, mannen hennes og de to barna flere ganger og setter stor pris p\u00e5 dem alle sammen. Jeg f\u00f8ler meg nesten som en bestefar i familien. For seks \u00e5r siden tok den lille datteren hennes de f\u00f8rste skrittene sine sammen med meg i en restaurant i Liverpool. Ragnhild er sv\u00e6rt entusiastisk og har gjort en fantastisk fin jobb med intervjuene og b\u00f8kene sine om LFC-spillerne. Jeg har ogs\u00e5 v\u00e6rt hjemme hos henne i Trondheim. Kontakten mellom LFC-milj\u00f8et og den norske supporterklubben er tett og n\u00e6r. Jeg har bes\u00f8kt flere av lokalavdelingene og har slik sett mye av det vakre landet deres.", "- Ingen er s\u00e5 breddfull av detaljert faktakunnskap som fotballnerder. \u00c5 feile i dette milj\u00f8et f\u00f8rer fort til tap av troverdighet. Som kvinne har jeg sannsynligvis ogs\u00e5 mindre slingringsmonn enn mannlige kolleger fordi machokulturen er s\u00e5 inngrodd.", "Ragnhild fornemmer at hun n\u00e5 m\u00f8tes med st\u00f8re respekt blant engelske enn norske fotballeksperter. Historiene i \u00abLiverpoolhelter\u00bb var da ogs\u00e5 noe helt nytt, fordi hun stilte totalt andre sp\u00f8rsm\u00e5l til ikonene enn det som har v\u00e6rt vanlig i britisk presse. Slik fikk hun fram vesentlige hendelser fra spillernes oppvekst og voksenliv, skjebner som garvede britiske sportsjournalister ikke ante noe som helst om.", "I Norge er tonen annerledes, litt mer s\u00e5nn nedlatende \u00ablille venn\u00bb-holdninger, synes Liverpool-kjenneren.", "I innspurten med sine \u00abLiverpoolkapteiner\u00bb manglet forfatteren \u00e9n person, den viktigste av dem alle: Steven Gerrard, kaptein gjennom 12 viktige \u00e5r, men reservert og sky, og sv\u00e6rt skeptisk til alt som minner om presse. \u00c5 fullf\u00f8re bokprosjektet uten Gerrard var utenkelig. Midt i bestrebelsene p\u00e5 \u00e5 sikre seg en avtale, sprang ogs\u00e5 bomben om at spiller nr. 8 skulle slutte og starte i Los Angeles Galaxy. Pressekorpsets jakt p\u00e5 Liverpool-kapteinen ble mer massivt enn noensinne.", "I flere \u00e5r har Ragnhild hjulpet ham i hans veldedighetsorganisasjon 23 Foundation. Det var pay back time.", "- Avtalen ble spikret, i et lite rom p\u00e5 toppen av Hotel Hilton. Angsten for \u00e5 bli starstucked var der, selv om jeg aldri ellers sliter med intervjunerver. Natta f\u00f8r sov jeg d\u00e5rlig. S\u00e5 sto vi der, rett overfor hverandre. Nesten aggressivt startet han grillingen av meg: Hva vil du? Hvem er du? Hva skal du bruke intervjuet til?", "Helt siden barndommen har Ragnhild oppfattet seg som en isbryter, den eneste taletrengte i en familie med mor, far og stores\u00f8ster som aldri snakket i utrengsm\u00e5l. Fra tidlige barne\u00e5r s\u00e5 hun det som sitt ansvar b\u00e5de \u00e5 f\u00e5 og holde praten i gang.", "Som journalist har isbryterferdighetene v\u00e6rt til stor nytte. I m\u00f8te med vanskelige intervjuobjekter har Ragnhild Lund Ansnes ogs\u00e5 erfart at samtalen lett l\u00f8sner n\u00e5r hun tar sjansen p\u00e5 \u00e5 by litt p\u00e5 seg selv. Og f\u00f8r m\u00f8tet med sin aller st\u00f8rste fotballhelt hadde hun gjort omfattende forberedelser. P\u00e5 et bord l\u00e5 to Liverpool-drakter. Den ene, i stor st\u00f8rrelse, var dekket av autografene til 15 tidligere Liverpool-kapteiner. Den andre, i liten st\u00f8rrelse, med nummer \u00e5tte p\u00e5 ryggen, tilh\u00f8rte Ragnhilds s\u00f8nn Elias. Journalisten tok seg tid til \u00e5 fortelle om s\u00f8nnen, som sto midt mellom mamma og pappa, og tusenvis av andre fans p\u00e5 supportertribunen The Kop da Gerrard spilte sin aller siste hjemmekamp 16.mai 2015.", "Plutselig oppdaget foreldrene at s\u00f8nnen gr\u00e5t. Ikke stille og forsiktig, men hulkende s\u00e5 hele kroppen ristet. Gr\u00e5ten smittet over p\u00e5 mor og far, og fra dem til en voksende gruppe supportere p\u00e5 store deler av tribunen.", "- Mens jeg fortalte, s\u00e5 jeg at t\u00e5rene lurte seg fram i Gerrards \u00f8yne. Han kikket bort p\u00e5 autografene p\u00e5 den andre drakten og s\u00e5 navnene til spillere som var hans helter fra barndommen. Trolig forsto han at prosjektet mitt omfattet mye mer enn ham, og at jeg ikke bare var en vanlig journalist. Jeg var ogs\u00e5 mamma og supporter. Han satte seg \u2013 og stemmen forandret seg fullstendig. Svarene kom fort, nesten f\u00f8r sp\u00f8rsm\u00e5lene var ferdigstilt. Da \u00abmin\u00bb halvtime var over, varslet sekret\u00e6ren om at tida var ute, men han ristet p\u00e5 hodet, sa det var ok \u00e5 snakke mer.", "Hvit- og svartflekkede Pepsi stryker seg rundt mammas ben. Natta har v\u00e6rt kort. Et av barna dr\u00f8mte vondt.", "B\u00e5de Ragnhild og mannen reiser mye. Om f\u00e5 dager legger hun igjen kursen mot Liverpool. Styrevervet i supporterklubben byr p\u00e5 forpliktelser. Et av medlemmene, med en heftig sykdomshistorie, skal oppleve sin f\u00f8rste kamp etter en lang rehabiliteringsperiode. Under oppholdet l\u00e5ner han og medhjelperne Liverpool-leiligheten til familien Ansnes. Under kampen f\u00e5r han VIP-behandling.", "N\u00e5r Ragnhild og Jostein er ute og reiser, overtar mormor Synn\u00f8ve ansvaret for barn, dyr og alt annet i rekkehuset p\u00e5 Hammersborg. Synn\u00f8ve har solgt hjemmet sitt i Alta for \u00e5 bo i n\u00e6rheten yngstedatteren og hennes familie.", "- Navnet Ragnhild betyr visst \u00abden sterke\u00bb. Betydningen passer godt p\u00e5 v\u00e5r Ragnhild. Hun hadde en sterk personlighet fra starten. I sm\u00e5skolen tok hun ekstra vare p\u00e5 en venninnene som guttene mobbet. Hun likte \u00e5 skrive, og fortalte i 3. klasse at hun jobbet med en roman. Jeg er nesten forferdet over alt hun har f\u00e5tt til i Liverpool-milj\u00f8et, men egentlig ikke forbauset. Hun har en fantastisk evne til \u00e5 komme inn p\u00e5 folk.", "- Uten mamma hadde det ikke g\u00e5tt. Hun st\u00f8tter oss i ett og alt, ogs\u00e5 i min beslutning om \u00e5 si opp jobben i NRK, for \u00e5 f\u00f8lge dr\u00f8mmene mine. Min siste bok er derfor dedikert til henne og til svigermor, de viktigste kapteinene i v\u00e5re liv.", "Ragnhild husker oppveksten i Alta som trygg og varm. Besteforeldrene bodde like i n\u00e6rheten. En dag s\u00f8strene var ute og rodde med bestefar, spurte han Kristin, den eldste, hva hun ville bli.", "- Hun kikket seg rundt, og s\u00e5 kanskje en hvit flystripe over himmelen. \u00ab\u00c6 vil bli flyger,\u00bb svarte hun. \u00abJa, ja, bli flyger, du,\u00bb svarte bestefar sindig. Han var den eneste som aldri lo av Kristins flyverdr\u00f8mmer. I dag er hun pilot i SAS.", "Ragnhild fant tidlig ut at hun likte \u00e5 skrive. Ni \u00e5r gammel avsl\u00f8rte hun sine framtidsdr\u00f8mmer for mamma. Hun ville bli forfatter.", "Ragnhilds store sorg er at faren d\u00f8de s\u00e5 altfor tidlig. F\u00f8r starten p\u00e5 Liverpool-eventyret.", "- Pappa var veldig sportsinteressert. Kanskje heiet han p\u00e5 Tottenham? Et gammelt Tottenham-skjerf i sakene hans kan tyde p\u00e5 det, men jeg vet ikke sikkert. Som 61-\u00e5ring d\u00f8de han br\u00e5tt under et orienteringsl\u00f8p. Av hjerteinfarkt. Sorgen var ubeskrivelig.", "Kort tid etter farens d\u00f8d oppdaget familien at han hadde f\u00e5tt et barn med en annen. Ei lita jente p\u00e5 noen ganske f\u00e5 m\u00e5neder.", "- Vi visste ingenting. Sjokket var voldsomt. S\u00e6rlig for mamma. Men hun opps\u00f8kte den lille familien og valgte \u00e5 anerkjenne pappas datter.", "Ragnhild kikker ut av vinduene, ut p\u00e5 fjorden og fjellene. Hun er selv unnfanget i Trondheim, under moren og farens studietid p\u00e5 l\u00e6rerh\u00f8gskolen og p\u00e5 NTH. Hit inviterer hun ogs\u00e5 halvs\u00f8ster Sigrid til \u00e5rlige sommerferieopphold.", "- Jeg har f\u00e5tt en s\u00f8ster. Og mine barn elsker henne. \u00c5 inkludere henne i familien er det viktigste verdivalget jeg noensinne har tatt. Og jeg har f\u00e5tt en stor gave.", "Ragnhild stryker katten varsomt over nakken.", "Men selv i familien Ansnes er det grenser for raushet og toleranse. S\u00e6rlig p\u00e5 fotballfronten.", "Da s\u00f8nnen Elias skulle feire sin f\u00f8rste bursdag som skolegutt var ikke hele klassen orientert om familiens preferanser i det engelske fotballandskapet \u2013 og en matboks med Manchester United-symboler dukket fram fra en av pakkene.", "- B\u00e5de far og s\u00f8nn holdt maska. Giveren opplevde ikke ubehag. Men utenfor h\u00f8revidde var Josteins reaksjon av det krystallklare slaget.", "Ragnhild biter tennene sammen og ram herming renner ut av den ene munnviken: \u00abDenne greia skal ut av MITT hus!\u00bb.", "Bursdagsbarnet, derimot, forsto fort at her hadde han noe \u00e5 kj\u00f8psl\u00e5 med. Matboksen var plutselig det fineste han eide. Far m\u00e5tte betale dyrt for \u00e5 f\u00e5 hatobjektet fjernet fra hjemmet.", "Forkj\u00e6rligheten for engelske fotballag g\u00e5r ofte i arv fra far til s\u00f8nn, fra foreldre til barn.", "Flertallet av dagens Liverpool-supportere er godt og vel f\u00f8rti. Lagets labre prestasjoner de siste \u00e5rene har f\u00f8rt til lite annen nyrekruttering enn avkom fra egen stall.", "Selv er hun supporter p\u00e5 livstid uansett hva som skjer. Rundt 60 kamper har hun f\u00e5tt med seg p\u00e5 engelske baner. Men helgens bortekamp mot Bournemouth rekker hun ikke.", "I stedet blir det storslagen feiring av lille Elviras sju\u00e5rsdag hjemme i Trondheim.", "Og dukker en ildr\u00f8d Man Utd-matboks opp p\u00e5 gavebordet, fikser familien sikkert ogs\u00e5 det.", "Vil du lese flere portretter? Klikk her:", "http://www.adressa.no/tema/Portrettet/"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f1e83bd36eb1a5ffdbdeec720b091bf7aa4c7271f126f1498452c1cbd2cf21e2"}, {"field": "createtime", "value": "2017-05-01T15:50:49.000Z"}, {"field": "description", "value": "Noen ofrer mer for kj\u00e6rligheten enn andre. Ragnhild Lund Ansnes har gjort ektefellens fotballidenskap til et altoppslukende livsprosjekt."}, {"field": "dominantimage", "value": "http://www.adressa.no/pluss/magasin/article12604576.ece/uby037/ALTERNATES/w980-default/Ansnes2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1b6dd2d33548af512c4365f834806b60cb03dfa2.jpg?599ab728"}, {"field": "dominantthumbnaildimensions", "value": "300x169"}, {"field": "heading", "value": ["Mrs. Liverpool -adressa.no", "Fatal bryllupsreise", "Mirakelet i Istanbul", "- Godt at vi ikke ble buret inne begge to. Josteins oppf\u00f8rsel var egnet til \u00e5 vekke mistanke. Underveis m\u00e5tte jeg forklare et par skulende sikkerhetsvakter om \u00e5rsaken til det utagerende kroppsspr\u00e5ket, husker Ragnhild.", "Steven Gerrards t\u00e5rer", "Ragnhild fortvilte. Hva skulle hun gj\u00f8re? Hjelpen kom fra en annen Liverpool-legende, Jamie Carragher.", "Ukjent halvs\u00f8ster", "Verdifull Man Utd-boks", "- Trusler om \u00e5 bli gjort arvel\u00f8s ved overgang til andre favorittklubber funker fortsatt i de fleste familier, skratter Ragnhild, som h\u00e5per at trener J\u00fcrgen Klopp greier \u00e5 gjenopprette gammel storhet."]}, {"field": "id", "value": "1b6dd2d33548af512c4365f834806b60cb03dfa2"}, {"field": "keyword", "value": ["Ukeadressa", "Portrettet", "fotball", "England"]}, {"field": "keywords", "value": "Ukeadressa,Portrettet,fotball,England"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["pepsi", "manchester united"]}, {"field": "kw-concept", "value": ["britisk presse", "familie", "offisielle supporterklubb", "barn", "bok"]}, {"field": "kw-entity", "value": ["hotel hilton", "foundation", "elvira", "finnmarks", "anfield road", "hammersborg", "h\u00f8gskolen", "lindmo", "ragnhild og jostein", "elias", "phil neal og bruce grobbelaar", "los angeles galaxy", "portrettet", "liverpoolkapteiner", "tottenham", "liverpoolhjerter", "karibien", "kristin", "h. hit", "sigrid", "liverpool fc", "bratt\u00f8ra", "mesterliga", "official lfc", "liverpoolhelter", "john barnes og robbie fowler", "man utd", "kvelds\u00e5pent", "balsam", "the kop", "youth for understanding", "stoner", "stadt", "ansnes"]}, {"field": "kw-location", "value": ["england", "s\u00f8r-afrika", "alta", "istanbul", "surnadal", "stavanger", "bournemouth", "trondheim", "milan", "norge", "tobago", "flor\u00f8"]}, {"field": "kw-pageclass", "value": "article"}, {"field": "kw-person", "value": ["jostein ansnes", "paul ince", "ian rush", "bruce grobbelaar", "robbie fowler", "steven gerrard", "john williams", "jamie carragher", "synn\u00f8ve beldo lund", "ragnhild lund ansnes", "ron yeats", "john barnes", "phil neal", "roy evans", "tore renberg", "j\u00fcrgen klopp"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12604576.ece/uby037/ALTERNATES/w980-default/Ansnes2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mrs. Liverpool"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/16/Mrs.-Liverpool-12604584.ece"}, {"field": "pageclass", "value": ["article"]}, {"field": "publishtime", "value": "2016-04-16T08:42:54.000Z"}, {"field": "recs-articleid", "value": "12604584"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-16T08:42:54.000Z"}, {"field": "recs-rawtitle", "value": "Mrs. Liverpool -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Noen ofrer mer for kj\u00e6rligheten enn andre. Ragnhild Lund Ansnes har gjort ektefellens fotballidenskap til et altoppslukende livsprosjekt."}, {"field": "thumbnail", "value": "http://content-thumbnail.cxpublic.com/content/thumbnail200x150/1b6dd2d33548af512c4365f834806b60cb03dfa2.jpg?599ab728"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-21T10:34:16.000Z"}, {"field": "title", "value": "Mannens Liverpool-lidenskap ble Ragnhilds livsprosjekt"}, {"field": "url", "value": "http://www.adressa.no/pluss/magasin/2016/04/16/Mrs.-Liverpool-12604584.ece"}, {"field": "urlhash", "value": "1b6dd2d33548af512c4365f834806b60cb03dfa2"}], "score": 0.37994993, "siteId": "9222270286501375973", "id": "1b6dd2d33548af512c4365f834806b60cb03dfa2"}

