{"fields": [{"field": "modifiedtime", "type": "time", "value": "2012-04-11T12:03:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["torbj\u00f8rn helle", "professor emeritus", "institutt for kjemisk prosessteknologi", "ntnu"]}, {"field": "body", "value": ["Saken oppdateres.", "Hva var for eksempel \u00e5rtusenets viktigste oppfinnelse? Sp\u00f8rsm\u00e5let ble stilt av flere i USA. B\u00e5de en stor enqu\u00eate blant historikere, og Time Magazine konkluderte med at \u00e5rtusenets mest betydningsfulle oppfinnelse var Johann Gutenbergs utvikling av en effektiv trykkemetode.", "I dag vil mange v\u00e6re overrasket over denne konklusjon, og foresl\u00e5 at for eksempel datamaskinen er viktigere. Men datamaskinen og andre elektroniske instrumenter som vi n\u00e5 har, er oppfunnet s\u00e5 nylig at effekten p\u00e5 samfunnet er uavklart. Gutenbergs oppfinnelse skjedde f\u00f8r \u00e5r 1500, s\u00e5 den har p\u00e5virket v\u00e5re samfunn i mer enn 500 \u00e5r.", "Men var det egentlig Gutenberg som oppfant trykkingen? Var det ikke kineserne? Mange hevder dette. Det kan v\u00e6re grunn til \u00e5 se n\u00f8yere p\u00e5 saken.", "Kineserne oppfant i alle fall papiret. Men deres skriftkultur var allerede da gammel. Opprinnelig, for 4000 \u00e5r siden, skrev de p\u00e5 horn og bein, i hovedsak med magiske form\u00e5l. Skrifttegnene her er beslektet med dagens, noe som illustrerer landets lange og ubrutte kulturtradisjon.", "Etter hvert skrev kineserne trivialiteter p\u00e5 bambusbiter, og viktige tekster p\u00e5 silke. Etter tradisjonen ble papir oppfunnet av Ts'ai Lun, i \u00e5r 105 e.Kr. Ts'ai laget sitt papir av mulb\u00e6rtreets bast. Basten gir lange fibre. Slikt papir blir klumpet p\u00e5 grunn av de lange fibrene, det blir tynt og delvis gjennomsiktig, men forholdsvis sterkt. Papiret m\u00e5tte v\u00e6re slik, for det erstattet silken, og m\u00e5tte derfor ikke avvike for mye fra den.", "Kineserne skrev med pensel. Fargen trekker gjennom papiret, s\u00e5 man skrev bare p\u00e5 den ene siden. Slik er det fortsatt for h\u00e5ndlaget papir.", "I et keiserlig dekret fra 593 e. Kr. beordres trykking av noen buddhistiske tekster. Det eldste daterte trykk som er funnet er fra 862. Trykkplaten var av tre, der man skar ut materiale slik at bare symbolene sto igjen som relieff.", "I \u00e5r 1041 oppfant kineseren Bi Sheng flyttbare typer av brent leire. De kunne brukes p\u00e5 ny etter fullf\u00f8rt trykkoppgave. Men antallet og den vidl\u00f8ftige utforming av de kinesiske skrifttegnene gjorde l\u00f8se typer mindre nyttige der enn i Europa, som har f\u00e6rre enn 30 symboler.", "Kineserne voktet vel p\u00e5 papirmakerkunsten. Ca. \u00e5r 750 l\u00e6rte perserne den, og ytterligere 500 \u00e5r gikk f\u00f8r europeerne gjorde det. \u00c5rsaken var is\u00e6r kirkens motstand, for papiret kom fra muslimske land. Europa brukte pergament, laget av sau- eller kalveskinn. Pergament er tykkere, stivere og sterkere enn papir, men langt dyrere. I motsetning til det kinesiske papiret, skrev man p\u00e5 begge sider.", "H\u00f8ymiddelalderens framvekst av bystater, som Venezia og Firenze i Italia, og Hansabyene i Nord-Europa, skapte maktstrukturer utenom kirken. Handelsinteressene trengte effektivt regnskap og korrespondanse. De hadde f\u00e6rre religi\u00f8se fordommer og likte det billige papiret. I senmiddelalderen ble kirken svekket, med splittelse og \u00f8konomiske problemer etter svarted\u00f8den. Stadig flere kunne lese og skrive.", "\u00c5 lage en pergamentbok krevde flere \u00e5rsverk, s\u00e5 b\u00f8ker var kostbare klenodier. Behovet for mer effektiv bokproduksjon var p\u00e5trengende. Dette var ogs\u00e5 vel erkjent. En del \u00abblokkb\u00f8ker\u00bb ble laget med utsk\u00e5rne treplater, men kvaliteten ble d\u00e5rlig.", "Kineserne hadde klart dette; hvorfor da ikke europeerne? Forklaringen ligger i hovedsak i forskjellen mellom kinesisk og europeisk papir, noe forskerne p\u00e5 omr\u00e5det synes \u00e5 ha oversett. Det kinesiske papiret var tynt, mykt og f\u00f8yelig, lik silken det opprinnelig erstattet. Det europeiske papiret skulle erstatte pergament, og m\u00e5tte derfor v\u00e6re stivt, hardt og ugjennomsiktig, for skrift p\u00e5 begge sider. Kinesernes treplater med utsk\u00e5rne symboler ble p\u00e5smurt farge, det myke papiret ble lagt p\u00e5, og str\u00f8ket med en b\u00f8rste for god fargeoverf\u00f8ring. P\u00e5 det stive europeiske papiret ga denne metoden helt utilfredsstillende trykkresultat.", "Mange fors\u00f8k ble gjort, f\u00f8r Johann Gutenberg til slutt fant l\u00f8sningen. Gutenberg var gullsmed, og l\u00f8ste to problem. Det f\u00f8rste hang sammen med gullsmedyrket. Han laget metallformer for st\u00f8ping av sm\u00e5 staver med individuelle bokstavtyper. Gutenberg var sv\u00e6rt n\u00f8yaktig med avretting av typene, s\u00e5 alle fikk jevn kontakt med papiret. Etter trykking ble enkelttypene s\u00e5 benyttet p\u00e5 ny.", "Det andre problemet Gutenberg l\u00f8ste, synes n\u00e5 som en selvf\u00f8lgelighet, men var tidligere oversett. Han forsto at det kreves en sv\u00e6rt h\u00f8y belastning p\u00e5 trykkplaten for et godt trykkresultat. For god fargeoverf\u00f8ring m\u00e5 hver type belastes med flere kilo. En hel side krever belastningen p\u00e5 flere tonn. Gutenberg brukte skrupresser fra vinproduksjon for \u00e5 gi tilstrekkelig trykk. Trykkplater av tre t\u00e5ler ikke slik belastning.", "Gutenbergs prosess var klar ca. 1445. Hans f\u00f8rste oppdrag var ironisk nok avlatsbrev for kirken. Det viktigste verket var hans bibel, som forel\u00e5 trykt i 1455, i et opplag p\u00e5 rundt 180 eksemplarer. Selv etter v\u00e5re m\u00e5l er den trykkteknisk nesten perfekt. Gutenbergs trykkeprosess ble beholdt uendret i 300 \u00e5r.", "Trykkekunsten spredde seg som en lavine. I \u00e5r 1500 var det bare i Venezia 150 boktrykkere, som hadde levert i alt 4000 b\u00f8ker. I Europa som helhet ble det f\u00f8r \u00e5r 1500 trykt over 30000 boktitler.", "Boka fikk raskt en funksjon i samfunnet, som virker kjent p\u00e5 oss. Luthers oversettelse av nytestamentet ble spredd i over 100000 eksemplarer f\u00f8r hans d\u00f8d i 1546. Utbredelsen av hans skrifter var nok \u00e5rsaken til at han ikke delte skjebne med reformatoren John Hus i B\u00f6hmen, som ble brent p\u00e5 b\u00e5let i 1415.", "Og bokmengden \u00f8kte bare raskere etter 1500. Frie tenkere utvekslet oppfatninger; kunnskapsniv\u00e5et \u00f8kte. Fra 1600-tallet fikk man opplysningstiden, som endret historieoppfatningen og samfunnet ellers. Prosessen var basert p\u00e5 trykt informasjon.", "Gutenbergs trykkmetode har slik hatt avgj\u00f8rende betydning p\u00e5 verdenshistorien de siste 500 \u00e5r, s\u00e5 konklusjonen om at det var \u00e5rtusenets viktigste oppfinnelse er godt begrunnet."]}, {"field": "category0", "value": "meninger"}, {"field": "contenthash", "value": "6eb5cb35c6d807bd74d29e5f284b6ba17f74850d86d93575575ba1f17029d2c7"}, {"field": "createtime", "value": "2017-04-30T15:11:46.000Z"}, {"field": "description", "value": "Ved \u00e5rtusenskiftet for ti \u00e5r siden, s\u00e5 man seg tilbake for \u00e5 vurdere hva som hadde v\u00e6rt tusen\u00e5rets viktigste begivenhet p\u00e5 ulike felt."}, {"field": "dominantimage", "value": "http://www.adressa.no/incoming/article1374766.ece5/ALTERNATES/w980-default/gutenberg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48ec29fb686d0f5d4f4c9b16699cafe31373244c.jpg?59865506"}, {"field": "dominantthumbnaildimensions", "value": "300x169"}, {"field": "heading", "value": "Verdens viktigste oppfinnelse -adressa.no"}, {"field": "id", "value": "48ec29fb686d0f5d4f4c9b16699cafe31373244c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "home-and-garden"}, {"field": "kw-concept", "value": ["papir", "\u00e5rtusenets viktigste oppfinnelse", "europeisk papir", "viktigste oppfinnelse"]}, {"field": "kw-entity", "value": ["bi sheng", "lun", "time magazine", "venezia og firenze", "b\u00f6hmen", "venezia 150", "hansabyene", "a. b\u00e5de", "nord-europa"]}, {"field": "kw-location", "value": ["europa", "italia"]}, {"field": "kw-pageclass", "value": "article"}, {"field": "kw-person", "value": ["john hus", "johann gutenberg"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1374766.ece5/ALTERNATES/w980-default/gutenberg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdens viktigste oppfinnelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1558101.ece"}, {"field": "pageclass", "value": ["article"]}, {"field": "publishtime", "value": "2010-12-01T09:13:12.000Z"}, {"field": "recs-articleid", "value": "1104051"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-01T09:13:12.000Z"}, {"field": "recs-rawtitle", "value": "Verdens viktigste oppfinnelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Ved \u00e5rtusenskiftet for ti \u00e5r siden, s\u00e5 man seg tilbake for \u00e5 vurdere hva som hadde v\u00e6rt tusen\u00e5rets viktigste begivenhet p\u00e5 ulike felt."}, {"field": "thumbnail", "value": "http://content-thumbnail.cxpublic.com/content/thumbnail200x150/48ec29fb686d0f5d4f4c9b16699cafe31373244c.jpg?59865506"}, {"field": "thumbnailfullheightdimensions", "value": "200x1557"}, {"field": "timestamp", "value": "2017-08-05T23:30:14.000Z"}, {"field": "title", "value": "Verdens viktigste oppfinnelse"}, {"field": "url", "value": "http://www.adressa.no/meninger/article1558101.ece"}, {"field": "urlhash", "value": "48ec29fb686d0f5d4f4c9b16699cafe31373244c"}], "score": 0.7085017, "siteId": "9222270286501375973", "id": "48ec29fb686d0f5d4f4c9b16699cafe31373244c"}

