{"fields": [{"field": "modifiedtime", "type": "time", "value": "2012-06-18T12:26:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg var i gang med \u00e5 \u00f8ve inn denne forestillingen da jeg snakket med en av mine onkler i USA p\u00e5 telefonen. Han spurte hva jeg holdt p\u00e5 med, jeg fortalte om Comedian Harmonists, og han ble i fyr og flamme, forteller Rita Abrahamsen. Hun er selv j\u00f8de og er selvf\u00f8lgelig sterkt engasjert i hovedtemaet i \u00abComedian Harmonists\u00bb, som hadde premiere p\u00e5 Tr\u00f8ndelag Teater i g\u00e5r kveld. Forestillingen forteller ikke bare om en vokalgruppe med voldsom suksess, men ogs\u00e5 om nazistenes behandling av j\u00f8dene under krigen og forflatningen av kulturen som j\u00f8dehatet medf\u00f8rte. - I forlengelsen av dette er jeg ogs\u00e5 opptatt av v\u00e5rt forhold til annerledeshet i Norge i dag. Alle ford\u00f8mmer nazistenes forflatning av den tyske kulturen, men er vi tilstrekkelig \u00e5pne for mangfold? Stykket om Comedian Harmonists inneholder riktignok mye fin musikk, men det er slett ikke bare show. Det er et seri\u00f8st teaterstykke som forteller en viktig historie, sier Rita Abrahamsen.", "I Frimurerlogen", "At hennes egen familie hadde et n\u00e6rt forhold til det tyske, delvis j\u00f8diske ensemblet som hadde omtrent samme posisjon p\u00e5 30-tallet som The Beatles hadde p\u00e5 60-tallet, var hun alts\u00e5 ikke klar over f\u00f8r hun var i godt gang med pr\u00f8vene. Hennes onkel i USA fortalte at han og flere av br\u00f8drene hans hadde opplevd dem p\u00e5 scenen i Frimurerlogen, og at vokalgruppa hadde blitt med hjem til Rita Abrahamsens besteforeldre etterp\u00e5. - Kort tid etter at de kom sammen i 1927, fikk Comedian Harmonists en voldsom suksess, ikke bare i Tyskland, men internasjonalt. De sang sin tids popul\u00e6rmusikk, som i stykket blir karakterisert som en mellomting mellom Brahms og blues, alts\u00e5 en kombinasjon av europeisk og nyere amerikansk tradisjon, forteller Rita Abrahamsen.", "Gruppa ble delt i to i 1935, da det ble innf\u00f8rt forbud mot j\u00f8der p\u00e5 scenen. De tre j\u00f8diske medlemmene av den opprinnelige gruppa fortsatte p\u00e5 egen h\u00e5nd under navnet Comedy Harmonists, og de kunne bare opptre utenlands. Det var denne gruppa som var i Trondheim i 1938. - Etter konserten var de p\u00e5 bes\u00f8k hos mine besteforeldre i leiligheten over butikken de drev p\u00e5 Abrahamsen-hj\u00f8rnet ved Bakke bru. Dagen etter spiste de lunsj i Palmehaven f\u00f8r Comedy Harmonists tok Hurtigruta s\u00f8rover, forteller Rita Abrahamsen.", "Europa for farlig", "Etter den siste konserten i Fredrikstad tyder alt p\u00e5 at Europa var i ferd med \u00e5 bli for et farlig oppholdssted for en j\u00f8disk vokalgruppe. Medlemmene kom seg raskt til USA og Australia. Den unike suksesshistorien som for noen \u00e5r siden ble dramatisert for teater i Tyskland, var dermed slutt. Sangerne overlevde krigen, og en av dem levde inntil for noen f\u00e5 \u00e5r siden. Komedien anmeldes i morgendagens avis.", "TRYGVE LUNDEMO"]}, {"field": "category0", "value": "kultur"}, {"field": "contenthash", "value": "7ac295145083b2174dd0934484228382cd91512c2d11726cfe35259b98606b36"}, {"field": "createtime", "value": "2016-06-18T12:34:31.000Z"}, {"field": "description", "value": "Rita Abrahamsens besteforeldre og onkler opplevde Comedian Harmonists p\u00e5 scenen i Trondheim i 1938 - rett f\u00f8r krigen gjorde livet utrygt for dem alle."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3e57ab42de0d0e1b5d630c2bb5211347a3f77c01.jpg?58c15b0f"}, {"field": "dominantthumbnaildimensions", "value": "256x256"}, {"field": "heading", "value": "Popstjerner p\u00e5 hjemmebes\u00f8k -adressa.no"}, {"field": "id", "value": "3e57ab42de0d0e1b5d630c2bb5211347a3f77c01"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["krigen", "besteforeldre", "gruppa", "voldsom suksess", "vokalgruppe", "onkel", "j\u00f8disk", "j\u00f8de", "scene"]}, {"field": "kw-entity", "value": ["frimurerlogen", "the beatles", "comedy harmonists", "brahms", "bakke", "palmehaven", "tr\u00f8ndelag teater", "comedian harmonists", "hurtigruta"]}, {"field": "kw-location", "value": ["europa", "australia", "trondheim", "fredrikstad", "norge", "tyskland"]}, {"field": "kw-pageclass", "value": "article"}, {"field": "kw-person", "value": "rita abrahamsen"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Popstjerner p\u00e5 hjemmebes\u00f8k"}, {"field": "og-type", "value": "article"}, {"field": "og-url", "value": "http://www.adressa.no/kultur/article137200.ece"}, {"field": "pageclass", "value": ["article"]}, {"field": "publishtime", "value": "2002-04-18T07:21:15.000Z"}, {"field": "recs-articleid", "value": "2703908"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2002-04-18T07:21:15.000Z"}, {"field": "recs-rawtitle", "value": "Popstjerner p\u00e5 hjemmebes\u00f8k -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Rita Abrahamsens besteforeldre og onkler opplevde Comedian Harmonists p\u00e5 scenen i Trondheim i 1938 - rett f\u00f8r krigen gjorde livet utrygt for dem alle."}, {"field": "thumbnail", "value": "http://content-thumbnail.cxpublic.com/content/thumbnail200x150/3e57ab42de0d0e1b5d630c2bb5211347a3f77c01.jpg?58c15b0f"}, {"field": "thumbnailfullheightdimensions", "value": "200x1025"}, {"field": "timestamp", "value": "2017-03-09T13:39:27.000Z"}, {"field": "title", "value": "Popstjerner p\u00e5 hjemmebes\u00f8k"}, {"field": "url", "value": "http://www.adressa.no/kultur/article137200.ece"}, {"field": "urlhash", "value": "3e57ab42de0d0e1b5d630c2bb5211347a3f77c01"}], "score": 0.89020276, "siteId": "9222270286501375973", "id": "3e57ab42de0d0e1b5d630c2bb5211347a3f77c01"}

