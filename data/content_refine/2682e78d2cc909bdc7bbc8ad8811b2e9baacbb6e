{"fields": [{"field": "modifiedtime", "type": "time", "value": "2012-04-17T22:20:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arne sell\u00e6g"}, {"field": "body", "value": ["Saken oppdateres.", "I bj\u00f8rkeliene glitrer det i gull i h\u00f8stsola n\u00e5r vi kj\u00f8rer \u00f8stover fra Sandvika i Lierne til G\u00e4ddede p\u00e5 svensk side. Langs de store sj\u00f8ene i Nordli er det \u00abstraka v\u00e4gen\u00bb til nabolandet. Her er det ingen geografiske skiller. Riksgrensen krysser Murusj\u00f8en.", "Her har folk og rovdyr passert mer eller mindre uforstyrret i n\u00e6r sagt alle tider. Til og med tr\u00f8nderdialekten i Lierne har et snev av svensk. En slipper \u00e5 sl\u00e5 over til engelsk n\u00e5r vi stikker innom kaf\u00e9en p\u00e5 G\u00e4ddede, sentret i gamle Frostviken kommune, slik man m\u00e5 mange andre steder i Norden der engelsk lettere blir forst\u00e5tt enn spr\u00e5ket i nabolandet.", "Riksgrensen gj\u00f8r en ekstra sving inn i Sverige p\u00e5 disse traktene. Landet og naturen peker ogs\u00e5 \u00f8stover. Det er dit mange av de store elvene flyter. I vest har Lifjellet og Steinfjellet v\u00e6rt naturlige hindre for kontakt mot resten av Tr\u00f8ndelag, nesten helt frem til 1950-\u00e5rene da de f\u00f8rste hel\u00e5rsveiene var noenlunde p\u00e5 plass. Kontakt og forbindelser mot Sverige har v\u00e6rt like naturlig for libygger og r\u00f8yrvikinger som kontakt vestover mot resten av Namdalen.", "Fraflytting og forgubbing", "Geografi, lynne og kultur har i stor grad v\u00e6rt felles med innbyggerne i de gamle svenske kommunene Frostviken og Hotagen. Gifterm\u00e5l har v\u00e6rt inng\u00e5tt. Handel og n\u00e6ringsliv har g\u00e5tt h\u00e5nd i h\u00e5nd. De verste hindre for samarbeide var tollstasjonene p\u00e5 Murumoen og Valsj\u00f6byen, men de er borte for lengst.", "F\u00f8r dro libygger og andre namdalinger over til J\u00e4mtland for \u00e5 skaffe seg godt betalt arbeide. I dag g\u00e5r str\u00f8mmen den andre veien. Takket v\u00e6re v\u00e5re oljeinntekter er det Norge som er blitt Gosen, og som lokker svensker over grensen med utsikter til solid fortjeneste. Likevel sliter bygdene p\u00e5 begge sider av grensen med fraflytting og forgubbing.", "Det skal n\u00e5 bli annerledes. Kommunepolitikere p\u00e5 hver side av riksgrensen har spyttet i nevene og satt i gang et samarbeidsprosjekt som knapt har sin like i Norden. Lokalpolitikerne vil mer eller mindre viske ut hele riksgrensen, og gj\u00f8re slutt p\u00e5 den kjente \u00absvingen\u00bb inn i Sverige. J\u00e4mter og namdalinger skal bli et mer ens folkeslag selv om svenskekronen fortsatt vil v\u00e6re mindre verd enn den norske.", "Felles skole", "P\u00e5 idrettsplassen utenfor Tunnsj\u00f8 skole i Lierne er ungene i full gang med konkurranser i friidrett, norske og svenske elever om hverandre, denne vakre h\u00f8stdagen vi bes\u00f8ker bygda.", "Du ser selvsagt ikke forskjell. Av og til er det ogs\u00e5 vanskelig \u00e5 h\u00f8re forskjell ettersom noen snakker et slags norsk-svensk blandingsspr\u00e5k. Knapt et par kilometer unna g\u00e5r riksgrensen. Skal folket i Tunnsj\u00f8grenda, til Sandvika som er kommunesentret i Lierne, m\u00e5 de ta veien via Sverige, en svensk riksveibit som stort sett bare nordmenn har glede av, og der det til og med var h\u00f8yrekj\u00f8ring den gangen alle andre svensker kj\u00f8rte p\u00e5 venstre side!", "Det er felles idrettsdag for elevene ved Jormvatnet skole i Str\u00f6msund og Tunnsj\u00f8 skole i Lierne. To ganger i m\u00e5neden er det felles skoledag, en gang i Jorm og neste i Tunnsj\u00f8.", "Foreldreinitiativ", "- Det var foreldrene selv som tok initiativet til en et felles skoleopplegg fordi de fryktet nedleggelser b\u00e5de i Jorm og Tunnsj\u00f8. Med et felles skoleopplegg ble det straks flere elever, og det var st\u00f8rre sjanser for \u00e5 bevare skolene, forklarer rektor Ardis Lindman ved Tunnsj\u00f8 skole.", "Hun er selv norsk, men har bodd i Sverige i mange \u00e5r. Hun er s\u00e5gar lokalpolitiker i Str\u00f6msund kommune, og dermed et utmerket eksempel p\u00e5 den svensk-norske forbr\u00f8dringen. Tunnsj\u00f8 skole har i dag 17 elever, mens det er ni elever ved Jormvatnet skole som ligger 24 km unna.", "Noen helt \u00abvanlig\u00bb undervisning er det ikke de dagene svenske og norske unger m\u00f8tes. Mye skjer utend\u00f8rs, ikke helt unaturlig i bygder der villmarka n\u00e5r helt inn til skoleporten. Likevel l\u00e6rer de norske elevene litt mer om broderfolket, og vice versa for svenskene, enn det som st\u00e5r i de vanlige pensum. Og s\u00e5 har Tunnsj\u00f8 skole tatt etter den svenske skikken med matservering p\u00e5 skolen, til elevenes store begeistring.", "Ikke bare idyll", "Elevene selv da, hva mener de?", "Det var stort sett bare godord \u00e5 h\u00f8re p\u00e5 idrettsbanen i Tunnsj\u00f8, enten det var norske eller svenske unger vi snakket med. Daniel (9), elev ved Tunnsj\u00f8 skole, var derimot ikke begeistret for riktig alt:", "- Det er inte roligt n\u00e4r de kastar konglar p\u00e5 meg, svarer han p\u00e5 svensk-norsk. Med svensk mamma og norsk far er ogs\u00e5 han et typisk grensetilfelle.", "- Artigst er det n\u00e4r vi er i Jorm fordi der har de klatrestativ, er Daniels konklusjon.", "Muligheter til felles skoler er blant de prosjekt som st\u00e5r p\u00e5 prioriteringslisten i samarbeidsprosjektet. Da tenker man seg et samarbeid ogs\u00e5 for flere skoler enn Tunnsj\u00f8 og Jormvatn. Dette er et prosjekt kommunepolitikerne \u00f8nsker skal videref\u00f8res, og som har f\u00e5tt anerkjennelse fra de lokale skolemyndighetene i de to kommunene.", "Det kan bli mer enn felles skoler \u00e5 forholde seg til for grenseboerne i Namdalen og J\u00e4mtland.", "Felles lensmannskontor", "P\u00e5 lensmannskontoret i Sandvika treffer vi lensmann Hallgeir Buran med over 20 \u00e5rs tjeneste i grensekommunen. Han ser gjerne at han f\u00e5r selskap fra den andre siden av riksgrensen. G\u00e5r det som kommunene \u00f8nsker, kan det bli ett lensmanns/politikontor for hele regionen i l\u00f8pet av et par \u00e5r.", "Lensmann Buran i Lierne hilser velkommen et formalisert samarbeid. P\u00e5 det uformelle planet har de hatt kontakt med svenskene i mange \u00e5r.", "- Jeg ser store fordeler med et felles lensmannskontor selv om vi er to land med ulik lovgivning. I dag er vi fire politifolk i distriktet, to i Nordli og to p\u00e5 G\u00e4ddede. Det er store omr\u00e5der vi skal passe p\u00e5, forklarer lensmann Buran.", "Han f\u00e5r full st\u00f8tte fra sin sjef, politimester Trond Prytz i Nord-Tr\u00f8ndelag politidistrikt.", "- Vi mener det er fullt mulig \u00e5 f\u00e5 dette til. Saken har v\u00e6rt dr\u00f8ftet med ledelsen b\u00e5de i det norske og svenske justisdepartementet, og der har vi s\u00e5 langt f\u00e5tt positive reaksjoner, forteller politimesteren.", "Han mener lensmennene p\u00e5 hver siden av grensen b\u00f8r starte samarbeidet i det sm\u00e5, helst med saker som ikke krever regel- og lovendringer.", "- Er det mulig at svenske politifolk f\u00e5r politimyndighet i Norge?", "- Det er fullt mulig, og det har skjedd f\u00f8r. Etterforskning og domstolsbehandling m\u00e5 selvsagt skje etter vedkommende lands lover og regelverk, svarer Trond Prytz.", "Hallgeir Buran har ikke noe imot at svenske politifolk blir \u00e5 finne bak skranken ved lensmannskontoret i Lierne, eller p\u00e5 trafikkontroll langs norske veier i grensetraktene.", "Men uten v\u00e5pen", "- Et felles lensmannskontor betyr at vi f\u00e5r tilgang p\u00e5 st\u00f8rre ressurser. Trafikken over grensen er s\u00e5 stor at det er naturlig \u00e5 se regionen under ett, forklarer Lierne-lensmannen.", "Mens svensk politi har revolveren i beltet n\u00e6r sagt hvor de g\u00e5r, m\u00e5 norsk politi sp\u00f8rre om lov hos h\u00f8yere politiinstanser for \u00e5 hente frem v\u00e5pnene.", "Ett felles lensmannskontor vil likevel ikke bety at libyggen i fremtiden vil m\u00f8te den lokale \u00absheriffen\u00bb med colten i beltet. Svenske politifolk blir nok n\u00f8dt til \u00e5 gjemme bort revolveren n\u00e5r de opererer p\u00e5 norsk side. P\u00e5 det feltet blir det neppe noen samordning, til tross for alt snakk om politisamarbeid.", "Rovdyr i grensetraktene", "Man kan knapt snakke om Lierne og grensetraktene i Namdalen uten \u00e5 snakke om bj\u00f8rn og rovdyr, kanskje den enkeltsaken som opptar flest, b\u00e5de i og utenfor kommunene. P\u00e5 svensk side n\u00e6rmest yngler det av bj\u00f8rn, og jakt p\u00e5 bj\u00f8rn er snart like vanlig som elgjakt. Rovdyr er et mindre kontroversielt tema p\u00e5 svensk side enn i Lierne og R\u00f8yrvik, men s\u00e5 finnes det knapt en sau lenger i denne delen av sveariket.", "Hvor vanlig bj\u00f8rnen er, fikk vi se med selvsyn da vi kom over en diger, fersk bj\u00f8rneruse midt i et veikryss bare kilometeren fra G\u00e4ddede sentrum. Uten at folk s\u00e5 ut som de brydde seg i s\u00e6rlig grad. Hadde den samme rusa blitt funnet i et veikryss i Sandvika, hadde nok tonen v\u00e6rt en annen.", "Et utvidet samarbeid over grensen vil v\u00e6re utenkelig uten at ogs\u00e5 bj\u00f8rn og rovdyr er med. Det har selvsagt samarbeidsprosjektet tenkt p\u00e5, og selskapet Nina naturdata i R\u00f8yrvik har f\u00e5tt i oppdrag \u00e5 kartlegge stammen av bj\u00f8rn og jerv i grenseomr\u00e5dene. P\u00e5 veien mot R\u00f8yrvik er noen kyr som g\u00e5r og beiter ned mot Tunnsj\u00f8en, og en del reinskinn spikret p\u00e5 en fj\u00f8svegg, det n\u00e6rmeste vi kommer dyreriket. Ikke s\u00e5 mye som en elg er \u00e5 se dager f\u00f8r elgjakten starter.", "Geir Flakken som er daglig leder i Nina naturdata, har f\u00e5tt ansvaret for \u00e5 lage et utkast til rovdyrprosjektet:", "- Vi s\u00f8ker om \u00e5 f\u00e5 radiomerke bj\u00f8rn og jerv, men vi vil ogs\u00e5 radiomerke sau og tamrein. Hensikten er \u00e5 kartlegge skadeomfang, og vandringer av b\u00e5de rovdyr og husdyr, forklarer Flakken, som holder til i R\u00f8yrvik.", "I f\u00f8rste omgang s\u00f8kes det om midler til radiomerkingen.", "Som kjent bryr verken bj\u00f8rn eller jerv seg synderlig om hvor riksgrensen g\u00e5r. Villmark er det p\u00e5 begge sider av streken.", "Det er ikke bare bamsen som bryr seg lite om grensepasseringene.", "Lilefse med svenskesmak", "Det gj\u00f8r ogs\u00e5 folk flest i stort omfang, og det er da ogs\u00e5 selve grunnlaget for hele prosjektet.", "I S\u00f8rli har den kjente Li-bakeren, John Helge Inderdal alltid levd i n\u00e6r kontakt med svenskene. Det vesle tettstedet Jule ligger ikke mange kilometerne fra svenskegrensen og den enda mindre svenske grensebyen Valsj\u00f6byen, som neppe kan kalles \u00abby\u00bb i norsk terminologi.", "Inne i skogholtet like f\u00f8r Jule dukker det frem et sant virvar av bygninger. Her holder Lierne Bakeri til, preget av gjentatte p\u00e5bygninger og utvidelser. Det snakkes svensk i korridorer og blant buldrende kakemaskiner.", "Her ligger en av de st\u00f8rste n\u00e6ringsmiddelbedriftene i hele Midt-Norge med over 100 ansatte. En tredjepart av dem er svensker. P\u00e5standen om at uten svenskene stopper Lierne Bakeri, kan Inderdal trygt underskrive p\u00e5. Svensk arbeidskraft har v\u00e6rt et must etter at Inderdal tok steget fra kj\u00f8kkenet til mor og gjorde industri ut av de tradisjonelle lilefsene. De fleste svenskene som jobber ved bakeriet, er unge jenter, mange er uke- og m\u00e5nedspendlere med hjemmeadresse i \u00d6stersunds-traktene. Det er en stor utfordring for Inderdal og Lierne Bakeri \u00e5 f\u00e5 flest mulig svensker til \u00e5 bosette seg. Korttidsengasjement, som naturlig nok blir resultatet n\u00e5r de ansatte er unge uke- og m\u00e5nedspendlere, blir i lengden kostbart. Inderdal er ikke bare forn\u00f8yd med Lierne kommune som han synes gj\u00f8r for lite for \u00e5 legge til rette for tomter og boligbygging i S\u00f8rli.", "Driften g\u00e5r mer eller mindre d\u00f8gnet rundt hos Li-bakeren. Veksten i omsetningen er s\u00e5 sterk at Inderdal regner med \u00e5 m\u00e5tte \u00f8ke staben med ti ansatte i \u00e5ret.", "Lokkes av norske kroner", "For tiden er en god del av de svenske jentene innkvartert i campingvogner like ved fabrikken. Om snart tar Inderdal i bruk mobile hus for \u00e5 gi plass for enda flere svenske jenterDet er ingen tvil om hva som lokker unge jenter fra \u00d6stersund til de store skoger i Lierne.", "Alle vi snakket med hadde svaret klart: L\u00f8nna s\u00e5 klart! I tillegg skr\u00f8t de fleste av Lierne Bakeri som en trivelig arbeidsplass selv om det er lite med diskotek og offentlige ableg\u00f8yer p\u00e5 kveldstid. I en av campingvognene finner vi Therese H\u00f8gberg, Ulrica Nilsson og Josefine Carman, alle 22 \u00e5r og fra \u00d6stersund. Therese og Ulrica er i S\u00f8rli for andre gang, mens Josefine har sitt f\u00f8rste engasjement ved bakerifabrikken.", "- Her tjener vi mellom 120 og 130 norske kroner timen. Det er 20-30 kroner mer enn det vi f\u00e5r i tilsvarende jobb i Sverige. I tillegg har vi ogs\u00e5 valutafordelen som utgj\u00f8r vel ti kroner for hver hundrelapp vi tjener. I min siste jobb i \u00d6stersund var timel\u00f8nnen 80 svenske kroner timen. Det er klart vi vil til S\u00f8rli, kommenterer Ulrica Nilsson som sammen med Therese en gang tidligere var ett \u00e5r ved bakeriet.", "Fabrikksjefen selv ser sm\u00e5 problemer med at over tredjedelen av staben er utlendinger, men det hadde blitt mer igjen til lokalsamfunnet hvis flere hadde valgt \u00e5 bosette seg i Lierne.", "- Det vi opplever som den st\u00f8rste ulempen ved \u00e5 ligge s\u00e5 n\u00e6r grensen, er den store forskjellen p\u00e5 svensk og norsk arbeidsgiveravgift. Den forhindrer oss i \u00e5 ta inn deltidsansatte, noe vi ofte har bruk for, forklarer Inderdal.", "G\u00e5r videre", "I forrige uke m\u00f8ttes ordf\u00f8rerne i de fire kommunene, Lierne, R\u00f8yrvik, Str\u00f6msund og Krokom til en dagskonferanse i Str\u00f6msund for \u00e5 stake ut veien videre. De tre ordf\u00f8rerne og en varaordf\u00f8rer var skj\u00f8nt enige om at forprosjektet har v\u00e6rt s\u00e5pass positivt at de finner all grunn til \u00e5 s\u00f8ke om Interreg-midler for \u00e5 finansiere prosjektet som n\u00e5 skal over fra id\u00e9er til konkrete beslutninger. De ulike kommunestyrene har ogs\u00e5 mer eller mindre enstemmig g\u00e5tt inn for at prosjektet m\u00e5 fortsette. Samtidig blir det b\u00e5de fra politikerne og folk vi har snakket med, advart mot \u00e5 gape for h\u00f8yt, men heller utvikle samarbeidet steg for steg. - Jeg er livredd for at hele prosjektet blir et m\u00e5l i seg selv, og s\u00e5 glemmer vi \u00e5 gjennomf\u00f8re alle de sm\u00e5, praktiske tingene. Klarer vi det siste, hilser jeg prosjektet velkommen, sier John Helge Inderdal - som kanskje mer enn noen annen har daglig f\u00f8ling med det \u00e5 bo i et grenseland."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "2ec020c43f88ab01c2b625b8b1d2446c34d1401f208ebdfe20937fd35d9e9422"}, {"field": "createtime", "value": "2015-08-28T08:45:13.000Z"}, {"field": "description", "value": "I traktene mellom Namdalen og J\u00e4mtland kan riksgrensen mer eller mindre forsvinne. Folk vil som bj\u00f8rnen, bevege seg fritt. Et unikt prosjekt i nordisk sammenheng foresl\u00e5r blant annet felles skole, politi, lege og avgifter."}, {"field": "dominantimage", "value": "http://www.adressa.no/incoming/article1267678.ece5/ALTERNATES/w980-default/nhtLidok18"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2682e78d2cc909bdc7bbc8ad8811b2e9baacbb6e.jpg?597c6c98"}, {"field": "dominantthumbnaildimensions", "value": "300x169"}, {"field": "heading", "value": "Grensetrakter uten riksgrense -adressa.no"}, {"field": "id", "value": "2682e78d2cc909bdc7bbc8ad8811b2e9baacbb6e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-concept", "value": ["svensk side", "felles lensmannskontor", "skole", "svenske politifolk", "norsk", "felles skole", "svensk"]}, {"field": "kw-entity", "value": ["lifjellet og steinfjellet", "inderdal og lierne bakeri", "tunnsj\u00f8 og jormvatn", "interreg", "g\u00e4ddede", "frostviken", "j\u00e4mtland", "str\u00f6msund og krokom", "murumoen og valsj\u00f6byen", "str\u00f6msund og tunnsj\u00f8", "namdalen og j\u00e4mtland", "lierne og r\u00f8yrvik", "therese og ulrica", "tunnsj\u00f8", "murusj\u00f8en", "nina", "josefine", "tunnsj\u00f8en", "jormvatnet", "jorm og tunnsj\u00f8", "ulrica nilsson og josefine carman", "s\u00f8rli", "tunnsj\u00f8grenda", "frostviken og hotagen", "valsj\u00f6byen", "jorm", "namdalen", "lierne bakeri", "jule", "nordli"]}, {"field": "kw-location", "value": ["daniel", "midt-norge", "str\u00f6msund", "norden", "sverige", "tr\u00f8ndelag", "gosen", "sandvika", "norge", "nord-tr\u00f8ndelag", "\u00f6stersund", "r\u00f8yrvik"]}, {"field": "kw-pageclass", "value": "article"}, {"field": "kw-person", "value": ["ardis lindman", "therese h\u00f8gberg", "josefine carman", "ulrica nilsson", "trond prytz", "geir flakken", "hallgeir buran", "john helge inderdal"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1267678.ece5/ALTERNATES/w980-default/nhtLidok18"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Grensetrakter uten riksgrense"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1159072.ece"}, {"field": "pageclass", "value": ["article"]}, {"field": "publishtime", "value": "2008-09-26T07:41:31.000Z"}, {"field": "recs-articleid", "value": "1494412"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-09-26T07:41:31.000Z"}, {"field": "recs-rawtitle", "value": "Grensetrakter uten riksgrense -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "I traktene mellom Namdalen og J\u00e4mtland kan riksgrensen mer eller mindre forsvinne. Folk vil som bj\u00f8rnen, bevege seg fritt. Et unikt prosjekt i nordisk sammenheng foresl\u00e5r blant annet felles skole, politi, lege og avgifter."}, {"field": "thumbnail", "value": "http://content-thumbnail.cxpublic.com/content/thumbnail200x150/2682e78d2cc909bdc7bbc8ad8811b2e9baacbb6e.jpg?597c6c98"}, {"field": "thumbnailfullheightdimensions", "value": "200x3616"}, {"field": "timestamp", "value": "2017-07-29T11:08:08.000Z"}, {"field": "title", "value": "Grensetrakter uten riksgrense"}, {"field": "url", "value": "http://www.adressa.no/nyheter/dokument/article1159072.ece"}, {"field": "urlhash", "value": "2682e78d2cc909bdc7bbc8ad8811b2e9baacbb6e"}], "score": 0.7566923, "siteId": "9222270286501375973", "id": "2682e78d2cc909bdc7bbc8ad8811b2e9baacbb6e"}

