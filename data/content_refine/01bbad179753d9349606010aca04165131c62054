{"fields": [{"field": "modifiedtime", "type": "time", "value": "2012-04-17T11:26:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- De aller fleste som g\u00e5r p\u00e5 visning, har et ganske overflatisk blikk p\u00e5 boligen. Vi rusler rundt i rom etter rom, ser p\u00e5 gulv og vegger, p\u00e5 fargesammensetninger, materialer og flis, p\u00e5 hvordan viktige rom som kj\u00f8kken og bad er organsiert og innredet - og det var det.", "Fagfolk tenker framover", "\u00c5 kj\u00f8pe bolig er en stor og viktig investering. \u00c5 betale litt ekstra for gode r\u00e5d fra fagfolk f\u00f8r man skriver kj\u00f8pekontrakt kan v\u00e6re fornuftig.", "- Noen sjekker mot tilstandsrapport, og kan lese seg fram til utbedringer som m\u00e5 gj\u00f8res i n\u00e6r framtid, men hva med alt som st\u00e5r for tur om noen \u00e5r, sp\u00f8r Espen Fuglesang retorisk. De fleste har ikke kompetanse til \u00e5 vurdere n\u00e5r vinduer har n\u00e5dd maks levetid, n\u00e5r badet m\u00e5 pusses opp igjen eller n\u00e5r taket b\u00f8r skiftes eller restaureres.", "Unders\u00f8k borettslags\u00f8konomien", "Det finnes ulike eieformer; eneboliger, selveierleilighet i et sameie, obligasjonsleilighet, bolig p\u00e5 festet grunn, leilighet i aksjelag - og leilighet i borettslag.", "- Leilighet i borettslag er fint, bare man er klar over egen betalingsevne og skj\u00f8nner hvilke forpliktelser man har. Det viktigste er \u00e5 vite at det er innskudd pluss andel fellesgjeld som er kj\u00f8pesummen. Innskuddet kan variere fra 10 000 kroner til 1 million, og fellesgjelden kommer i tillegg som m\u00e5nedlig husleie. Problemene p\u00e5 nybygde borettslag har v\u00e6rt lave innskudd og h\u00f8y fellesgjeld, ofte med fem \u00e5rs avdragsfrihet p\u00e5 fellesgjelden. De som kj\u00f8per seg inn p\u00e5 lave innskudd trenger ingen kredittvurdering og mangler de magem\u00e5l, kan de f\u00e5 store problemer n\u00e5r avdragene begynner \u00e5 l\u00f8pe. Dersom renta stiger i tillegg, kan husleien gj\u00f8re et hopp fra 6000 til 19 000 kroner.", "S\u00f8rg for nye tegninger", "Dersom du kj\u00f8per en bolig som er bygget om og har f\u00e5tt ny planl\u00f8sning, skal det foreligge nye og godkjente plantegninger p\u00e5 dette. I motsatt fall kan man risikere at bygningsmyndigheten beordrer at boligen skal tilbakef\u00f8res til sin opprinnelige plan.", "- Dette er viktig. Jeg har opplevd at en bolig som ble kj\u00f8pt for 1,5 millioner kroner m\u00e5tte rives ned innvendig. Den nye eieren satt igjen med en bolig som var null verdt.", "Forbered deg til visning", "Kontakt banken, sjekk l\u00e5nemulighetene og ta h\u00f8yde for renteoppgang. Be om salgsoppgave med takst- og boligsalgsrapport og gj\u00f8r deg kjent med objektet. Merk deg feil og skader som er p\u00e5vist i rapportene.", "Sjekk om boligareal i loft og kjeller har r\u00f8mningsvei og lysforhold etter dagens krav.", "Vurder \u00e5 ta med en takstmann p\u00e5 visning.", "- Her lukter det kjeller!", "- Det er i grunnen bare en finere m\u00e5te \u00e5 si at her er det mugg, sier Fuglesang. Lukter det i kjelleren er det fuktproblemer, s\u00e5 enkelt er det.", "Pass p\u00e5 at arbeidet i boligen er fagmessig utf\u00f8rt.", "- Ta flislegging for eksempel; dersom flisen er hel i starten p\u00e5 rapporten, men er kuttet ned til 10 cm p\u00e5 motsatt vegg - da er det ikke fagmessig utf\u00f8rt, sier takstmannen. Et bad kan for\u00f8vrig se fint ut og v\u00e6re \u00abnylig restaurert\u00bb, men likevel v\u00e6re moden for oppgradering. Forventet levetid for et bad er normalt 15 \u00e5r, men ogs\u00e5 nye bad har stor skadefrekvens. Pass p\u00e5 at badet er satt opp av fagfolk og at restaureringen omfatter utskifting av r\u00f8r og sluk.", "Fellene p\u00e5 badet", "Dersom fugene har sprekker eller flisa sitter l\u00f8st, indikerer det at platene bak er i bevegelse og trolig fuktskadet.", "Sp\u00f8r n\u00e5r dusjkabinettet ble satt inn, det kan ha kommet til nylig - for \u00e5 skjule skader.", "God ventilasjon er viktig fuktsikring. Naturlig avtrekk kan g\u00e5 over tak og i luftventil over d\u00f8r.", "Synlig muggsopp i gulvet i dusjsonen er normalt ingen fuktskade, men sopp som vokser opp p\u00e5 s\u00e5perester.", "- Dersom badet er oppf\u00f8rt i tr\u00e5d med v\u00e5tromsnormen, s\u00e5 m\u00e5 dette dokumenteres og v\u00e6re kontraktfestet dersom den skal v\u00e6re gyldig i en klagesak.", "Utvendig sjekk", "Takstein som er over 40 \u00e5r ligger an til restaurering eller utskifting, og koster mellom 150 - 200 000 kroner. Flate tak er en risikokonstruksjon, med innvendig avrenning og problemer knyttet til lufting. D\u00e5rlig isolasjon av tak kan ogs\u00e5 gi problemer. For hus som har arker og utspring er det vanskelig \u00e5 f\u00e5 dampsperren tett, og her oppst\u00e5r ofte fuktskader. - For \u00e5 si det s\u00e5nn; dersom huset ditt er det eneste som st\u00e5r uten sn\u00f8, har du et problem. Og vakre istapper fra takrennene er heller ikke et godt tegn, sier Fuglesang.", "Se opp for r\u00e5teskade", "Loft som er innredet av ufagl\u00e6rte er utsatt. En klassisk feil er \u00e5 fullisolere skr\u00e5tak og glemme luftspalter og slurve med plast - dette kan gi store r\u00e5teskader p\u00e5 kledningen. Dette er lettest \u00e5 se rundt vinduene og nederst p\u00e5 kledningen.", "Takrenner og nedl\u00f8p m\u00e5 hele tiden holdes rene og \u00e5pne. Dersom r\u00f8rene g\u00e5r tett blir det ofte frostsprekker i sammenf\u00f8yningene, som igjen f\u00f8rer til at vannet finner vei i veggen og gir fuktskader.", "G\u00e5r ut p\u00e5 dato", "N\u00e5r vinduene blir 20 \u00e5r og eldre, er det vanlig at de punkterer; de dugger og f\u00e5r et gr\u00e5tt felt mellom glassene. Det m\u00e5 nevnes at vinduer fra perioden 1965-1980 kan inneholde PCB, et giftig stoff som medf\u00f8rer ekstra kostnader p\u00e5 deponi.", "Skorsteinen er normalt moden for utskifting eller rehabilitering etter ca 50 \u00e5r.", "Dersom du kj\u00f8per en bolig der det har v\u00e6rt fyrt med olje, b\u00f8r du vite at for oljetanker som er over 30 \u00e5r, er det fare for rust og sprekkdannelser slik at oljes\u00f8l kan sive ut i grunnen. \u00c5 skifte ut forurenset masse kan koste flere hundre tusen kroner. Brannvesenet i kommunene har oversikt og vet om du har en oljetank nedgravet i hagen.", "Vannr\u00f8r og kloakkr\u00f8r som er fra 1960 gror igjen.", "P\u00e5 trygg grunn", "Eldre hus som st\u00e5r p\u00e5 stein og fjellgrunn, har ofte krypkjeller. Her er det h\u00f8y luftfuktighet og store temperaturforskjeller og vanskelig med lufting, som i sin tur gir kondens og r\u00e5teskader.", "Grunnmuren er uhyre viktig for huset, og setningsskader og sprekker m\u00e5 utbedres. I verste fall kan huset synke s\u00e5 mye at det m\u00e5 rives.", "Drenering og fukt i kjeller er \u00e5rsak til mange klagesaker.", "- P\u00e5 takstrapporten kan det st\u00e5 \u00abregistrert fukt i nord\u00f8stre hj\u00f8rne\u00bb. Det h\u00f8res kanskje ikke s\u00e5 ille ut, men i virkeligheten kan det bety store kostnader, sier Fuglesang. Dersom huset st\u00e5r i en skr\u00e5ning med fall mot huset, m\u00e5 man vite at vannet ledes riktig bort fra kjeller og ut p\u00e5 sidene av huset. Ta forbehold i bud, f\u00f8r du har sjekket dette, anbefaler takstmannnen."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "dccbfa1d88d1db62aeb7e4420bed98d1671ab7ac77dd186bea795695348068a1"}, {"field": "createtime", "value": "2017-04-30T10:22:23.000Z"}, {"field": "description", "value": "Det finnes mange feller for en som ikke ser opp ned p\u00e5 ei fj\u00f8l eller ei flis. Dette er noen av dem:"}, {"field": "dominantimage", "value": "http://www.adressa.no/incoming/article1275848.ece5/ALTERNATES/w980-default/Boligsak-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01bbad179753d9349606010aca04165131c62054.jpg?598eddc0"}, {"field": "dominantthumbnaildimensions", "value": "300x169"}, {"field": "heading", "value": "Viktige sjekkpunkt p\u00e5 visning -adressa.no"}, {"field": "id", "value": "01bbad179753d9349606010aca04165131c62054"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["visning", "bolig", "bad", "fagmessig utf\u00f8rt", "hus", "sjekk", "kj\u00f8pe", "kjeller", "lave innskudd", "tak", "viktige sjekkpunkt"]}, {"field": "kw-pageclass", "value": "article"}, {"field": "kw-person", "value": "espen fuglesang"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1275848.ece5/ALTERNATES/w980-default/Boligsak-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Viktige sjekkpunkt p\u00e5 visning"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1188285.ece"}, {"field": "pageclass", "value": ["article"]}, {"field": "publishtime", "value": "2008-11-07T08:15:14.000Z"}, {"field": "recs-articleid", "value": "1522706"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-11-07T08:15:14.000Z"}, {"field": "recs-rawtitle", "value": "Viktige sjekkpunkt p\u00e5 visning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det finnes mange feller for en som ikke ser opp ned p\u00e5 ei fj\u00f8l eller ei flis. Dette er noen av dem:"}, {"field": "thumbnail", "value": "http://content-thumbnail.cxpublic.com/content/thumbnail200x150/01bbad179753d9349606010aca04165131c62054.jpg?598eddc0"}, {"field": "thumbnailfullheightdimensions", "value": "200x2390"}, {"field": "timestamp", "value": "2017-08-12T10:51:44.000Z"}, {"field": "title", "value": "Viktige sjekkpunkt p\u00e5 visning"}, {"field": "url", "value": "http://www.adressa.no/forbruker/hjem/article1188285.ece"}, {"field": "urlhash", "value": "01bbad179753d9349606010aca04165131c62054"}], "score": 0.5666428, "siteId": "9222270286501375973", "id": "01bbad179753d9349606010aca04165131c62054"}

