{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Hilde og Christian var studenter og sm\u00e5barnsforeldre da de kj\u00f8pte en kvart firemannsbolig p\u00e5 Sverresborg. Innredningen m\u00e5tte med andre ord foreg\u00e5 p\u00e5 budsjett. Det var derfor vanskelig \u00e5 ikke sl\u00e5 til da en Slettvoll-sofa dukket opp til spottpris p\u00e5 Finn.no.", "\u00abUff, den er stor og stygg og jeg vil egentlig ikke ha en s\u00e5nn sofa. Men jeg trenger noe \u00e5 sove p\u00e5 i ledige stunder!\u00bb Noe s\u00e5nt var det Hilde tenkte. Dermed kom to tosetere i h\u00f8y kvalitet inn i stua p\u00e5 Sverresborg. Topp kvalitet, men s\u00f8rgelig voksne i stilen. Og alts\u00e5 gr\u00e5. Her m\u00e5tte det kompenseres. Hilde malte resolutt et digert bilde med ruter i ulike farger.", "- Det henger ikke lenger her n\u00e5, det var ingen som syntes det bildet var spesielt fint, for \u00e5 si det s\u00e5nn, ler Hilde. Men det tilf\u00f8rte farger.", "N\u00e5 er det i stedet puter, et strikket lappeteppe - mor i Rogaland svinger pinnene - og ulike interi\u00f8relementer som st\u00e5r for fargetilf\u00f8rselen. En knallbl\u00e5 ramme p\u00e5 det store speilet over sofaen. En appelsingul lampe over sofabordet. Det gr\u00f8nne hj\u00f8rneskapet med gule knotter. Puter i lilla, gult, oransje og gr\u00f8nt. Alt ensfarget - men i hver sin farge.", "LES OGS\u00c5: Derfor er det viktig at vi omgir oss med farger - ute og inne", "- De sterke fargene fungerer ogs\u00e5 som et fellestrekk som binder ulike m\u00f8bler sammen. Vi har kj\u00f8pt og arvet, og ting passet jo ikke til hverandre. N\u00e5 har vi s\u00e5 mange farger at alt passer inn, uansett, sier Hilde. Mettede farger av alle slag er blitt den r\u00f8de tr\u00e5den.", "Det er to og et halvt \u00e5r siden familien flyttet inn i Fridtjof Nansens vei. I den forrige boligen, p\u00e5 Tyholt, var det en ganske annen stil som gjaldt.", "- Den hadde vi tapetsert med gamle aviser, hadde en gammel symaskin st\u00e5ende til pynt, og det gikk i hvitt og beige - du skj\u00f8nner? Jeg har egentlig aldri v\u00e6rt en s\u00e5nn fargeperson f\u00f8r. Men s\u00e5 sa det bare pang, ler Hilde.", "Hun tror det kan ha med livsfasen \u00e5 gj\u00f8re. Som sm\u00e5barnsmor ble hun lei av \u00e5 ta hensyn til om ting passet inn. N\u00e5 passer alt inn, bare det har sterke farger. Birks kunst blir prikken over i-en, og hele hjemmet har f\u00e5tt et muntert, lekent preg.", "- Vi er jo en sm\u00e5barnsfamilie. Og jeg tror unger liker farger, jeg.", "Det gj\u00f8r visst bestem\u00f8dre ogs\u00e5. Hildes mor har bidratt med mange av fargeklattene. Ikke bare har hun strikket et stort lappeteppe med ensfargede lapper i klare farger, men hun har ogs\u00e5 forsynt datteren med en mengde Hay-puter.", "- Ja, de er ikke akkurat noe en kj\u00f8per p\u00e5 budsjett, ler Hilde.", "- Mamma syntes vi trengte puter, tilf\u00f8yer hun.", "Vi f\u00e5r h\u00f8re at Hilde har vokst opp med en interi\u00f8rinteressert mor av typen som bruker interi\u00f8rarkitekt og kjenner sin designverden.", "- Selv bryr jeg meg mindre om slikt og f\u00f8lger ikke med p\u00e5 trender. Dessuten ville det fungert d\u00e5rlig med dyr design og sm\u00e5barn.", "Hilde er nemlig i besittelse av en god porsjon selvinnsikt og vet at hun ikke ville ha hatt et avslappet forhold til striper og hakk i dyre m\u00f8bler. Da er det bedre \u00e5 ikke ha dem i denne livsfasen. Christian og Hilde vil ha et hjem som t\u00e5ler \u00e5 brukes, b\u00e5de av egne og andres barn.", "- Vi vil ikke stelle oss slik at vi m\u00e5 g\u00e5 rundt og v\u00e6re strenge hele tiden, sier Hilde.", "Med unntak av et bord og noen lamper paret kj\u00f8pte da studiel\u00e5net ble avl\u00f8st av l\u00f8nningspose, er alle m\u00f8bler kj\u00f8pt brukt. F\u00f8rste stasjon for alt som hentes hjem er kjelleren, der det sprayes og males over en lav sko.", "- Christian er veldig flink til \u00e5 spraye jevnt. Jeg er mer ut\u00e5lmodig, og det blir ikke alltid like bra, sier Hilde, og p\u00e5peker at begge var fagarbeidere f\u00f8r Trondheim gjorde dem til akademikere.", "T\u00f8mrerfag og grafikerfag kommer til nytte n\u00e5r et hjem skal pusses opp og fargesettes. For fargevalgene er ikke helt tilfeldig, selv om Hilde bedyrer at alt passer inn. P\u00e5 kj\u00f8kkenet var det turkisbl\u00e5 fliser i sprutsonen. De fikk selskap av en oransje vegg.", "LES OGS\u00c5: Dette rekkehuset p\u00e5 Sverresborg er fargesatt av en av landets fremste eksperter. Skal du male huset? Se hva du b\u00f8r tenke p\u00e5!", "- Det er komplement\u00e6rfarger, forklarer Hilde. Alts\u00e5 farger som st\u00e5r p\u00e5 hver sin side av fargesirkelen og s\u00e5 \u00e5 si motsetter seg hverandre.", "P\u00e5 denne oransje veggen finner vi ogs\u00e5 to andre saker som er verdt \u00e5 nevne, nemlig Christians urteheis og et vellykket takvindu. Far i familien er glad i \u00e5 lage mat og kunne nok ha \u00f8nsket seg litt mer arbeidsplass p\u00e5 kj\u00f8kkenet. Derfor har han utnyttet plassen i h\u00f8yden. Etter en ombygging av firemannsboligen for \u00e5 ta i bruk loftsetasjen som boligareal, ble det nemlig l\u00f8ftet tak og overlys p\u00e5 kj\u00f8kkenet. En kasse, noen trinser og et tau og vips s\u00e5 hadde Christian laget en urteheis som gj\u00f8r at urtene kan bo i varmen oppunder takvinduet og heises ned etter behov.", "Ombyggingen som f\u00f8rte til at leilighetene i andre etasje fikk tilgang til firemannsboligens loft, skjedde p\u00e5 slutten av 80-tallet og var tegnet av Svein Skibnes. Arealet som tidligere var til fellestrapp, er n\u00e5 brukt til interne trapper. Loftets takoppl\u00f8ft og takvinduer forsyner leiligheten med lys som blant annet kanaliseres inn p\u00e5 badet i etasjen under.", "- Jeg falt for denne trappa opp til loftet da jeg s\u00e5 bildet av prospektet, sier Hilde.", "Den, og s\u00e5 den gule d\u00f8ra. Den gang syntes hun den var skikkelig sprek i fargen. I dag blekner den mot alle fargeklattene som er blitt b\u00e5ret inn via den etter at familien Aasb\u00f8 Hammer flyttet inn.", "LES OGS\u00c5: - Jeg kj\u00f8rte nylig forbi et gr\u00e5tt hus i regnv\u00e6r og sa til kona mi, \u00abse der \u2013 det gj\u00f8r deg ikke noe glad\u00bb. P\u00e5 en s\u00e5nn dag hadde det kanskje hjulpet med et fargerikt hus. S\u00e5 enkelt er det. Vi trenger \u00e5 omgi oss med farger. Det kvikker opp, rett og slett, sier prisvinnenede arkitekt Svein Skibnes", "Kj\u00f8r p\u00e5! N\u00e5r du f\u00f8rst har innf\u00f8rt mange farger, passer det meste, s\u00e5 da blir det lettere.", "Mal eller spray brukte m\u00f8bler, ting og tang. Det er mye lettere \u00e5 farge noe du liker fasongen p\u00e5 enn \u00e5 finne ting i akkurat rett farge.", "Mange ulike elementer kan bidra med farge: m\u00f8bler, tekstiler, speilrammer, lysestaker, servise, vegger og tak."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3092db3d75803ff3ff3337d9abf8b38d90595c06ce0e6d5f82438a4efc36e904"}, {"field": "createtime", "value": "2016-11-25T18:13:29.000Z"}, {"field": "description", "value": "Det var en gang en sofa som var s\u00e5 gr\u00e5 at eieren fikk lyst til \u00e5 kompensere. Dette ble starten p\u00e5 et hjem fullt av fargeklatter."}, {"field": "dominantimage", "value": "http://www.adressa.no/incoming/article13826100.ece/iuut8o/ALTERNATES/w980-default/AA-adressa_hjem_hammer_14%2066cover"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5ed38cc4473d116495751293d90b170a60c3ff82.jpg?58a462cf"}, {"field": "dominantthumbnaildimensions", "value": "300x169"}, {"field": "heading", "value": ["Gr\u00e5 sofa utl\u00f8ste fargeeksplosjon -adressa.no", "Alt passer inn", "Middel mot stress", "Maleverksted i kjelleren", "Den gule d\u00f8ra"]}, {"field": "id", "value": "5ed38cc4473d116495751293d90b170a60c3ff82"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["gr\u00e5 sofa", "ting passet", "utl\u00f8ste fargeeksplosjon", "oransje vegg", "sterke farger", "gule d\u00f8ra", "sofa utl\u00f8ste", "sofa utl\u00f8ste fargeeksplosjon", "gr\u00e5 sofa utl\u00f8ste", "farge"]}, {"field": "kw-entity", "value": ["christian og hilde", "christian", "hilde", "tyholt", "slettvoll", "sverresborg", "finn", "hilde og christian"]}, {"field": "kw-location", "value": ["rogaland", "hay", "trondheim"]}, {"field": "kw-pageclass", "value": "article"}, {"field": "kw-person", "value": ["svein skibnes", "aasb\u00f8 hammer", "fridtjof nansens"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13826100.ece/iuut8o/ALTERNATES/w980-default/AA-adressa_hjem_hammer_14%2066cover"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00e5 sofa utl\u00f8ste fargeeksplosjon"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/25/Gr%C3%A5-sofa-utl%C3%B8ste-fargeeksplosjon-13826103.ece"}, {"field": "pageclass", "value": null}, {"field": "publishtime", "value": "2016-11-25T18:08:41.000Z"}, {"field": "recs-articleid", "value": "13826103"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-25T18:08:41.000Z"}, {"field": "recs-rawtitle", "value": "Gr\u00e5 sofa utl\u00f8ste fargeeksplosjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det var en gang en sofa som var s\u00e5 gr\u00e5 at eieren fikk lyst til \u00e5 kompensere. Dette ble starten p\u00e5 et hjem fullt av fargeklatter."}, {"field": "thumbnail", "value": "http://content-thumbnail.cxpublic.com/content/thumbnail200x150/5ed38cc4473d116495751293d90b170a60c3ff82.jpg?58a462cf"}, {"field": "thumbnailfullheightdimensions", "value": "200x2654"}, {"field": "timestamp", "value": "2017-02-15T14:16:47.000Z"}, {"field": "title", "value": "Gr\u00e5 sofa utl\u00f8ste fargeeksplosjon p\u00e5 Sverresborg"}, {"field": "url", "value": "http://www.adressa.no/pluss/magasin/2016/11/25/Gr%c3%a5-sofa-utl%c3%b8ste-fargeeksplosjon-13826103.ece"}, {"field": "urlhash", "value": "5ed38cc4473d116495751293d90b170a60c3ff82"}], "score": 0.9302839, "siteId": "9222270286501375973", "id": "5ed38cc4473d116495751293d90b170a60c3ff82"}

