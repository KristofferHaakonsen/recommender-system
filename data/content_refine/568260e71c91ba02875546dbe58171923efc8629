{"fields": [{"field": "modifiedtime", "type": "time", "value": "2014-10-08T12:27:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti fikse ness"}, {"field": "body", "value": ["Saken oppdateres.", "Dykkerne sitter klar p\u00e5 b\u00e5tripa, vipper seg ut i det kalde vannet, kjenner det legger seg rundt drakta. S\u00e5 forsvinner de ned i en verden full av farger og eksotiske opplevelser. En tr\u00f8ndersk verden.", "Det var et dykk i eksotiske farvann utenfor Rhodos som fikk Jan Roar Gjersvold, opprinnelig fra Os i \u00d8sterdal, n\u00e5 bosatt i Trondheim, til \u00e5 bli hektet p\u00e5 livet under vann.", "Lite visste han da om at norskekysten skulle by p\u00e5 like spennende opplevelser som dem han ble introdusert for utenfor den greske ferie\u00f8ya.", "Gjersvold kom hjem fra ferie og bestemte seg for \u00e5 ta dykkersertifikatet her hjemme.", "- Jeg var frelst etter f\u00f8rste dykk i Trondheimsfjorden. Det er liksom litt barskere her enn i utlandet, litt mer med det. T\u00f8rrdrakten er helt annerledes enn v\u00e5tdrakten, kulden er annerledes, og m\u00f8rket. Man m\u00e5 v\u00e6re mer skjerpet under et dykk her, og det gir det hele en ekstra dimensjon, forklarer Gjersvold. Det h\u00f8res at han har en lidenskap for jobben.", "Se bildene han har filmet i Tr\u00f8ndelag, \u00f8verst i saken.", "For det ble ogs\u00e5 jobb etter hvert. Gjersvold gjorde dykkerinteressen til levebr\u00f8d, og jobber n\u00e5 som yrkesdykker. Eller vaktmester under vann, som han selv sier.", "- Jeg gj\u00f8r mye r\u00f8rmontering under vann, sjekker damlukker i drikkekilder og slikt. Henter opp biler fra Nidelven. Nylig var jeg i Vestnes og jobbet med brobygging, ramser han opp som svar p\u00e5 sp\u00f8rsm\u00e5l om hva en yrkesdykker egentlig gj\u00f8r.", "Dermed blir det noen timer under vann hver eneste uke.", "- Hvor mye jeg dykker i l\u00f8pet av ei uke, avgj\u00f8res av hva kroppen t\u00e5ler. Det er en belastning \u00e5 dykke, og man skal lytte til signalene kroppen gir, fastsl\u00e5r han.", "Forrige uke gjorde forskerne det som ble betegnet som sensasjonelle funn i Beitstadfjorden. Marinbiolog Jon-Arne Sneli ved NTNUs institutt for biologi, fant i 1997 et korallrev p\u00e5 39 meters dyp p\u00e5 Tautra. Grunnere enn noe annet korallrev noe sted. Forrige uke fant han et korallrev p\u00e5 37 meters dyp i Skarnsundet.", "Oppdagelsen ble gjort under kartlegginger av Beitstadfjorden i forbindelse med en s\u00f8knad om vernestatus for Skarnsundet.", "- Dette er veldig spesielt. Tidligere trodde vi ikke at koraller kunne leve p\u00e5 grunnere enn cirka 50 meter. Men s\u00e5 fant vi alts\u00e5 denne grunnen p\u00e5 39 meter, 15-20 meter h\u00f8yere enn normalt, i 97. Og n\u00e5 fant vi plutselig koraller p\u00e5 37 meter. Det er mulig p\u00e5 grunn av at vann fra Golfstr\u00f8mmen, med temperaturer opp p\u00e5 7-8-9 grader, presses av str\u00f8mmen innover i fjordene. Dette vannet treffer grunnene og da f\u00e5r omr\u00e5det gode forhold for koraller. Det er aldri registrert noe s\u00e5 grunt korallrev noen andre steder, og kommer heller ikke til \u00e5 bli det, fastsl\u00e5r forskeren overfor adressa.no.", "- Det som kjennetegner Tr\u00f8ndelags undervannsverden er denne gode vannutvekslingen som f\u00f8rer til at vi f\u00e5r en rik fauna under vann. Her har vi ogs\u00e5 mye fast fjell - \u00f8yer med fast grunn ned under havet. S\u00e5 du f\u00e5r mye dyr som sitter fast p\u00e5 fjellveggen. Det er det som gj\u00f8r at dykkerne synes det er s\u00e5 fantastisk, sier Sneli.", "- Det er omtrent som \u00e5 g\u00e5 i en botanisk hage. Det fine med Trondheimsfjorden er ogs\u00e5 at det er veldig bratt, s\u00e5 du f\u00e5r en vegg dekket vekster der dykkerne kan bare la seg gli ned s\u00e5 langt de t\u00f8r.", "Dykker Gjersvold beskriver mye av det samme, sett med selvsyn.", "- I utlandet finnes s\u00e5 store mengder med fisk at du vil alltid se noe. Her vet du ikke hva du f\u00e5r se, eller om du f\u00e5r se noe i det hele tatt. For min del gir det en veldig ro \u00e5 v\u00e6re der nede. Det er veldig stille, du h\u00f8rer kun dine egne bobler i en fredelig og veldig stor, til tider litt m\u00f8rk verden. N\u00e5r det da dukker opp en fantastisk skapning som den knallr\u00f8de perifyllaen i synsfeltet, f\u00e5r du en ekstatisk f\u00f8lelse.", "If\u00f8lge den erfarne dykkeren er det p\u00e5 mellom 9 og 18 meters dyp at man f\u00e5r se aller mest. Med sollys ser man flotte farger helt ned til 9 mete mens dypere enn det blir man avhengig av ei god dykkerlykt for \u00e5 kunne se de skarpe fargene p\u00e5 for eksempel svampkorallene.", "Videoen \u00f8verst i saken er hentet fra Hitra, Beitstadfjorden, Skarnsundet og Trondheimsfjorden. Gjersvold har brukt omtrent ett \u00e5r p\u00e5 \u00e5 hente inn alle bildene.", "- Hvor er de beste stedene \u00e5 dykke her i Tr\u00f8ndelag?", "- Det er litt avhengig av v\u00e6r og vind, men Beitstad og Hitra er mine favoritter.", "- Hvordan er Tr\u00f8ndelag under vann?", "- Det norske akvariet er mangfoldig. Flere arter har en veldig fargeprakt. Rognkjeks og bl\u00e5st\u00e5l er blant de mest fargerike, og blekkspruten som endrer p\u00e5 fargene sine - den er helt fantastisk. En del koraller er veldig fargerike, enten n\u00e5r sollys eller ei god dykkerlykt treffer dem. Hvis du dykker p\u00e5 en god dag, s\u00e5 gir alt dette veldig mye. Det kan v\u00e6re som \u00e5 g\u00e5 i en blomsterbutikk, beskriver Gjersvold.", "- Hva gir dykkingen deg?", "- F\u00f8lelsen f\u00f8r jeg g\u00e5r i vannet er pur glede, og den brer seg i hele meg under dykket. Livet p\u00e5 overflata blir liksom lagt til side en liten stund, og du blir ett med deg selv og det ukjente.", "- Det sosiale er ogs\u00e5 viktig. N\u00e5r du g\u00e5r i vannet sammen med en \u00abbuddy\u00bb, en dykkerkompis, har du en trygghet i den personen. Oppi den stillheten som det er \u00e5 dykke, oppst\u00e5r en god kjemi med den du dykker sammen med, n\u00e5r det er noen du stoler p\u00e5. Og selv om det er stille, s\u00e5 vil du gjerne dele opplevelsene dine med noen. Det gir en ekstra opplevelse n\u00e5r man deler dem p\u00e5 nytt etterp\u00e5.", "I tillegg til de mange artene du kan oppleve i vannet, ligger det mange vrak p\u00e5 bunnen i Midt-Norge. De befinner seg ofte p\u00e5 dypere vann, og gir if\u00f8lge Gjersvold en helt annen opplevelse.", "- Hvert vrak har sin egen historie. Jeg har en enorm respekt for den historien, og hvis noen har mistet livet p\u00e5 det vraket, holder jeg gjerne avstand, sier han.", "En lengre versjon av Gjersvolds video kan sees p\u00e5 hans vimeo-side."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "836d65fc84b89886dbc350fd5ad7bdf11297295435ee996f2006533caa6c3fd8"}, {"field": "createtime", "value": "2014-10-07T18:05:11.075Z"}, {"field": "description", "value": "Skal du se \u00e9n video i dag, b\u00f8r du velge denne."}, {"field": "dominantimage", "value": "http://www.adressa.no/nyheter/innenriks/article10203184.ece/ALTERNATES/w980-default/970144_10152888294440613_1687562652_n.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/568260e71c91ba02875546dbe58171923efc8629.jpg?59824ac4"}, {"field": "dominantthumbnaildimensions", "value": "300x169"}, {"field": "heading", "value": ["Bli med ned i Tr\u00f8ndelags fantastiske undervannsverden -adressa.no", "Tr\u00f8nderske farvann", "Nye korallfunn", "- Som en botanisk hage under vann", "Lyset avgj\u00f8r"]}, {"field": "id", "value": "568260e71c91ba02875546dbe58171923efc8629"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "hobbies-and-interests"}, {"field": "kw-concept", "value": ["vann", "dykke", "meters dyp"]}, {"field": "kw-entity", "value": ["beitstad og hitra", "jon-arne sneli", "nidelven", "rhodos", "skarnsundet og trondheimsfjorden", "tautra", "golfstr\u00f8mmen", "skarnsundet", "\u00f8sterdal"]}, {"field": "kw-location", "value": ["trondheimsfjorden", "beitstadfjorden", "midt-norge", "hitra", "tr\u00f8ndelag", "trondheim", "vestnes"]}, {"field": "kw-pageclass", "value": "article"}, {"field": "kw-person", "value": "jan roar gjersvold"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/nyheter/innenriks/article10203184.ece/ALTERNATES/w980-default/970144_10152888294440613_1687562652_n.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bli med ned i Tr\u00f8ndelags fantastiske undervannsverden"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article10203186.ece"}, {"field": "pageclass", "value": ["article"]}, {"field": "publishtime", "value": "2014-10-07T18:56:57.000Z"}, {"field": "recs-articleid", "value": "10203186"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-10-07T18:56:57.000Z"}, {"field": "recs-rawtitle", "value": "Bli med ned i Tr\u00f8ndelags fantastiske undervannsverden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Skal du se \u00e9n video i dag, b\u00f8r du velge denne."}, {"field": "thumbnail", "value": "http://content-thumbnail.cxpublic.com/content/thumbnail200x150/568260e71c91ba02875546dbe58171923efc8629.jpg?59824ac4"}, {"field": "thumbnailfullheightdimensions", "value": "200x2312"}, {"field": "timestamp", "value": "2017-08-02T21:57:24.000Z"}, {"field": "title", "value": "Har du lurt p\u00e5 hvordan Tr\u00f8ndelag ser ut under vann?"}, {"field": "url", "value": "http://www.adressa.no/nyheter/innenriks/article10203186.ece"}, {"field": "urlhash", "value": "568260e71c91ba02875546dbe58171923efc8629"}], "score": 0.5165799, "siteId": "9222270286501375973", "id": "568260e71c91ba02875546dbe58171923efc8629"}

