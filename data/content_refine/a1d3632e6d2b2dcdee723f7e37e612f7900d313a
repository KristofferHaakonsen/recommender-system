{"fields": [{"field": "modifiedtime", "type": "time", "value": "2012-04-23T10:37:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg var livredd og skremt, sier Bjarne Br\u00f8ndbo.", "Han er tilbake p\u00e5 \u00e5stedet hvor han f\u00f8rste gang hadde musikalsk samarbeid med \u00c5ge Aleksandersen. I 1986 ble den da 22 \u00e5r gamle Br\u00f8ndbo hentet inn for \u00e5 synge andrestemmen p\u00e5 refrenget til \u00abEldorado\u00bb.", "- \u00c5ge var en av de store. Aviser og blader var fulle av \u00c5ge etter \u00abLevva Livet\u00bb-plata og alle var p\u00e5 fornavn med ham. Da jeg skulle spille av \u00abEldorado\u00bb for venner m\u00e5tte de h\u00f8re det flere ganger. Vokalen min var mikset s\u00e5 lavt, smiler Br\u00f8ndbo og ser ertent p\u00e5 \u00c5ge.", "God stemning", "Det gode hum\u00f8ret er dekkende for det sv\u00e6rt lystbetonte prosjektet til de to popul\u00e6rmusikk-gigantene fra Namsos. De er samlet i Nidaros Studio i Fossegrenda for \u00e5 gj\u00f8re ferdig plata som kommer ut i anledning forestillingen \u00abPurpur og gull\u00bb, som settes opp p\u00e5 Tr\u00f8ndelag Teater i slutten av januar. Forestillingen er en musikal om en vanlig sliterfamilie og livets mange faser p\u00e5 godt og vondt. \u00c5ge Aleksandersens sangkatalog utgj\u00f8r rammen for historien, og det er D.D.E.-vokalist Br\u00f8ndbo som synger.", "- Det er naturlig \u00e5 gi ut denne plata samtidig som stykket settes opp p\u00e5 teateret. Det er greit \u00e5 dokumentere oppsetningen i from av en plate, sier \u00c5ge.", "- S\u00e5 n\u00e5 kommer det en rekke andre produkter p\u00e5 markedet i forbindelse med teaterstykket?", "- Ja! Plater og truser og campingvogner. Og Bjarne Br\u00f8ndbo-dildoen, en i purpur og en i gull, sier \u00c5ge og f\u00e5r begge til \u00e5 riste av latter inne i kontrollrommet.", "Mye Namsos", "Bjarne Br\u00f8ndbo har i en \u00e5rrekke samarbeidet med \u00c5ge Aleksandersen, men er full av \u00e6refrykt n\u00e5r han tiln\u00e6rmer seg denne oppgaven.", "- Mange har jo et s\u00e5 sterkt forhold til \u00c5ges versjoner av sangene. Det er ikke mange som t\u00f8r \u00e5 gi seg i kast med \u00e5 tolke \u00abLys og varme\u00bb. P\u00e5 den annen side slipper jeg \u00e5 spekulere p\u00e5 om sangene holder m\u00e5l, sier Br\u00f8ndbo.", "Namsos-drar-til-Trondheim-f\u00f8lelsen er komplett n\u00e5r musikken til \u00abPurpur og gull - eller 16 sanger s\u00f8ker en historie\u00bb spilles av rockebandet Nullskattesnylterne fra Namsos. De unge musikerne har spilt inn musikken til plata og skal naturlig nok spille \u00c5ge-sangene live kveld etter kveld p\u00e5 teateret. L\u00e5tskriveren selv har sittet i produsentstolen og dirigert arrangementene.", "- Er det vanskelig \u00e5 lage nye arrangementer til egne sanger s\u00e5 lenge etter at de ble skrevet?", "- Nei, jeg har herja s\u00e5 mye med dem opp gjennom \u00e5rene, smiler \u00c5ge.", "Setter sitt preg", "De to nordtr\u00f8nderne hevder at plata framst\u00e5r som ganske naken og mindre p\u00e5lesset enn originalinnspillingene. Adresseavisen f\u00e5r h\u00f8re fire kutt fra plata, deriblant de to relativt ukjente sangene \u00abSangen om f\u00f8rste gangen\u00bb og \u00abHold m\u00e6\u00bb. De mer kjente \u00abLevva livet\u00bb og \u00abHold kjeft, spis is\u00bb er tro mot originalene, helt ned til orgellyden, bortsett fra at gitarene er noe mer utemmet.", "- Folk har et s\u00e5 sterkt forhold til mange av sangene at vi vil unng\u00e5 at de er ugjenkjennelige, men p\u00e5 enkelte sanger vi har g\u00e5tt mer drastisk til verks.", "Bjarne Br\u00f8ndbo hevder at vokalprestasjonen hans er noks\u00e5 tro mot originalene, men setter sitt preg p\u00e5 det hele med sin umiskjennelige Br\u00f8ndbo-rasping.", "- N\u00e5r jeg er produsent er jeg p\u00e5 jakt etter Bjarne. Bjarne m\u00e5 f\u00e5 v\u00e6re Bjarne, sier \u00c5ge", "- En utrent \u00f8stlending vil sikkert tro at det er \u00c5ge som synger n\u00e5r de h\u00f8rer dette, ler Bjarne"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "5d5cf881272e1c7941e12fbae9a7b3e06bd06721b25a86fb6425a6b39310feaa"}, {"field": "createtime", "value": "2016-12-17T23:36:05.000Z"}, {"field": "description", "value": "For 18 \u00e5r siden sto en svett og nerv\u00f8s Bjarne Br\u00f8ndbo inne i Nidaros Studio, klar til \u00e5 legge p\u00e5 en vokalbit p\u00e5 l\u00e6remesterens \u00abEldorado\u00bb. N\u00e5 spiller Br\u00f8ndbo inn en hel plate med tolkninger av \u00c5ges katalog."}, {"field": "dominantimage", "value": "http://www.adressa.no/incoming/article1073568.ece5/ALTERNATES/w980-default/ver2%20Bilde%20005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a1d3632e6d2b2dcdee723f7e37e612f7900d313a.jpg?5973291b"}, {"field": "dominantthumbnaildimensions", "value": "300x169"}, {"field": "heading", "value": "Bjarne gj\u00f8r \u00c5ge p\u00e5 CD -adressa.no"}, {"field": "id", "value": "a1d3632e6d2b2dcdee723f7e37e612f7900d313a"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["\u00e5ge", "sanger", "\u00e5ge aleksandersen", "plata"]}, {"field": "kw-entity", "value": ["nullskattesnylterne", "nidaros studio", "purpur", "levva livet", "d.d.e.", "fossegrenda", "lys", "sangen", "tr\u00f8ndelag teater", "hold"]}, {"field": "kw-location", "value": ["eldorado", "namsos"]}, {"field": "kw-pageclass", "value": "article"}, {"field": "kw-person", "value": ["\u00e5ge aleksandersen", "bjarne br\u00f8ndbo"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1073568.ece5/ALTERNATES/w980-default/ver2%20Bilde%20005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bjarne gj\u00f8r \u00c5ge p\u00e5 CD"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article37451.ece"}, {"field": "pageclass", "value": ["article"]}, {"field": "publishtime", "value": "2003-12-09T07:37:29.000Z"}, {"field": "recs-articleid", "value": "2527694"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2003-12-09T07:37:29.000Z"}, {"field": "recs-rawtitle", "value": "Bjarne gj\u00f8r \u00c5ge p\u00e5 CD -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "For 18 \u00e5r siden sto en svett og nerv\u00f8s Bjarne Br\u00f8ndbo inne i Nidaros Studio, klar til \u00e5 legge p\u00e5 en vokalbit p\u00e5 l\u00e6remesterens \u00abEldorado\u00bb. N\u00e5 spiller Br\u00f8ndbo inn en hel plate med tolkninger av \u00c5ges katalog."}, {"field": "thumbnail", "value": "http://content-thumbnail.cxpublic.com/content/thumbnail200x150/a1d3632e6d2b2dcdee723f7e37e612f7900d313a.jpg?5973291b"}, {"field": "thumbnailfullheightdimensions", "value": "200x1054"}, {"field": "timestamp", "value": "2017-07-22T10:29:47.000Z"}, {"field": "title", "value": "Bjarne gj\u00f8r \u00c5ge p\u00e5 CD"}, {"field": "url", "value": "http://www.adressa.no/kultur/musikk/article37451.ece"}, {"field": "urlhash", "value": "a1d3632e6d2b2dcdee723f7e37e612f7900d313a"}], "score": 1.0437739, "siteId": "9222270286501375973", "id": "a1d3632e6d2b2dcdee723f7e37e612f7900d313a"}

