{"fields": [{"field": "modifiedtime", "type": "time", "value": "2012-04-16T22:15:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["anna m. kittelsaa seniorr\u00e5dgiver", "nasjonalt kompetansemilj\u00f8 om utviklings-hemning", "naku", "erik s\u00f8ndenaa seniorr\u00e5dgiver", "nasjonalt kompetansemilj\u00f8 om utviklings-hemning", "naku"]}, {"field": "body", "value": ["Saken oppdateres.", "Arbeidsplasser forsvinner , avlastningstilbud rasjonaliseres bort og helsetilbudet svekkes. Dette skjer til tross for idealer om likeverdig deltakelse i arbeidsliv og samfunnsliv, og til tross for vedtatte lover som skal sikre gode levek\u00e5r. Personer med utviklingshemning er i st\u00f8rre grad enn mange andre direkte avhengig av vedtak som fattes og ikke minst av at vedtak f\u00f8lges opp i form av ressurser og god tjenestekvalitet. Den forringelsen i tjenester som skjer n\u00e5, kommer som f\u00f8lge av at politiske vedtak ikke etterleves, og dette b\u00f8r politikerne stilles til ansvar for.", "Personer med utviklingshemning har liten plass i ordskiftet omkring et valg, dels fordi det er f\u00e5 av dem som stemme, og dels av at de er s\u00e5 f\u00e5. I f\u00f8lge Helsedirektoratet har ca. 20000 personer i Norge diagnosen psykisk utviklingshemning. Med andre ord utgj\u00f8r de en minoritet i det norske samfunnet. De fraviker derfor betegnelsen \u00abfolk flest\u00bb, og tiltrekker seg ikke et sterkt fokus under valgkampen, slik som skattetyngede og bilister. Men de har erfaringer som det er viktig at politikerne blir klar over. Derfor skal personer med utviklingshemming oppfordres til \u00e5 benytte stemmeretten ved \u00e5rets valg, slik at politiske saker som er av deres interesse kan bli l\u00f8ftet inn i politiske prioriteringer.", "Rett til likeverdig deltakelse for alle er formelt p\u00e5 plass. I 2006 vedtok Norge FNs konvensjon om beskyttelse av funksjonshemmedes rettigheter. For f\u00f8rste gang i verdenshistorien fikk vi en konvensjon som omfattet alle mennesker med funksjonshemninger, fra vugge til grav. Den omfatter alle aspekter, fra oppvekst og barndom, til utdannelse og samfunnsdeltakelse. Konvensjonens artikkel 29 omhandler deltagelse i politikk og samfunnsliv, og den p\u00e5peker at landene skal sikre likeverdig valgdeltagelse med tilpasset informasjon og tilrettelagte stemmeprosedyrer for personer som trenger det.", "Vi vet lite om hvor mange personer med utviklingshemning som bruker stemmeretten sin her i landet. Engelske studier tyder p\u00e5 at valgdeltakelsen er lav. Ved parlamentsvalget i Storbritannia i 2001 fant man at bare ca. 30 % av de stemmeberettigede personene med utviklingshemning sa de hadde stemt, sammenlignet med ca. 70 % i befolkningen ellers.", "En grundigere unders\u00f8kelse etter valget i 2005 viste at det slett ikke hadde blitt noe bedre, heller tvert om. Bare ca. 20 % av stemmeberettigede personer med utviklingshemming hadde stemt mot over 60 % i befolkningen ellers. Internasjonale studier har vist at personer med utviklingshemning som bor sammen med sine familier i langt st\u00f8rre grad stemmer ved valg enn personer som bor i bofellesskap/bolig med omsorgsst\u00f8tte. Personer som bor i bofellesskap benytter stemmeretten dersom en eller flere andre i bofellesskapet stemmer.", "Hva skal til for at personer med utviklingshemning velger \u00e5 stemme? En svensk avhandling peker p\u00e5 at utviklingshemmedes valgdeltakelse henger sammen med familiens interesse for politikk, og at politiske beslutninger dr\u00f8ftes i hjemmet. Politisk engasjement kan dessuten vekkes ved at en deltar aktivt i lag og organisasjoner. Eksempler p\u00e5 dette er gruppa \u00abAktiv i egen organisasjon\u00bb som er en del av Norsk Forbund for Utviklingshemmede, NFU. Her drives politisk skolering som har som m\u00e5l at utviklingshemmedes stemmer skal h\u00f8res, og at deres rettigheter som samfunnsmedlemmer skal tas p\u00e5 alvor.", "FNs konvensjon om beskyttelse av funksjonshemmedes rettigheter kan muligens p\u00e5virke v\u00e5re holdninger, men v\u00e5rt syn p\u00e5 oss selv og andre i sp\u00f8rsm\u00e5l om demokratiske spilleregler b\u00f8r tydeligere inn i skolen og oppdragelsen v\u00e5r. Skolen har et ansvar for \u00e5 gi personer med utviklingshemning oppl\u00e6ring om samfunnsforhold, herunder betydningen av \u00e5 delta med sin stemmerett og konkret informasjon om hvordan en deltar i valg. P\u00e5 samme m\u00e5te som andre elever i videreg\u00e5ende skole, m\u00e5 de oppfordres til \u00e5 ta del i pr\u00f8vevalg og slik skaffe seg erfaringer om hvordan en kan la sin stemme telle med.", "Hvis vi skal ha h\u00e5p om \u00e5 \u00f8ke valgdeltagelsen hos personer med utviklingshemming, m\u00e5 vi dessuten forholde oss aktivt til noen faktorer som hindrer deltagelse i dag. For det f\u00f8rste m\u00e5 en fjerne praktiske hindre for valgdeltakelse. Den som skal avgi stemme, m\u00e5 kunne komme seg til stemmelokalet med valgkort og legitimasjon eller f\u00e5 anledning til \u00e5 forh\u00e5ndsstemme. Dette krever planlegging hvis det er behov for ledsager og/eller transport. I stemmelokalet m\u00e5 velgeren f\u00e5 hjelp til \u00e5 sette seg inn i hvordan han/hun skal forholde seg under stemmegivning. Har personen behov for hjelp i stemmeavlukket, skal valgfunksjon\u00e6rene hjelpe. Personer med utviklingshemming kan i noen tilfeller f\u00e5 peke ut sin egen hjelper i tillegg til valgfunksjon\u00e6ren. Den som trenger ledsager eller bistand for \u00e5 f\u00e5 stemt, m\u00e5 ikke hindres av \u00f8konomiske \u00e5rsaker eller p\u00e5 grunn av manglende personalbistand.", "For det andre m\u00e5 tjenesteytere v\u00e6re bevisst om at personer med utviklingshemning har fulle borgerrettigheter, og at dette omfatter retten til \u00e5 stemme. Det viser seg at informasjon ofte holdes tilbake av omsorgspersonalet, muligens ut fra en tankegang om at personer med utviklingshemning ikke forst\u00e5r hva det inneb\u00e6rer \u00e5 delta i valg. Slike oppfatninger finnes ogs\u00e5 i befolkningen generelt. Noen mener fortsatt at personer med svekket forst\u00e5else ikke b\u00f8r stemme eller at de mangler interesse for politikk.", "Vi ser det som s\u00e6rdeles viktig at det n\u00e5 kommer en egen tv-kanal for personer med utviklingshemning som kan formidle nyheter og politiske reportasjer som kan engasjere og kanskje inspirere til \u00f8kt politisk deltakelse. For \u00e5 \u00f8ke interessen for politikk er det ogs\u00e5 viktig at politikere og politiske partier tar opp saker som er av interesse og dermed aktualiserer politikk og valgdeltakelse for personer med utviklingshemning.", "Anna.Kittelsaa@svt.ntnu.no"]}, {"field": "category0", "value": "meninger"}, {"field": "contenthash", "value": "0fee5c70f6461092225e7a6b5389fdaef35e2863e6bd930acdfd56fc5a9994c0"}, {"field": "createtime", "value": "2014-08-05T13:43:20.985Z"}, {"field": "description", "value": "Siden \u00e5rtusenskiftet har vi f\u00e5tt tydelig dokumentert at tjenester til personer med utviklingshemming ikke har utviklet seg i takt med vedtatte m\u00e5l. Hva skal til for at personer med utviklingshemning velger \u00e5 stemme?"}, {"field": "dominantimage", "value": "http://www.adressa.no/incoming/article1325910.ece5/ALTERNATES/w980-default/Kronikkfoto%201009"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2310a57046648b89e27921ebd569733b9f2d6613.jpg?59819009"}, {"field": "dominantthumbnaildimensions", "value": "300x169"}, {"field": "heading", "value": "Utviklingshemning og valgdeltakelse -adressa.no"}, {"field": "id", "value": "2310a57046648b89e27921ebd569733b9f2d6613"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["stemmeberettigede personer", "stemt", "likeverdig deltakelse", "befolkningen ellers", "utviklingshemning velger", "personer", "utviklingshemning", "benytte stemmeretten", "funksjonshemmedes rettigheter"]}, {"field": "kw-entity", "value": ["norsk forbund", "helsedirektoratet", "u. her", "norsk forbund for utviklingshemmede", "norge fn", "aktiv"]}, {"field": "kw-location", "value": "storbritannia"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1325910.ece5/ALTERNATES/w980-default/Kronikkfoto%201009"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utviklingshemning og valgdeltakelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1381137.ece"}, {"field": "pageclass", "value": ["article"]}, {"field": "publishtime", "value": "2009-09-10T09:32:26.000Z"}, {"field": "recs-articleid", "value": "1321817"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-09-10T09:32:26.000Z"}, {"field": "recs-rawtitle", "value": "Utviklingshemning og valgdeltakelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Siden \u00e5rtusenskiftet har vi f\u00e5tt tydelig dokumentert at tjenester til personer med utviklingshemming ikke har utviklet seg i takt med vedtatte m\u00e5l. Hva skal til for at personer med utviklingshemning velger \u00e5 stemme?"}, {"field": "thumbnail", "value": "http://content-thumbnail.cxpublic.com/content/thumbnail200x150/2310a57046648b89e27921ebd569733b9f2d6613.jpg?59819009"}, {"field": "thumbnailfullheightdimensions", "value": "200x2010"}, {"field": "timestamp", "value": "2017-08-02T08:40:41.000Z"}, {"field": "title", "value": "Utviklingshemning og valgdeltakelse"}, {"field": "url", "value": "http://www.adressa.no/meninger/article1381137.ece"}, {"field": "urlhash", "value": "2310a57046648b89e27921ebd569733b9f2d6613"}], "score": 1.3538653, "siteId": "9222270286501375973", "id": "2310a57046648b89e27921ebd569733b9f2d6613"}

