{"fields": [{"field": "modifiedtime", "type": "time", "value": "2012-04-24T11:45:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I HVERT FALL IKKE i Tr\u00f8nder-Avisa i Steinkjer der han jobber. Der er mange s\u00e5 sinte p\u00e5 ham at det sl\u00e5r ut b\u00e5de i ord og kroppsspr\u00e5k. Det tar han med sindig tr\u00f8ndersk ro, ikke fordi han er f\u00f8lelseskald, understreker han, men fordi det bare er s\u00e5nn:", "- Den som skal omstille en bedrift i vansker, og som er n\u00f8dt til \u00e5 si opp en tredjedel av de ansatte, blir ingen popul\u00e6r mann, sier han f\u00f8r han plutselig blir halvt bibelsk i ordvalget: \u00abDa ligger det ikke akkurat roser og oliven str\u00f8dd i din vei\u00bb.", "Men n\u00e5 g\u00e5r han som kombinert sjefredakt\u00f8r og administrerende direkt\u00f8r etter bare to \u00e5r \u00abi styrhuset\u00bb som han gjerne sier selv. Ikke fordi han har f\u00e5tt mye juling, men fordi jobben er gjort.", "- To m\u00e5l er n\u00e5dd: Vi har f\u00e5tt orden p\u00e5 \u00f8konomien og vi har f\u00e5tt rendyrket T-A som mediebedrift, alts\u00e5 en bedrift som innhenter og distribuerer informasjon. Det er det det handler om, sier Grendstad forn\u00f8yd. \u00c5 v\u00e6re det han \u00e5penbart lett for, ogs\u00e5 n\u00e5r han snakker om egen karri\u00e8re. Men den skal vi komme tilbake til. Forel\u00f8pig skal vi n\u00f8ye oss med \u00e5 fastsl\u00e5 at s\u00e5 snart forholdene ligger til rette for det, g\u00e5r veien tilbake til trygdeetaten. Det var derfra han kom.", "V\u00c5R \u00c6REDE KONKURRENT i Steinkjer har gjennom hele 90-tallet holdt seg med noen organisatoriske pussigheter, for \u00e5 si det slik. Tr\u00f8nder-Avisa var en av de siste norske avisene som ble \u00abavpartifisert\u00bb. Ikke bare det - men som trolig den eneste avisen i verden var det to politiske partier som delte seng og lederplass i T-A. De partiutnevnte redakt\u00f8rene Johannes Brandtz\u00e6g (Sp) og Paul Ola Kjerkreit (V) skrev leder annenhver dag. Da dette systemet med et slags Pravda i dublett endelig falt etter sterkt press nedenfra, s\u00e5 man seg om etter en s\u00e5kalt en-leder som det heter i aviskretser.", "Mange vil si at p\u00e5 det tidspunkt var den trenden p\u00e5 vei ut. Erfaringene med redaksjonell og \u00f8konomisk sjef i \u00e9n og samme person var noks\u00e5 blandet. Den erfarne pressemannen uten \u00f8konomisk kompetanse ble ofte \u00abet gissel\u00bb for \u00f8konomene under seg - og omvendt. Styret i T-A ansatte Hans Bratt\u00e5s. Han kom fra en stilling som r\u00e5dmann p\u00e5 Steinkjer og var uten presseerfaring. Da han kastet kortene etter bare to \u00e5r, ansatte styret Knut Grendstad som p\u00e5 det tidspunktet hadde v\u00e6rt fylkestrygdesjef i Nord-Tr\u00f8ndelag i \u00e5tte \u00e5r.", "- LEI AV TRYGDELOVENS tall\u00f8se juridiske irrganger, og hip p\u00e5 det mere eksotiske presseyrket, slik det ofte oppfattes av folk utenfra? Knut Grendstad er en alvorlig mann, og forsikrer at han var ingen av delene. Det var et headhunter-firma som banket p\u00e5 d\u00f8ren. Han sier som folk sier i slike situasjoner: Det var en utfordring. I et \u00f8yeblikks beskjedenhet tilf\u00f8yer han at Nord-Tr\u00f8ndelag er lite. Det var kanskje ikke s\u00e5 mange med b\u00e5de praktisk og teoretisk organisasjons- og ledelseserfaring \u00e5 sp\u00f8rre. Tallene i T-A's regnskaper lyste r\u00f8dt lang vei. Noe drastisk m\u00e5tte gj\u00f8res. Det var den oppgaven han gikk l\u00f8s p\u00e5, og som de fleste vil si at han har lykkes med. Igjen forsikrer han om at han hadde ingen romantiske dr\u00f8mmer om hva presseyrket innebar. Men han har alltid v\u00e6rt et samfunnsinteressert menneske med stort aviskonsum. Knut Grendstad er ikke lett \u00e5 putte i b\u00e5s. B\u00e5de geografisk og yrkesmessig er han mest \u00abcrossover\u00bb, som det heter p\u00e5 moderne restaurantmenyer. Oppvokst i Trondheim, men samtidig litt p\u00e5 landet. Gikk p\u00e5 skole p\u00e5 Nidarvoll, artium fra Strinda Gymnas, g\u00e5rden han vokste opp l\u00e5 mellom \u00d8vre og Nedre Leirfoss. F\u00f8r n\u00e6ringslivet flyttet inn, var dette p\u00e5 landet. Det renner tjukt bondeblod i \u00e5rene. Morslekten stammer fra Soknedal, faren kom fra Kl\u00e6bu. GRENDSTAD ER OGS\u00c5 l\u00e6reren som ble trygdedirekt\u00f8r. Heller ikke det er helt etter oppskriften. Hovedfaget har han i pedagogikk. Etter at han tok idrett grunnfag, arbeidet han i to forskjellige perioder som milj\u00f8leder og undervisningsleder ved Beitost\u00f8len Helsesportsenter. I sin tid ble han fast ansatt ved H\u00f8gskolen p\u00e5 Levanger. \u00abCrossoveren\u00bb startet med studier i ledelse og organisasjonsfag ved Michigan State University. Det er innen det feltet han har arbeidet siden 1988. To \u00e5r ved det lokale kompetansesenter Selfint ga sikkert nyttig l\u00e6rdom for Grendstad, men totalt lite n\u00e6ringsutvikling for Nord-Tr\u00f8ndelag. Selfint la som kjent inn i \u00e5rene allerede etter fire \u00e5r. Da trygdeetaten sluttet \u00e5 fjernstyre 6000-7000 medarbeidere fra Drammensveien og opprettet satellitter i alle fylker med ledere p\u00e5 direkt\u00f8rniv\u00e5, hadde Grendstad allerede en viss kontakt med etaten. - JEG BESTEMTE MEG for at den jobben skulle jeg ha, sier han. N\u00e5r jeg sp\u00f8r om det er uttrykk for at han er sv\u00e6rt ambisi\u00f8s, svarer han bare indirekte med \u00e5 si at han er sta. - Det var en jobb som hadde et voldsomt utviklingsperspektiv. Trygdelovens ord om at alle skal kunne \u00abopprettholde et verdig liv\u00bb er en sterk formulering og en formidabel utfordring. Grendstad selv mener at de tok utfordringen. De arbeidet mye med \u00e5 forbedre sin egen service gjennom en serviceerkl\u00e6ring. - Det tar jeg ikke selv \u00e6ren for. Det var et gedigent teamarbeid. Vi lette i alle kroker for \u00e5 bli bedre, gjennomgikk v\u00e5r egen adferd, hvor lang svartid vi hadde, ja, om det s\u00e5 var kroppshygiene, s\u00e5 ble den diskutert. Denne serviceerkl\u00e6ringen som alle forpliktet seg til, fikk vi et par priser for. Da var det godt \u00e5 h\u00f8re senere at \u00abv\u00e5r\u00bb forpliktende erkl\u00e6ring skal gj\u00f8res gjeldende for all statlig virksomhet. LITT MINDRE \u00c5TGAUM har det v\u00e6rt rundt Grendstad siden han kom til Tr\u00f8nder-Avisa med sparekniven dragen ved \u00e5rsskiftet 1998/99. Det har v\u00e6rt mange krisem\u00f8ter, mye st\u00f8y, s\u00e6rlig det siste \u00e5ret. Som vi fortalte tidligere i uka, sa b\u00e5de markedssjefen og \u00f8konomisjefen opp med noen m\u00e5neders mellomrom. Klubbene p\u00e5 huset arbeidet med en felles mistillitserkl\u00e6ring mot topplederen, men klarte aldri \u00e5 samle seg om \u00e9n formulering. Jo, Grendstad har nok v\u00e6rt en hard negl, som mange sier, selv om han p\u00e5 hjemlig arena godt plassert i godstolen med korrekt buksepress ikke virker slik. - Er du alltid like rolig? - Jeg syns ikke temperament i betydningen sinne har noe p\u00e5 en arbeidsplass \u00e5 gj\u00f8re. Jo, jeg er ganske rolig. Men ogs\u00e5 jeg har \u00e9n gang sl\u00e5tt hardt i bordet. - T\u00f8r vi gjette at det har skjedd i l\u00f8pet av de siste par \u00e5rene? - Det er nok riktig. Mer vil jeg ikke si om det. Utenfor faller sn\u00f8en stille over den r\u00f8de villaen, opprinnelig bygd som k\u00e5rbolig p\u00e5 Felleskj\u00f8pets fors\u00f8ksg\u00e5rd S\u00f8gstad, frittliggende som et pustehull p\u00e5 den store landbrukseiendommen. Det har den v\u00e6rt ogs\u00e5 for Grendstad de siste par \u00e5rene. Vi forst\u00e5r det slik at han syns det har v\u00e6rt godt \u00e5 kunne legge avstanden fra Steinkjer til Levanger bak seg ved arbeidstidens slutt. - Hvorfor slutter du n\u00e5? - Det dreier seg om hva man skal bruke livet p\u00e5. Man m\u00e5 hele tiden sikre seg den frihet at man kan se det hele i et livsl\u00f8psperspektiv. Vi har nettopp gjennomf\u00f8rt et krevende omstillingsl\u00f8p. Det var en glimrende anledning til \u00e5 ta et nytt valg. Jeg har f\u00e5tt et tilbud om \u00e5 bli seniorr\u00e5dgiver for Rikstrygdeverket med base her p\u00e5 Levanger. Det syns jeg h\u00f8res spennende ut. - VI HAR F\u00c5TT TINGENE p\u00e5 plass i T-A. Vi har solgt unna det som ikke var n\u00f8dvendig for selve avisdriften, inkludert et siviltrykkeri som de ansatte fikk anledning til \u00e5 kj\u00f8pe. Vi har sk\u00e5ret ned p\u00e5 antall ansatte, men samtidig har vi overtatt Steinkjer-Avisa, som var i vansker, men som n\u00e5 har en meget god drift. Rotasjonspressen ble lagt ned samtidig som vi begynte \u00e5 trykke T-A hos Adressa-Trykk p\u00e5 Heimdal. Vi har brakt T-A ut av 60 \u00e5rs ensomhet til et samarbeid b\u00e5de p\u00e5 det trykkeritekniske og det kommersielle omr\u00e5det. Alt var n\u00f8dvendig for \u00e5 sikre bedriften, sier Grendstad. - Kjenner du noen av de du har sagt opp? - Nei. - Slik vi forst\u00e5r de redaksjonelle medarbeiderne er den sterkeste anklagen mot deg . . . - . . . at jeg har v\u00e6rt lite synlig i redaksjonen. Jo, jeg har h\u00f8rt det, til tross for at jeg har hatt min daglige gange der. Da jeg tiltr\u00e5dte, var de \u00f8konomiske tiltakene de mest presserende. Det handlet om \u00e5 f\u00e5 tida til \u00e5 strekke til. Dessuten er nyhetsredakt\u00f8r Arnulf Gotvassli en dyktig og rutinert pressemann. Han tok h\u00e5nd om det daglige l\u00f8pet. Knut Grendstad er glad i \u00e5 holde foredrag, men han tilbakeviser at han har brukt mye tid p\u00e5 det. - Det har v\u00e6rt i beskjedent omfang, og i den grad det har skjedd, har det ogs\u00e5 v\u00e6rt en m\u00e5te \u00e5 gj\u00f8re seg synlig p\u00e5 - som redakt\u00f8r i et lokalsamfunn. Utenfor stuevinduene st\u00e5r et brunbeiset stabbur med torvtak. Selv om Knut Grendstad er glad i \u00e5 snekre, er ikke det hans verk. Stabburet er fra morens hjemtrakter i Soknedal, er bygd i 1834 og st\u00e5r n\u00e5 gjenreist for femte gang med ny utsikt til Trondheimsfjorden. Inni st\u00e5r det risset inn: \u00abNu er stabburet atter reist og ganske rent for mus\u00bb. Byttet man ut stabburet med Tr\u00f8nder-Avisa, mus med r\u00f8de tall, kunne det kanskje st\u00e5tt som motto for den to\u00e5rige jobben Grendstad n\u00e5 legger bak seg. STUA HJEMME P\u00c5 Levanger vitner om hans fritidsinteresser: et restaurert gammelt kr\u00e5skap fra Selbu, ei prektig bestefarsklokke som han gjenfant delene av b\u00e5de litt her og der og en skrivepult som han selv har snekret, bit for bit. Veggene r\u00f8per ogs\u00e5 hans pasjon for \u00e5 g\u00e5 i antikvariater. En tegning av Henrik S\u00f8rensen, kj\u00f8pt for en n\u00e6rmest symbolsk sum, er nok det mest verdifulle. Men n\u00e6rmest hjertet st\u00e5r to gamle trykk - ett av Nedre Leirfoss og ett av \u00d8vre Leirfoss. - Dr\u00f8yt to timer mindre bilkj\u00f8ring hver dag og Statens kortere arbeidstid - det skulle bli mer tid i \u00absnekkerbua\u00bb n\u00e5. Men ellers? - Kanskje mer tid til \u00e5 f\u00f8lge guttene p\u00e5 skitrening. Jeg ble sent kj\u00f8nnsmoden, s\u00e5 jeg har to gutter p\u00e5 \u00e5tte og fjorten \u00e5r. - Hva er du mest etter disse \u00e5rene - bygutt eller fra landet, s\u00f8r- eller nord-tr\u00f8nder? - Jeg har tjukt bondeblod i \u00e5rene. Det er jeg stolt av. Samtidig er jeg preget av oppveksten i en by. N\u00e5r det gjelder det siste - er jeg tr\u00f8nder. Geving\u00e5sen er en fiktiv grense for meg, men det er ikke tvil om hvem som er taperen. Det er Nord-Tr\u00f8ndelag som har total skattesvikt og som befolkningsmessig \u00abmister\u00bb en kommune p\u00e5 Tydals st\u00f8rrelse hvert fjerde \u00e5r."]}, {"field": "category0", "value": "kultur"}, {"field": "contenthash", "value": "a4753c7d91ac07e77663eef657193e1c5bd9908acde27054624f38866b101f39"}, {"field": "createtime", "value": "2015-11-05T13:01:59.000Z"}, {"field": "description", "value": "Knut Grendstad (53) bor i en romslig, r\u00f8dmalt villa bak velholdt skigard midt i Innherreds mest bugnende velstand. Man skulle tro det var en mann som omgir seg med idyll og ro hvor han g\u00e5r og st\u00e5r. Men slik er det ikke."}, {"field": "dominantimage", "value": "http://www.adressa.no/incoming/article1015702.ece5/ALTERNATES/w980-default/ver2%20grendstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5339319001993af18eeed100903037e2aae1f9f.jpg?5994b05d"}, {"field": "dominantthumbnaildimensions", "value": "300x169"}, {"field": "heading", "value": "Ryddegutt forlater styrhuset -adressa.no"}, {"field": "id", "value": "d5339319001993af18eeed100903037e2aae1f9f"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "pravda"}, {"field": "kw-concept", "value": ["par", "\u00f8konomisk", "ansatt", "par \u00e5rene", "jobb", "\u00e5ret", "mann", "forlater styrhuset", "syns", "arbeidet", "tjukt bondeblod", "landet"]}, {"field": "kw-entity", "value": ["rikstrygdeverket", "felleskj\u00f8pets", "hans bratt\u00e5s", "tydals", "selfint", "nidarvoll", "drammensveien", "adressa-trykk", "soknedal", "michigan state university", "steinkjer-avisa", "innherreds", "h\u00f8gskolen", "heimdal", "nedre leirfoss", "tr\u00f8nder-avisa", "\u00f8vre og nedre leirfoss", "s\u00f8gstad", "beitost\u00f8len helsesportsenter", "\u00f8vre leirfoss", "statens", "strinda gymnas"]}, {"field": "kw-location", "value": ["kl\u00e6bu", "levanger", "trondheimsfjorden", "selbu", "trondheim", "steinkjer", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["paul ola kjerkreit", "arnulf gotvassli", "johannes brandtz\u00e6g", "henrik s\u00f8rensen", "knut grendstad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1015702.ece5/ALTERNATES/w980-default/ver2%20grendstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ryddegutt forlater styrhuset"}, {"field": "og-type", "value": "article"}, {"field": "og-url", "value": "http://www.adressa.no/kultur/article293177.ece"}, {"field": "pageclass", "value": ["article"]}, {"field": "publishtime", "value": "2001-02-23T23:00:00.000Z"}, {"field": "recs-articleid", "value": "2977702"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-23T23:00:00.000Z"}, {"field": "recs-rawtitle", "value": "Ryddegutt forlater styrhuset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Knut Grendstad (53) bor i en romslig, r\u00f8dmalt villa bak velholdt skigard midt i Innherreds mest bugnende velstand. Man skulle tro det var en mann som omgir seg med idyll og ro hvor han g\u00e5r og st\u00e5r. Men slik er det ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/d5339319001993af18eeed100903037e2aae1f9f.jpg?5994b05d"}, {"field": "thumbnailfullheightdimensions", "value": "200x1471"}, {"field": "timestamp", "value": "2017-08-16T20:51:41.000Z"}, {"field": "title", "value": "Ryddegutt forlater styrhuset"}, {"field": "url", "value": "http://www.adressa.no/kultur/article293177.ece"}, {"field": "urlhash", "value": "d5339319001993af18eeed100903037e2aae1f9f"}], "score": 0.6314816, "siteId": "9222270286501375973", "id": "d5339319001993af18eeed100903037e2aae1f9f"}

