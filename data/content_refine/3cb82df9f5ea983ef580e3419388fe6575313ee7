{"fields": [{"field": "modifiedtime", "type": "time", "value": "2016-04-20T08:58:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Tyskland", "Europa", "Reise", "Aktiv ferie"]}, {"field": "author", "value": "camilla flaatten"}, {"field": "body", "value": ["Saken oppdateres.", "Det er ikke bare tyskerne som er glade i bilferie i Norge, nordmenn lar seg ogs\u00e5 friste av Tyskland \u2013 og de snirklete veiene langs Mosels bredder i Rheinland-Pfalz er perfekte for den type tur.", "Langs elven ligger det sm\u00e5 landsbyer p\u00e5 rekke og rad, noen kan du kj\u00f8re forbi, men noen er absolutt verdt et stopp.", "Vi har plukket ut fire fine stoppesteder.", "Rundt en sving og ut av skylaget stiger et stort slotts plutselig frem. Slottet Reichsburg Cochem ble bygget p\u00e5 1100-tallet og ruver h\u00f8yt over byen nede ved elven. Rundt den ligger vinmarkene tett i tett. Slottet ble \u00f8delagt av franske tropper p\u00e5 slutten av 1600-tallet og f\u00f8rst bygget opp igjen 200 \u00e5r senere \u2013 i gotisk stil.", "For ekstra god utsikt, g\u00e5 over broen og ta en kaffe p\u00e5 den andre siden.", "Cochem er en landsby full av spennende arkitektoniske byggverk som den gamle jernbanen og en mengde kirker og bygninger fra renessansen og romantikken. Selvsagt kan ogs\u00e5 slottet bes\u00f8kes, med en 30 minutters guidet tur. I juni arrangeres det vinfestival i elvelandsbyen.", "Her er fire andre gode tips:", "Hvis du er sulten kan det v\u00e6re verdt \u00e5 pr\u00f8ve Cochems vri p\u00e5 en av de tyske nasjonalrettene Sauerbraten \u2013 gryterett med biff som har ligget marinert i en miks av eddik eller vin, vann og diverse krydder i flere dager.", "Dette er et klassisk stopp: Bernkastel-Kues er en av dobbeltby \u2013 Bernkastel og Kues er forent med en bro over Mosel siden 1905. Ved broen ligger det lange, flate sightseeingb\u00e5ter, klare til \u00e5 ta med seg turister opp og ned elven som slynger seg mellom de bratte vinrankene.", "I begynnelsen av september arrangeres en av de st\u00f8rste vinfestene i Mittelmosel. Da er det opptog, kroning av vindronningen og selvsagt mulighet til \u00e5 smake god vin i l\u00f8pet av den fire dager lange festivalen. En av de mest kjente og sagnomsuste vinene er Bernkasteler Doctor.", "Doctor-vinmarkedene strekker seg 200 meter oppover bak byen i bratte terrasser. Vinen er legendarisk av en grunn \u2013 den skal angivelig ha kurert en gammel erkebiskop fra Trier, derav navnet \u00abDoctor\u00bb. Ving\u00e5rden er liten, men blant de eldste og dyreste i Mosel. Ta kontakt for bes\u00f8k. Les mer: dr-thanisch.de .", "Vinene kan ogs\u00e5 smakes p\u00e5 Vinothek sammen med 140 andre varianter.", "Vi m\u00f8tte vinkongen av Mosel:", "Husker du vinflaskene med malt etikett inni flasken? Og de gr\u00f8nne, runde vinglassene. \u00abAlle\u00bb hadde dem i skapet p\u00e5 1970\u2014 og 80-tallet. De kommer fra Mosel. Og de selges selvsagt fremdeles i suvenir- og vinbutikkene.", "En ting det er verdt \u00e5 merke seg p\u00e5 reisen, er tyskernes forhold til kj\u00e6ledyrene sine. Hunder er hjertelig velkomne p\u00e5 de lokale kneipene, ogs\u00e5 innend\u00f8rs.", "P\u00e5 en hyggelig sjappe i en skr\u00e5ning i Bernkastel kom en av verdens st\u00f8rste hunderaser, en irsk ulvehund, inn d\u00f8ren da vi spiste v\u00e5r snitsel-lunsj. Den skapte stor oppstandelsen og nysgjerrighet, men la seg relativt rolig ned ved siden av eieren og dekket halve gulvet. Men sett ikke snitselen i halsen av den grunn! B\u00e5de sm\u00e5 og store firbente er alts\u00e5 velkomne.", "Og visste du at dette er helt i orden?", "Kj\u00f8returen fra Bernkastel-Kues til Reil er flott. Det er svingete og tidvis bratt p\u00e5 turen, men det gir igjen god utsikt s\u00e5 sant en kj\u00f8rer i lyset. Finn et hyggelig hotell langs elven, og nyt en bedre middag og selvsagt den lokale vinen.", "\u00abAlle\u00bb familiene har sin egen vin. Vertinnen p\u00e5 v\u00e5rt Bed and Breakfast lovet liv og leven i landsbyen, men beboerne var nok tr\u00f8tte og slitne etter vinh\u00f8sten denne kvelden.", "Men i Reil koker det p\u00e5 sommeren. Langs elven blomstrer det, og husveggene er fylt med fargerike blomster og vekster. Det er et postkort.", "Reiselysten akkurat n\u00e5?", "Vinhistorien strekker seg 1000 \u00e5r tilbake og Reil var i sine glansdager p\u00e5 1900-tallet et av de st\u00f8rste vinomr\u00e5dene langs Mosel-elven med over 200 ving\u00e5rder.", "I dag har det sunket til nesten halvparten, men vinturisme er blitt sv\u00e6rt viktig. Hver h\u00f8st arrangeres det flere vinfestivaler i den lille elvebyen, ellers er det mulig \u00e5 leie sykler, fiske i elven eller ta en b\u00e5ttur.", "Noen av verdens beste viner finner du p\u00e5 denne ruten:", "Har du et tips til reiseredaksjonen? Send oss gjerne en e-post!", "Den ganske store universitetsbyen er et fint start\u2014 eller avslutningspunkt p\u00e5 reisen langs Mosel. Det er i denne byen Mosel har sitt utl\u00f8p, og byens navn er det latinske for sammenflytingen av elvene Rhinen og Mosel ved det s\u00e5kalte \u00abDeutsches Eck\u00bb.", "Ingen steder kan du se det bedre enn ved \u00e5 ta den nye kabelbanen fra gamlebyen og opp til borgen.", "Kabelbanen, eller Seilbahn p\u00e5 tysk, er blitt en stor turistattraksjon de siste \u00e5rene. Turen opp tar ca. fem minutter og gir panoramautsikt over byen og elvene.", "Ta banen ned igjen til gamlebyen og spaser gjennom den f\u00f8r du beveger deg mot Zentralplatz. Koblenz er blitt rustet opp de siste \u00e5rene, og det er bygget nytt shoppingsenter, et moderne museet Mittelrhein og et stort, nytt bibliotek.", "Fint liste \u00e5 v\u00e6re p\u00e5:", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Vil du ha mer inspirasjon til reiser i Europa?", "Og trenger du noen gode reisetriks?", "Seks av de smarteste reisetriksene du trenger", "Slik sikrer du deg rimelige flybilletter", "Test: Luksuri\u00f8s koffert ruller best", "Slik pakker du kofferten effektivt", "Gj\u00f8r du denne feilen n\u00e5r du sjekker inn?"]}, {"field": "category0", "value": "reise"}, {"field": "contenthash", "value": "627a3cc348cc41a5517705659f32d88e12f25d7084aa6cbdc73d3835ac60e9ee"}, {"field": "createtime", "value": "2017-04-28T17:37:25.000Z"}, {"field": "description", "value": "De snirklete veiene ved elven f\u00f8rer deg mellom sm\u00e5 landsbyer, slott og steile vinranker."}, {"field": "heading", "value": ["P\u00e5 ferd langs Mosel -adressa.no", "Cochem \u2013 slottsbyen", "Bernkastel-Kues, ekstrem vinturisme", "Reil \u2013 s\u00f8vnig og floral vinlandsby", "Koblenz \u2013 der elven ender"]}, {"field": "id", "value": "3cb82df9f5ea983ef580e3419388fe6575313ee7"}, {"field": "keyword", "value": ["Reiseguide", "Tyskland", "Europa", "Reise", "Aktiv ferie"]}, {"field": "keywords", "value": "Reiseguide,Tyskland,Europa,Reise,Aktiv ferie"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["tur", "slott", "langs elven", "vin", "langs", "elven", "landsby", "reise", "byen"]}, {"field": "kw-entity", "value": ["rhinen og mosel", "zentralplatz", "sauerbraten", "kues", "mittelmosel", "mosel", "cochems", "finn", "vinothek", "twitter", "bernkasteler doctor", "seilbahn", "mittelrhein", "reichsburg cochem", "deutsches eck", "bed and breakfast"]}, {"field": "kw-location", "value": ["trier", "europa", "reil", "bernkastel-kues", "tyskland", "rheinland-pfalz", "norge"]}, {"field": "kw-pageclass", "value": "article"}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/156e97d4-8d89-45b3-9742-0e56eb1b9eef?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 ferd langs Mosel"}, {"field": "og-type", "value": "article"}, {"field": "og-url", "value": "http://www.adressa.no/reise/Pa-ferd-langs-Mosel-8740b.html"}, {"field": "pageclass", "value": ["article"]}, {"field": "publishtime", "value": "2016-04-19T08:30:11.000Z"}, {"field": "recs-articleid", "value": "8740"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-04-19T08:30:11.000Z"}, {"field": "recs-rawtitle", "value": "P\u00e5 ferd langs Mosel -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "De snirklete veiene ved elven f\u00f8rer deg mellom sm\u00e5 landsbyer, slott og steile vinranker."}, {"field": "thumbnail", "value": "http://content-thumbnail.cxpublic.com/content/thumbnail200x150/3cb82df9f5ea983ef580e3419388fe6575313ee7.jpg?596f1ca5"}, {"field": "thumbnailfullheightdimensions", "value": "200x2341"}, {"field": "timestamp", "value": "2017-07-19T08:47:33.000Z"}, {"field": "title", "value": "P\u00e5 ferd langs Mosel"}, {"field": "url", "value": "http://www.adressa.no/reise/Pa-ferd-langs-Mosel-8740b.html"}, {"field": "urlhash", "value": "3cb82df9f5ea983ef580e3419388fe6575313ee7"}], "score": 0.91836965, "siteId": "9222270286501375973", "id": "3cb82df9f5ea983ef580e3419388fe6575313ee7"}

