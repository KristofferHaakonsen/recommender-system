{"fields": [{"field": "modifiedtime", "type": "time", "value": "2012-09-08T14:26:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde lundgaard"}, {"field": "body", "value": ["Saken oppdateres.", "Spisebordet er dekket av plastbokser, glasskrukker og begre. Fem drikkeflasker i plast st\u00e5r klare til \u00e5 fylles i morgensolen i leiligheten p\u00e5 Sk\u00f8yen i Oslo. John Roger Jamth (41) stikker en spiseskje forsiktig ned i en boks med hvitt pulver og fordeler det i flaskene, skriver Aftenposten.no.", "- 990 kroner boksen. Rent protein fra ris, hamp, chinoaspirer, spirulina pluss aminosyrer, ramser han opp, f\u00f8r han fyller p\u00e5 med nye skjeer med pulver i ulike gr\u00f8nne nyanser. Bitteralger. Afa-alger. Blandingen toppes med en teskje chlorellaalger.", "- De fjerner tungmetaller og er veldig bra for antiaging , forklarer han, f\u00f8r han tapper vann i en av flaskene og rister den som en dreven bartender. Han legger hodet bakover og gulper i seg den gr\u00f8nne, stinkende v\u00e6sken. Frokosten er servert! De fire andre pulverdosene er m\u00e5ltidene han skal nyte resten av dagen.", "41-\u00e5ringen har valgt en ekstrem variant. Men han er overhodet ikke alene om \u00e5 se magesekken som et tempel for sunnhet. For alle som har sett en tabloidforside, lest et par blogger eller bes\u00f8kt en bokhandel, er det neppe noen bombe: Aldri f\u00f8r har nordmenn v\u00e6rt mer opptatt av \u00e5 spise sunt \u2013 det vil si, det vi selv velger \u00e5 tro er sunt.", "I rapporten \u00abSpis deg sunn, slank, sterk, skj\u00f8nn, smart og sexy\u00bb som publiseres i dag, har SIFO-forsker Annechen Bahr Bugge gjennom sp\u00f8rreunders\u00f8kelser, intervjuer og studier av blogger og kostholdsb\u00f8ker gjort et dypdykk i v\u00e5rt forhold til mat, helse og kropp.", "Hun fant et folk der s\u00e5 mange som syv av ti n\u00e5 er \u00abmeget interessert\u00bb i \u00e5 spise sunt. Men oppsiktsvekkende nok er bare en av de samme ti helt enige i at de har stor tiltro til helsemyndighetenes offisielle kostholdsr\u00e5d. Dem om grovbr\u00f8d, magre meieriprodukter og fem om dagen. To av ti er delvis enige i at de har stor tiltro til r\u00e5dene.", "Dermed ligger landskapet \u00e5pent for karismatiske kostholdsprofeter som lover mirakler p\u00e5 h\u00f8yde med de beste fra Bibelen. Og som med glede stempler b\u00e5de norske mattradisjoner og professorer i ern\u00e6ring som helseskadelige.", "- Forskere og eksperter kan mene hva de vil. Men i v\u00e5r individualiserte tid vil vi v\u00e6re kritiske. Vi stoler bokstavelig talt p\u00e5 egen magef\u00f8lelse, og vi lar oss gjerne p\u00e5virke av b\u00e5de kjendiser og mirakeldietter, sier Bugge, som ogs\u00e5 tror det forvirrer at de mange r\u00e5dene ofte er direkte motstridende.", "- Samtidig blir mange s\u00e5 utrolig overbevist. Alle problemer ligger plutselig i mel. Eller melk. Eller br\u00f8d. Diettene tilbyr forenkling og kontroll. Men er ogs\u00e5 veldig krevende, sier hun.", "Les hele rapporten her.", "Hennes prosjekt har v\u00e6rt \u00e5 unders\u00f8ke hvordan det voldsomme s\u00f8kelyset og presset rundt sunnhet p\u00e5virker forbrukerne. Hva det f\u00f8rer til i butikken og p\u00e5 kj\u00f8kkenet.", "Hun fant blant annet at fire av ti har g\u00e5tt regelmessig p\u00e5 slankedietter de to siste \u00e5rene, og at like mange har pr\u00f8vd \u00e5 forbedre formen eller helsetilstanden med diett. At to av ti har pr\u00f8vd \u00e5 forebygge helseplager og sykdom med mat. At omsetningen av kosttilskudd har passert to milliarder med god margin. At stadig flere \u00f8nsker \u00e5 bygge en muskul\u00f8s kropp og at over halvparten oppgir at de vil spise sunt for \u00e5 unng\u00e5 overvekt. P\u00e5 toppen mener ni av ti at det er den enkeltes ansvar \u00e5 spise sunt.", "- Mat er blitt et svar p\u00e5 de helt grunnleggende sp\u00f8rsm\u00e5lene i livet. Og i \u00f8kende grad er det kropps- og helseangst som styrer matvanene v\u00e5re. Budskapet er at du selv er ansvarlig for \u00e5 skape en sunn, slank og skj\u00f8nn kropp, sier Bugge og innr\u00f8mmer at selv hun, som har forsket p\u00e5 mat i over ti \u00e5r, er overrasket over hvor mye mening folk legger i mat.", "- Food is fashion, som de sier i USA. Ogs\u00e5 vi b\u00f8r n\u00e5 sp\u00f8rre oss om mat og kropp virkelig fortjener en s\u00e5 stor plass i livene v\u00e5re at vi teller antall karbohydrater i knekkebr\u00f8d. Og at listene over det som er farlig og forbudt blir stadig lengre.", "Duften p\u00e5 kj\u00f8kkenet til Linn Hansen og Christer Stokstad i Sarpsborg tyder ikke p\u00e5 s\u00e5 mange \u00abforbudte\u00bb matvarer. Men pannekakene som snart skal bli tacolefser til lunsj, best\u00e5r av malte kikerter, vann og rapsolje. P\u00e5 en hylle st\u00e5r glass med hvetegresspulver og kikertmel. Hvetemel, sukker, gj\u00e6r, melk og poteter er kastet ut. R\u00f8mme, kremfl\u00f8te og r\u00f8dt kj\u00f8tt, gjerne med fettrand, er velkomne gjester i kj\u00f8leskapet.", "- Jeg er vokst opp med en mor p\u00e5 konstant slankekur og var livredd fett, minnes Linn, som likevel motstrebende lyttet til en klassevenninne som hevdet at mindre karbohydrater og mer fett kunne v\u00e6re bra for den ustabile magen hennes. At det samme kunne gjelde Christers diabetes, fikk paret til \u00e5 ta sats. Annen nytt\u00e5rsdag for fire \u00e5r siden opps\u00f8kte de en ern\u00e6ringsterapeut. Og handlet salami, leverpostei, fl\u00f8te og karbonade p\u00e5 vei hjem.", "Linns mage roet seg umiddelbart. Christer konsentrerte seg lettere og sluknet ikke rett etter en trenings\u00f8kt. Viktigere var det at de daglige insulindosene stadig kunne reduseres.", "Egentlig var de lavkarbopion\u00e9rer, f\u00f8r fettb\u00f8lgen og bestselgerb\u00f8kene for alvor skylte inn over et villig, ventende folk. Og da fettet formelig rant av avisfrontene, b\u00f8yde pion\u00e9rene av.", "- Det ble s\u00e5 ekstremt. Vi blandet fl\u00f8te i baconfettet. Det f\u00f8ltes ikke bra \u00e5 kj\u00f8re i seg fett bare for \u00e5 gj\u00f8re det, minnes Christer.", "\u2013 Og vi gikk glipp av mye. Gr\u00f8nnsaker som vokser under jorden, er forbudt. Men gulr\u00f8tter m\u00e5 vi jo kunne spise, sier hun og forsvarer \u00ablavkarbo-light\u00bb varmt.", "- Vi har bare ribbet bort det moderne og spiser det vi mennesker er skapt for. Helsedirektoratet gj\u00f8r folk sykere. Kroppen merker ikke forskjell p\u00e5 sukkert\u00f8y og en br\u00f8dskive.", "Tacoen med hjemmelaget tacokrydder (den kj\u00f8pte inneholder 50 prosent sukker) er klar. Linn skal snart tilbake til jobben som ern\u00e6ringsfysiolog. For hun vil gjerne gi et alternativ til statlige r\u00e5d.", "- Det er mulig for de fleste \u00e5 legge om. Men mange vet vel ikke om noe bedre.", "Men er det noe norske forbrukere vet, er det at kostholdsekspertene krangler s\u00e5 fettet spruter, ikke minst om akkurat det Linn og Christer har pr\u00f8vd ut. Og Bugges forskning bekrefter n\u00e5 at lavkarboboomen har p\u00e5virket langt flere enn de frelste: Riktig nok mener seks av ti at de i sv\u00e6rt liten grad har endret matvaner i kj\u00f8lvannet av karbob\u00f8lgen \u2013 og f\u00e5 vil innr\u00f8mme at de f\u00f8lger en diett til punkt og prikke. \u00c5 si \u00ablagt om kostholdet\u00bb signaliserer langt st\u00f8rre kontroll og status.", "Men n\u00e5r vi blir spurt hva vi har spist mindre av de siste par \u00e5rene, er svaret et ekko fra lavkarbobiblene og i strid med de statlige r\u00e5dene: 30\u201340 prosent mener de spiser mindre poteter, br\u00f8d, pasta, hvetemel og hvetemelsprodukter. Mens fett er i medvind: Av dem som aktivt hadde pr\u00f8vd \u00e5 slanke seg de to siste \u00e5rene, hadde nesten dobbelt s\u00e5 mange sk\u00e5ret ned p\u00e5 karbohydrater som p\u00e5 fettet.", "If\u00f8lge Bahr Bugge er det mest oppsiktsvekkende ved motedietter som lavkarbo, supermat, kjernesunn familie og rawfood at de har f\u00e5tt s\u00e5 stort gjennomslag i store lag av befolkningen, selv om de hiver helt sentrale deler av den norske matkulturen over bord.", "- Streben etter perfekt helse og kropp har alts\u00e5 gjort det mer legitimt \u00e5 v\u00e6re kresen, sier hun.", "Et shotglass med en intenst gr\u00f8nn v\u00e6ske blir plassert foran Kristin Sparby. P\u00e5 kafeen Helt R\u00e5 i Sandvika utenfor Oslo begynner middagsgjestene \u00e5 sige inn.", "- Jeg er nyfrelst. S\u00e5 f\u00e5r vi se hvor lenge det varer, ler 43-\u00e5ringen og bikker ned hvetegress-shoten. Den skal rense kroppen for giftstoffer.", "Hun har pr\u00f8vd diverse dietter og kurer, inkludert lavkarbo, med stort alvor. Men ingen ting var optimalt. Rawfood, derimot - der ingen mat skal varmes til mer enn 42 grader for \u00e5 bevare enzymer og n\u00e6ringsstoffer, mens sukker, kornprodukter, ris, gj\u00e6r og melk er bannlyst - det funker.", "- Jeg m\u00e5 kjenne det p\u00e5 egen kropp. Og etter at jeg la om stadig mer, er det meste blitt bedre. Magen, hum\u00f8ret, s\u00f8vnen, treningen. Energien. Som en bieffekt har jeg g\u00e5tt ned noen kilo. Kroppen f\u00e5r hjelp til \u00e5 hele seg selv, sier hun, mens kaf\u00e9vert Lars Grini serverer sesamburger med dehydrert (t\u00f8rket p\u00e5 svak varme) mandelbr\u00f8d, quinoa- og spiresalat og dehydrert aubergine. Nye shotglass blir fylt. Mandelmelk denne gangen.", "- Kumelk er det f\u00f8rste man m\u00e5 slutte med, fastsl\u00e5r han og forteller gjerne at han leverte maten til Lady Gaga da hun spilte i Oslo, en av mange kjendiser som kaster glamour over dietten. - Hun var s\u00e5 forn\u00f8yd at jeg ble invitert til hotellet.", "- Maten din er i hvert fall betydelig bedre enn det jeg lager hjemme, sier Kristin, som etter fire m\u00e5neder betegner seg som 70 prosent rawfood. Spiser hun kj\u00f8tt, steker hun det. Og er hun borte, tilpasser hun seg. Selv om venninnene ringer og sjekker hvilke ingredienser de skal styre unna n\u00e5 for tiden hvis hun kommer p\u00e5 middag.", "- I bursdagen til niesen min spiste jeg litt kake, faktisk. Skal du kutte ut alt p\u00e5 en gang, sprekker du etter tre uker. Jeg kommer til \u00e5 dra det lenger. Men jeg m\u00e5 pr\u00f8ve meg frem. Erfare.", "Hun lyser opp. Foran henne lander en bombe av en bokstavelig talt r\u00e5 sjokoladekake av r\u00e5 kakao, dadler og kokosolje.", "- Det er dette som er supermat, den bare smaker litt bedre, sier kokken.", "Psykolog og filosof Ole Jacob Madsen ved Universitetet i Bergen har skrevet boken Den terapeutiske kultur, der han blant annet tar for seg den egosentrerte selvhjelpskulturen. Han synes den enorme interessen for mat knyttet til sunnhet og helse, f\u00f8yer seg inn i bildet.", "- I Guds frav\u00e6r er kroppen blitt et prosjekt som m\u00e5 pleies og lyttes til. Hva f\u00f8les riktig for meg og min person, blir det viktigste sp\u00f8rsm\u00e5let, sier Madsen, som i arbeidet med boken studerte de st\u00f8rste norske ukebladene. Han fant at begrepet selvf\u00f8lelse, f\u00f8lelsen av \u00e5 v\u00e6re verd noe, st\u00e5r sentralt for moderne kvinner. Og selvf\u00f8lelsen skapes gjennom \u00e5 pleie b\u00e5de det mentale og kroppen.", "- Slanking er egentlig ikke i tiden. Det handler mer om en hel livsstil. \u00c5 ha det godt med deg selv som et varig prosjekt. Der mat blir viktig.", "- Men er ikke det positivt?", "- I et folkehelseperspektiv, jo. Men vi kan sp\u00f8rre om vi er blitt en veldig selvopptatt nasjon. At engasjementet i stor grad dreier seg om disse tingene p\u00e5 innsiden av v\u00e5r egen navle. Og om det blir slitsomt for den enkelte n\u00e5r kroppen blir et prosjekt vi hele tiden m\u00e5 ha et aktivt forhold til. Det kunne jo v\u00e6rt deilig \u00e5 bare slappe litt av. Men den tiden er nok forbi.", "Tilbake til supermatfrokosten p\u00e5 Sk\u00f8yen i Oslo er det heller ikke avslapning og tilfeldigheter som gjelder. John Roger Jamth har svelget unna en halv flaske alge- og proteinblanding.", "- Det smaker ikke bra, gliser han \u00e6rlig. - Men n\u00e5r du bruker det over tid, er det som om hjernen kansellerer smaken.", "At den muskul\u00f8se mannen er opptatt av kroppen sin, er h\u00f8yst synlig. At fem drikkeflasker med noen spiseskjeer pulver er det han f\u00f4rer den med en vanlig dag, er verre \u00e5 tro. Men selv tror 41-\u00e5ringen, som tidligere levde b\u00e5de uregelmessig og usunt, fullt og fast p\u00e5 at \u00absupermaten\u00bb (utvalgte, spesielt n\u00e6ringsrike alger og andre r\u00e5varer i pulverform) er mye av forklaringen p\u00e5 et nytt og bedre liv: 16 kg mindre fett p\u00e5 90 dager, bedre trening, mer energi, bedre ford\u00f8yelse, mer stabilt hum\u00f8r, \u00f8kt tilstedev\u00e6relse p\u00e5 jobb (han er s\u00e5 frelst at han n\u00e5 jobber med supermat) og med venner.", "- Kost, trening og \u00e5 jobbe med seg selv, er kjempeviktig. Fett handler mye om beskyttelse. Du m\u00e5 ta tak i f\u00f8lelsene og bearbeide dem, sier han og pakker de fire siste drikkeflaskene i treningsbagen.", "- Folk har f\u00e5tt bedre r\u00e5d til \u00e5 bruke penger p\u00e5 helsen sin. For egen del prioriterer jeg med glede opp mot 6000 kroner i m\u00e5neden p\u00e5 dette.", "- Men hva med matgleden?", "- I helgen kan jeg kose meg med et vanlig m\u00e5ltid b\u00e5de l\u00f8rdag og s\u00f8ndag. Og jeg lager r\u00e5 sjokolade med agavesirup. Men potetgull er noe av det beste jeg vet, alts\u00e5!", "Er du i tvil om hva du vil oppn\u00e5 ved \u00e5 legge om kostholdet? Kanskje kan en av de 13 b\u00f8kene som er i salg for tiden med tittel Spis deg ... v\u00e6re til hjelp: Som Spis deg sunn og slank, Spis deg best, Spis deg frisk, Spis deg gravid, Spis deg ung, Spis deg sukkerfri, Spis deg sunn og sterk.", "Eller, kanskje litt underkommunisert: Du kan spise deg til st\u00f8rre \u00e5ndelig \u00e5penhet.", "Det vet Elisabeth Nordeng (f\u00f8r Samn\u00f8y), der hun st\u00e5r ved komfyren til Astarte Education p\u00e5 Frogner, kanskje bedre kjent som M\u00e4rthas engleskole. Mens M\u00e4rtha underviser studentene i healing i naborommet, legger hun siste h\u00e5nd p\u00e5 \u00abHimmelsk linsesuppe\u00bb og \u00abEnglebarn\u00bb, hvite b\u00f8nner surret i olje.", "- Hva vi spiser p\u00e5virker i h\u00f8yeste grad v\u00e5r spiritualitet. Noen typer mat gj\u00f8r oss mer jordet. Jo mer gift vi har i kroppen, jo tyngre blir det \u00e5 f\u00e5 opp de clairvoyante kreftene, sier hun og danderer en raus r\u00f8mmekladd i suppen. Og linser og b\u00f8nner er alts\u00e5 jordingsmat, som f\u00e5r oss p\u00e5 plass i kroppen.", "- Kaffe, derimot, disconnecter oss, mens sukker spiser energi og er ren gift.", "Men noen rigid englediett f\u00e5r ikke studentene p\u00e5 pensumlisten.", "- Det er s\u00e5 mye diettst\u00f8y. Jeg tror vi har glemt litt \u00e5 lytte til kroppen.", "Avdelingsdirekt\u00f8r i Helsedirektoratet, Knut Inge Klepp, synes det er nedsl\u00e5ende at bare \u00e9n av ti har stor tillit til de offisielle kostr\u00e5dene. Han tror slankefokus forklarer mye.", "- Hele debatten er s\u00e5 fokusert p\u00e5 kortvarig vektreduksjon og enkle l\u00f8sninger som appellerer til folk. Da blir det en stor utfordring \u00e5 f\u00e5 gjennomslag for r\u00e5d som skal fremme helse i et livsl\u00f8psperspektiv, inkludert b\u00e5de kost og fysisk aktivitet.", "Han ser ogs\u00e5 at folk kan miste tilliten til statens r\u00e5d n\u00e5r s\u00e5 mange og sterke akt\u00f8rer setter sp\u00f8rsm\u00e5lstegn ved dem.", "- V\u00e5re r\u00e5d kan nok oppleves som kjedelige. Men vi mener alts\u00e5 at det ikke finnes enkle l\u00f8sninger.", "- Bekymrer det deg at mange som vil spise sunt, velger stikk i strid med deres r\u00e5d?", "- Det er for tidlig \u00e5 konkludere hvor mye folk er p\u00e5virket. Men g\u00e5r folk virkelig bort fra grove kornprodukter og fiber, er det grunn til bekymring.", "Ok. Det er l\u00f8rdag, folkens. Hva sier magef\u00f8lelsen at du b\u00f8r spise i kveld?"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "c6e8a98cb003d1d5c2b8b96c49180f9798759073f5c8257375484774ff791669"}, {"field": "createtime", "value": "2017-05-01T18:42:40.000Z"}, {"field": "description", "value": "Vi er ekstremt opptatt av \u00e5 spise sunt. Men hva som er sunt, vil vi bestemme selv."}, {"field": "dominantimage", "value": "http://www.adressa.no/incoming/article4788005.ece/ALTERNATES/w980-default/afp000393826.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c5d4e47e9fe492fc0d1896be7e23333dba3e74e.jpg?5980820b"}, {"field": "dominantthumbnaildimensions", "value": "300x169"}, {"field": "heading", "value": ["John Roger Jamth lever p\u00e5 \u00absupermat\u00bb -adressa.no", "Magef\u00f8lelsen avgj\u00f8r", "Mat mot alt", "For ekstremt", "Snik-karbofisering", "R\u00e5tt er godt?", "Egotrip", "Pulverlykke", "Englemat", "Oppleves som for kjedelige"]}, {"field": "id", "value": "3c5d4e47e9fe492fc0d1896be7e23333dba3e74e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "health-and-fitness"}, {"field": "kw-concept", "value": ["mat", "kropp", "spise sunt", "spis", "sunt"]}, {"field": "kw-entity", "value": ["helsedirektoratet", "aftenposten", "helt r\u00e5", "christer", "astarte education", "bugge", "linn hansen og christer stokstad", "guds", "a. ogs\u00e5", "bibelen", "m\u00e4rtha", "magen", "sk\u00f8yen", "spis", "linn og christer", "samn\u00f8y", "himmelsk", "universitetet", "englebarn"]}, {"field": "kw-location", "value": ["oslo", "sandvika", "sarpsborg", "bergen", "linn", "frogner"]}, {"field": "kw-pageclass", "value": "article"}, {"field": "kw-person", "value": ["kristin sparby", "christer stokstad", "annechen bahr bugge", "elisabeth nordeng", "john roger jamth", "knut inge klepp", "linn hansen", "lady gaga", "lars grini", "bahr bugge", "ole jacob madsen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article4788005.ece/ALTERNATES/w980-default/afp000393826.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "John Roger Jamth lever p\u00e5 \u00absupermat\u00bb"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article4788003.ece"}, {"field": "pageclass", "value": ["article"]}, {"field": "publishtime", "value": "2012-09-08T14:24:01.000Z"}, {"field": "recs-articleid", "value": "4788003"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2012-09-08T14:24:01.000Z"}, {"field": "recs-rawtitle", "value": "John Roger Jamth lever p\u00e5 \u00absupermat\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Vi er ekstremt opptatt av \u00e5 spise sunt. Men hva som er sunt, vil vi bestemme selv."}, {"field": "thumbnail", "value": "http://content-thumbnail.cxpublic.com/content/thumbnail200x150/3c5d4e47e9fe492fc0d1896be7e23333dba3e74e.jpg?5980820b"}, {"field": "thumbnailfullheightdimensions", "value": "200x2940"}, {"field": "timestamp", "value": "2017-08-01T13:28:43.000Z"}, {"field": "title", "value": "John Roger Jamth lever p\u00e5 \u00absupermat\u00bb"}, {"field": "url", "value": "http://www.adressa.no/nyheter/innenriks/article4788003.ece"}, {"field": "urlhash", "value": "3c5d4e47e9fe492fc0d1896be7e23333dba3e74e"}], "score": 0.6955627, "siteId": "9222270286501375973", "id": "3c5d4e47e9fe492fc0d1896be7e23333dba3e74e"}

