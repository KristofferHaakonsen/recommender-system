{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "janet molde hollund - babyverden.no"}, {"field": "body", "value": ["Saken oppdateres.", "- Jeg blir fortsatt m\u00e5ll\u00f8s n\u00e5r jeg ser p\u00e5 bildene. Det ble mye bedre enn vi hadde sett for oss, sier Signe Kvamen.", "Jordmorstudenten har sett mange fedre som ikke f\u00e5r med alt det store som skjer under f\u00f8dselen, fordi de st\u00e5r gjemt bak et kamera.", "Derfor inviterte hun med en profesjonell fotograf da datteren Ingrid kom til verden.", "- Mannen min er ikke s\u00e6rlig glad i \u00e5 ta bilder. Jeg var redd jeg kom til \u00e5 mase mye p\u00e5 ham, og at han skulle bli stresset av det. For jeg er selv veldig opptatt av bilder og minner, forteller den nybakte moren fra Drammen.", "Veldig mange har reagert n\u00e5r Kvamen har fortalt om valget om \u00e5 ta med en profesjonell fotograf p\u00e5 f\u00f8destua.", "- Noen synes det er rart. Men n\u00e5r de i etterkant har sett bildene, har vi bare f\u00e5tt positive tilbakemeldinger. Mange kunne godt tenke seg \u00e5 ha slike minner fra f\u00f8dselen selv. Selvf\u00f8lgelig er ikke dette noe for alle. Noen vil synes det er altfor intimt, sier hun til Babyverden.", "LES OGS\u00c5:", "Se de utrolige bildene fra f\u00f8dsel utenfor sykehuset", "Da jeg reiste meg opp var plutselig hodet kommet ut", "- Jeg vil v\u00e6re den som forteller at babyen er f\u00f8dt!", "- Noen hever \u00f8yenbrynene, og synes f\u00f8dselsfotografering er veldig spesielt. Men dette er ikke bilder som er ment for Facebook. Det er bilder en vil vise til sine n\u00e6rmeste, og etter hvert til barnet. De viser veldig godt samholdet mellom mor og far, sier fotograf Maria Vatne Payne.", "Hun har bakgrunn fra b\u00e5de film, foto og kunst, og jobber til daglig som fotol\u00e6rer p\u00e5 en folkeh\u00f8gskole.", "Signe Kvamen var inne p\u00e5 tanken om \u00e5 ta med seg en bekjent p\u00e5 f\u00f8destua, men f\u00f8lte det egentlig ikke naturlig \u00e5 ha noen utenfra med p\u00e5 noe s\u00e5 intimt. Da oppdaget hun fotograf Payne som reklamerte p\u00e5 Facebook. Hun hadde lyst til \u00e5 bli f\u00f8dselsfotograf, og trengte erfaring, sier Signe.", "Hun var spent p\u00e5 hva mannen Espen kom til \u00e5 si om ideen, men heldigvis ble den godt mottatt. Begge to syntes likevel det var avgj\u00f8rende \u00e5 m\u00f8te fotografen f\u00f8rst, for \u00e5 kjenne om kjemien stemte. Det gjorde den, og allerede i l\u00f8pet av det f\u00f8rste m\u00f8tet f\u00f8lte de at de hadde kjent hverandre lenge.", "Jeg gr\u00e5ter hver gang \u2013 sammen med pappaen. F\u00f8dselsfotograf Maria Vatne Payne", "- Jeg er nok godt over gjennomsnittet interessert i f\u00f8dsler, og holder meg stadig oppdatert om emnet, sier Payne.", "Forel\u00f8pig har hun foreviget tre f\u00f8dsler. Dr\u00f8mmen er at f\u00f8dselsfotografering kan bli et levebr\u00f8d.", "- Da jeg i fjor sommer oppdaget ei australsk dame som var f\u00f8dselsfotograf, var det som om et lyn slo ned i hodet mitt. Dette ville jeg ogs\u00e5 drive med! Men f\u00f8rst m\u00e5tte jeg f\u00e5 litt erfaring, for \u00e5 se om det var noe jeg taklet. Jeg har f\u00f8dt tre barn selv, men det er jo noe annet \u00e5 v\u00e6re tilskuer, sier hun.", "F\u00f8r hun blir med inn p\u00e5 f\u00f8destua, er hun veldig tydelig overfor jordmor og lege: Hvis det blir n\u00f8dvendig, m\u00e5 de bare kaste henne ut. Fotograf er siste prioritet dersom noe uventet skulle skje.", "Signe Kvamen har som jordmorstudent v\u00e6rt med p\u00e5 rundt 60 f\u00f8dsler. N\u00e5 \u00f8nsket hun selv en felles opplevelse med Espen og deres f\u00f8rste felles barn, uten at han skulle m\u00e5tte tenke p\u00e5 \u00e5 ta bilde samtidig som han klippet navlesnoren.", "- Jeg tenker at det er flott om far kan slippe \u00e5 tenke p\u00e5 alt dette. En diskret, profesjonell fotograf vil ingen merke er der, sier hun.", "Som jordmor tror hun ogs\u00e5 det er lettere \u00e5 forholde seg til proff enn en stresset mor eller venninne.", "20. april 2014 var Signe Kvamen \u00e5tte dager over termin.", "-Jeg holdt kontakt med Maria via SMS, og jeg tror nok hun var like spent som oss, forteller hun.", "Fotografen har forberedt seg p\u00e5 at alt kanskje ikke g\u00e5r slik en \u00f8nsker under en f\u00f8dsel.", "- Jeg har tenkt p\u00e5 at jeg kan f\u00e5 se ting som er triste. Selv om de fleste f\u00f8dsler g\u00e5r helt fint, har en ingen garanti for at alt skal g\u00e5 bra. Det viktigste er \u00e5 v\u00e6re \u00e5pen, og se hva som skjer. Jeg tar bilder s\u00e5 lenge jeg kan, og blir det dramatisk, er det greit at jeg venter utenfor. Sammen med den gravide, bestemmer vi p\u00e5 forh\u00e5nd hvilke bilder de kan tenke seg, sier hun.", "Det er ikke mer enn 15 m\u00e5neder siden fotografen selv f\u00f8dte sitt tredje barn.", "- Jeg husker s\u00e5 godt hvordan det er \u00e5 f\u00f8de, og f\u00f8ler det nesten p\u00e5 kroppen selv. \u00c5 v\u00e6re fotograf p\u00e5 f\u00f8destuen, er en veldig spesiell rolle. Det som skjer er fantastisk og r\u00f8rende. Jeg f\u00f8ler meg utrolig privilegert som f\u00e5r lov til \u00e5 v\u00e6re med p\u00e5 noe s\u00e5 stort. Jeg gr\u00e5ter hver gang \u2013 sammen med pappaen, medgir hun.", "LES OGS\u00c5:", "Alt du trenger \u00e5 vite om keisersnitt", "F\u00f8dte seks babyer p\u00e5 tre minutter", "F\u00f8dselen til Signe dro ut. Hele 18 timer var Maria sammen med Signe og Espen.", "- Jeg merket at hun var der, men hun var veldig diskret \u2013 og aldri i veien. Jeg la ikke merke til at hun tok bilder. Espen tenkte nok litt over det i starten, men etter hvert ble det bare naturlig. Jeg selv l\u00e5 mye med \u00f8ynene lukket, og n\u00e5r jeg \u00e5pnet \u00f8ynene, s\u00e5 jeg et trygt fjes, sier Signe.", "Planen var \u00e5 f\u00f8de vanlig, men etter mye om og men endte det med keisersnitt.", "- Jeg ble litt lei meg da det gikk slik, men desto viktigere var det i etterkant at Maria hadde v\u00e6rt med og tatt s\u00e5 mange bilder underveis. Fordi jeg hadde v\u00e6rt s\u00e5 konsentrert om riene og hatt \u00f8ynene mye lukket, var det derfor s\u00e5 fint \u00e5 f\u00e5 se hva som faktisk hadde skjedd. Bildene var s\u00e5 stemningsfulle, og jeg fikk se b\u00e5de hvordan Espen og jordmor var p\u00e5 f\u00f8destuen, sier Kvamen.", "Hun mener bildene virkelig var med p\u00e5 \u00e5 gj\u00f8re f\u00f8dselsopplevelsen komplett.", "- Etter \u00e5 ha sett bildene husket jeg plutselig ting jeg helt hadde glemt, og f\u00f8lte meg veldig stolt over jobben jeg selv hadde gjort, og ogs\u00e5 over Espen. Jeg var veldig stolt over alt han hadde gjort, hans tilstedev\u00e6relse og ro, og at han var med min side hele tiden, sier hun.", "Lille Ingrid kom til verden 21. april klokken 14.19. Hun var en deilig, stor og sterk baby p\u00e5 4445 gram, og var 52,5 centimeter lang.", "700 bilder knipset Maria i l\u00f8pet av timene hun var sammen med Signe og Espen.", "For Signe og Espen er bildene minnerike \u2013 om den trolig flotteste opplevelsen de har delt sammen.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "a7a41d93aacc61908e4b8dbd5a9a2b6683b8d862785021ba00c6517af53a7051"}, {"field": "createtime", "value": "2016-03-10T15:48:14.000Z"}, {"field": "description", "value": "Jordmorstudent Signe Kvamen har sett over 60 f\u00f8dsler, da hun selv skulle til pers tok hun med seg en fotograf som trengte erfaring."}, {"field": "dominantimage", "value": "http://www.adressa.no/familieogoppvekst/article9663113.ece/ALTERNATES/w980-default/kvamen-pF11kNPplc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0411a0089dc7146b824eb7dfb09019a2851f7593.jpg?58a4a481"}, {"field": "dominantthumbnaildimensions", "value": "300x169"}, {"field": "heading", "value": ["- Dette er ikke bilder som er ment for Facebook -adressa.no", "Redd mannen skulle bli stresset", "- Dette er ikke bilder som er ment for Facebook", "Kjemien stemte", "Viktig \u00e5 v\u00e6re trygge p\u00e5 hverandre", "Unner far hele opplevelsen", "Knipset i 18 timer", "Gjorde f\u00f8dselsopplevelsen komplett"]}, {"field": "id", "value": "0411a0089dc7146b824eb7dfb09019a2851f7593"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-company", "value": "facebook"}, {"field": "kw-concept", "value": ["bilder", "f\u00f8dsel", "fotograf", "profesjonell fotograf"]}, {"field": "kw-entity", "value": ["ingrid", "babyverden", "signe og espen", "espen"]}, {"field": "kw-location", "value": "drammen"}, {"field": "kw-pageclass", "value": "article"}, {"field": "kw-person", "value": ["signe kvamen", "maria vatne payne"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article9663113.ece/ALTERNATES/w980-default/kvamen-pF11kNPplc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Dette er ikke bilder som er ment for Facebook"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9638585.ece"}, {"field": "pageclass", "value": null}, {"field": "publishtime", "value": "2014-05-12T08:39:26.000Z"}, {"field": "recs-articleid", "value": "9638585"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-05-12T08:39:26.000Z"}, {"field": "recs-rawtitle", "value": "- Dette er ikke bilder som er ment for Facebook -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Jordmorstudent Signe Kvamen har sett over 60 f\u00f8dsler, da hun selv skulle til pers tok hun med seg en fotograf som trengte erfaring."}, {"field": "thumbnail", "value": "http://content-thumbnail.cxpublic.com/content/thumbnail200x150/0411a0089dc7146b824eb7dfb09019a2851f7593.jpg?58a4a481"}, {"field": "thumbnailfullheightdimensions", "value": "200x3178"}, {"field": "timestamp", "value": "2017-02-15T18:57:05.000Z"}, {"field": "title", "value": "- Dette er ikke bilder som er ment for Facebook"}, {"field": "url", "value": "http://www.adressa.no/familieogoppvekst/article9638585.ece"}, {"field": "urlhash", "value": "0411a0089dc7146b824eb7dfb09019a2851f7593"}], "score": 0.608516, "siteId": "9222270286501375973", "id": "0411a0089dc7146b824eb7dfb09019a2851f7593"}

