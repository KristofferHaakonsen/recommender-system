{"fields": [{"field": "modifiedtime", "type": "time", "value": "2012-04-23T19:20:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det g\u00e5r mot jul. Og det g\u00e5r mot det som er ostesesongen fremfor noe. Tiden da mange av oss bytter ut fl\u00f8temysosten med de helnorske storhetene Norvegia, Sveitser og Jarlsberg. Og den r\u00f8dkledde edameren f\u00e5r sin plass i det gode selskap. Selv om den ofte er med mest til pynt p\u00e5 grunn av sin \u00abjulebekledning\u00bb. Vi allierte oss med kongelig ostemodner Arvid Osen ved Bunnpris & Gourmet p\u00e5 Tyholt. Osen er en av sv\u00e6rt f\u00e5 privatpersoner som har eget ostemodneri i kjelleren. Hvor det p\u00e5 det meste ligger 2,2 tonn ost og godgj\u00f8r seg, i et rom hvor temperatur, luftfuktighet og salthetsgrad n\u00f8ye overv\u00e5kes. Ikke rart kongeparet sendte en slottsordonans til Trondheim for \u00e5 kj\u00f8pe ost av Osen da de for noen \u00e5r tilbake skulle ha mottakelse med norsk ost i ambassaden i Amsterdam. Snart henter Osen frem ostene som skal i juledisken. Noen av dem har ligget til modning i snart to \u00e5r. I \u00e5r har han to \u00abnyheter\u00bb blant ostene sine, lagret hollandsk edamer og lagret dansk Gamle Ole.", "Vi tok med Osen og ostene hans til \u00e5rets kj\u00f8kkensjef i Norge, Atle Bj\u00f8rings\u00f8y ved Britannia. Og satte sammen et panel best\u00e5ende av folk fra bak ostedisken, osteelskende kunder og to osteg\u00e6rne vineksperter. Ti oster, fem ulagrede \u00abplastoster\u00bb og fem vellagrede av samme type, ble satt frem p\u00e5 bordet. Sammen med en alkoholfri, tre hvite og to r\u00f8de viner, en portvin og et glass av E.C.Dahls nye \u00f8l \u00ab1856\u00bb. Form\u00e5let var \u00e5 finne ut hva som smakte best, og hva som passet best til hva.", "- Hva begynner vi med? De lyseste og letteste, eller de mest smaksterke, ville Knut Bekkevahr vite. Vineksperten hadde svaret rede: - Det er som med vin. De lyseste og letteste f\u00f8rst. Og hvitt f\u00f8r r\u00f8dt.", "Kj\u00f8kkensjefen \u00absnekrer\u00bb", "Kj\u00f8kkensjef Atle hadde snekret sammen lekkert garnityr. Saftige druer, ovnsbakt paprika uten skall og en liten salat best\u00e5ende av stangselleri, reddiker, hakket valn\u00f8tter, vinagrette, sukker, balsamiko og olivenolje. Helt perfekt som en avsporing av smakssansene.", "Norvegia og Edamer, henholdsvis norsk og nypakket og norsk og hollandsk vellagret, var f\u00f8rste par ut. Sammen med to franske og en tysk hvitvin og en amerikansk alkoholfri. Sistnevnte klarte ikke matchen. Like greit \u00e5 servere Mozell. Farveforskjellen p\u00e5 ostene var tydelig. De modnede var m\u00f8rkere og hadde mye mer smak. Den modnede edameren, som begynner \u00e5 anta en sm\u00f8rgul farve, var bare \u00abhelskj\u00f8nn\u00bb, if\u00f8lge Marit Henden. Vi frittet ut panelet om hvem som bare brukte r\u00f8dvin til ost. To hender kom i v\u00e6ret. Men det tok ikke lang tid f\u00f8r de samme personene hadde funnet ut at de dermed hadde g\u00e5tt glipp av noe. For til enkelte av ostene var det helt klart hvitvinen som passet best. En ide er nok \u00e5 kj\u00f8re to runder med ost og to runder med vin n\u00e5r man har osteselskap. Hvite oster og hvit vin f\u00f8rst, dernest bl\u00e5skimmel og muggoster med r\u00f8dvin eller en portvin/god sherry til. Bl\u00e5skimmel trenger ost med noe s\u00f8dme, det t\u00f8rre i hvite viner krasjer med det salte i ostene.", "Sveitser og Jarlsberg fulgte i smaksrunde nr. to. Igjen himmelvid forskjell mellom lagret og ulagret. Om dype sukk kan fortelle noe om reaksjonene, s\u00e5 tolket vi det dit hen at ostene falt i smak. Konklusjonen etter to runder med ost var at s\u00f8dmen og den litt modne stilen i den hvite Alsace-vinen sto godt til de fleste ostene. Jo modnere ost, jo bedre. - Om kj\u00f8kkensjef Bj\u00f8rings\u00f8y kunne tenke seg \u00e5 tilby gjestene norsk ost fremfor for eksempel parmesan, gorgonzola, stilton osv? - Ja, hvis ostene har et spekter som dette, s\u00e5. Men det er vanskelig \u00e5 selge ost p\u00e5 restaurant, som dessert. Det enkleste er \u00e5 bruke ost som en tredjerett. - Ost er en perfekt avslutning p\u00e5 en torskemiddag, fastsl\u00e5r Harald Midelfart.", "Lukter som rakfisk", "Gamle Ole er kommet p\u00e5 bordet. Det lukter unektelig som rakfisk, eller sure gamle sokker. Overraskende nok er ikke konsistensen blitt bl\u00f8tere med modningen. Men osten er blitt mildere. Noen etterlyser en liten akevitt til. N\u00e5 har vi r\u00f8dvin i glassene. B\u00e5de italienske Mezzomondo og spanske Faustino VII klaffer bra. Enda bedre blir det med Sandemans Fine Tawny portvin. Og noe overraskende: \u00d8let var ikke ueffent. Arvid Osen har lagret ost i 25 \u00e5r. Han startet p\u00e5 en tid hvor det var lite spennende utvalg i norske ostedisker og strenge importkvoter p\u00e5 utenlandsk ost. Skj\u00f8nte ikke helt hvorfor vi skulle sende ut norske r\u00e5varer, og ta dem tilbake foredlet. Mente det kunne g\u00e5 an \u00e5 gj\u00f8re noe selv. Siden har han eksperimentert seg frem til stadig nye varianter. Og i fjor fikk han lyst til \u00e5 \u00abtrikse\u00bb med den verdensber\u00f8mte edameren. Hvorfor ikke pr\u00f8ve \u00e5 gj\u00f8re den enda bedre?", "Vi sitter med resultatet foran oss. Osen hadde rett. Det var mer \u00e5 g\u00e5 p\u00e5.", "- Nesten ikke til \u00e5 tro at dette er de samme ostene, sier Ruth Sandvik.", "- Modne oster skaper forventninger, mener Hildegunn Forbordsaune. De fleste f\u00e5r forventninger n\u00e5r slike oster blir satt frem. - Balanse er et n\u00f8kkelord, fastsl\u00e5r Rune S\u00f8derblom. Og s\u00e5 m\u00e5 det v\u00e6re rom for \u00e5 pr\u00f8ve forskjellige ting. Vi m\u00e5 ha et \u00e5pent sinn. - En kunstart, p\u00e5peker Harald Midelfart. Han avslutter med f\u00f8lgende oppfordring: Spis mer, drikk mer, lev mer."]}, {"field": "category0", "value": "forbruker"}, {"field": "contenthash", "value": "6e3fc6c71ce0d98b17f431bc502b417e2c808bf30d98ad7bbe6e3de3ffc333fc"}, {"field": "createtime", "value": "2017-05-01T02:20:50.000Z"}, {"field": "description", "value": "Det er ikke likegyldig hva du serverer av drikke n\u00e5r du setter ostefatet frem p\u00e5 gjestebordet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1db715232e171877690ea092d9573d7cb68e4fe9.jpg?59976d67"}, {"field": "dominantthumbnaildimensions", "value": "256x256"}, {"field": "heading", "value": "Ost er ikke alltid ost -adressa.no"}, {"field": "id", "value": "1db715232e171877690ea092d9573d7cb68e4fe9"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "food-and-drink"}, {"field": "kw-concept", "value": ["norsk ost", "ost", "passet best", "hvit vin"]}, {"field": "kw-entity", "value": ["sandemans fine tawny", "edamer", "norvegia", "gourmet", "jarlsberg", "sveitser og jarlsberg", "tyholt", "gamle ole", "mozell", "mezzomondo", "bunnpris", "britannia"]}, {"field": "kw-location", "value": ["trondheim", "norge", "alsace", "amsterdam"]}, {"field": "kw-pageclass", "value": "article"}, {"field": "kw-person", "value": ["ruth sandvik", "harald midelfart", "faustino vii", "atle bj\u00f8rings\u00f8y", "marit henden", "knut bekkevahr", "rune s\u00f8derblom", "arvid osen", "hildegunn forbordsaune"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ost er ikke alltid ost"}, {"field": "og-type", "value": "article"}, {"field": "og-url", "value": "http://www.adressa.no/forbruker/article196060.ece"}, {"field": "pageclass", "value": ["article"]}, {"field": "publishtime", "value": "2001-11-12T08:05:11.000Z"}, {"field": "recs-articleid", "value": "2818118"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-11-12T08:05:11.000Z"}, {"field": "recs-rawtitle", "value": "Ost er ikke alltid ost -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Det er ikke likegyldig hva du serverer av drikke n\u00e5r du setter ostefatet frem p\u00e5 gjestebordet."}, {"field": "thumbnail", "value": "http://content-thumbnail.cxpublic.com/content/thumbnail200x150/1db715232e171877690ea092d9573d7cb68e4fe9.jpg?59976d67"}, {"field": "thumbnailfullheightdimensions", "value": "200x1147"}, {"field": "timestamp", "value": "2017-08-18T22:42:47.000Z"}, {"field": "title", "value": "Ost er ikke alltid ost"}, {"field": "url", "value": "http://www.adressa.no/forbruker/article196060.ece"}, {"field": "urlhash", "value": "1db715232e171877690ea092d9573d7cb68e4fe9"}], "score": 1.4177568, "siteId": "9222270286501375973", "id": "1db715232e171877690ea092d9573d7cb68e4fe9"}

