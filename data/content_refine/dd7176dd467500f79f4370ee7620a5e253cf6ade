{"fields": [{"field": "modifiedtime", "type": "time", "value": "2012-04-24T12:54:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I g\u00e5r \u00abinnviet\u00bb Elling Reitan (51) sitt nye atelier i Sverdrups vei p\u00e5 By\u00e5sen, men det var ikke med st\u00f8rre sermoniell enn at han rett og slett stilte seg opp og malte, for det er ikke mye \u00ablagervare\u00bb p\u00e5 veggene hos Reitan akkurat n\u00e5. Det har det ikke v\u00e6rt de siste par \u00e5rene, for det har g\u00e5tt unna - i verdensmetropoler som New York, Wien, Tokyo, for ikke \u00e5 nevne Kristiansund, hans faste galleri i Oslo, og senest D\u00fcsseldorf, som han nettopp er komme tilbake fra, men ikke s\u00e5 mye hjembyen Trondheim hvor han stadig er en av byens mest refuserte kunstnere.", "I morgen f\u00e5r president Kim Dae Jung sin Elling Reitan-akvarell, et abstrakt landskap i kjent stil, under Nobel-h\u00f8ytidligheten i Oslo. Den koreanske ambassaden har bedt om CV'en hans og kanskje kan det med tid og stunder bli en utstilling i Korea sammen med planlagte fremst\u00f8t i bl. a. Spania og Belgia neste \u00e5r.", "Sprakende farger", "Elling Reitan er en lang, nesten mager mann med litt s\u00f8rgmodige \u00f8yne, en som tenker seg om f\u00f8r han svarer, tidvis sjenert, men med et plutselig \u00e5pent smil n\u00e5r han f\u00f8ler for det. Ute er det desember-gr\u00e5tt og trist, og for ytterligere \u00e5 understreke h\u00f8st-vinterens tristesse, ligger stabler av felte tr\u00e6r i nedkj\u00f8rselen til den gule villaen. Noe m\u00e5tte vike for arkitekt-svigerfar Knut N\u00f8rsteruds vakre atelier-bygning. Men inne i den spraker det av farger p\u00e5 Reitans store og mellomstore lerreter. Glad i farger har han alltid v\u00e6rt. Det var de som en periode m\u00e5tte vike da han over en fem \u00e5rs periode gikk i l\u00e6re hos kitsch-maler Odd Nerdrum.", "Elling Reitans vei mot galleriene p\u00e5 Manhattan og n\u00e5 i D\u00fcsseldorf har ikke v\u00e6rt noe linjal-rett penselstr\u00f8k, for \u00e5 si det slik. Noe akademi har han ikke g\u00e5tt p\u00e5. Nevneverdig tynget av teori er han heller ikke. Noe har han lest seg til. Likevel fors\u00f8ker han skape bilder som er en slags sammensmelting av kunsthistorien frem til i dag, slik han uttrykker det.", "Startet i Agdenes", "Dagen han \u00abble\u00bb maler kan Elling Reitan godt huske. Da var han 12 \u00e5r hjemme i Agdenes og Riksgalleriet var p\u00e5 bes\u00f8k med en utstilling. - Den gjorde sterkt inntrykk, sier Reitan. B\u00e5de farfaren og to onkler var malere p\u00e5 amat\u00f8rbasis. Selv begynte han tidlig \u00e5 male med oljefarger. Grunnen var beredt for det som mange \u00e5r senere skulle bli en kunstnerkarriere.", "Elling Reitan kan ikke huske at han ble mobbet fordi han satt p\u00e5 rommet og malte. Dessuten hadde han idretten, fremfor alt gjaldt det langrenn.", "B\u00e5de staffeliet og langrennskiene fulgte han opp gjennom \u00e5rene, b\u00e5de da han studerte tysk i Oslo og senere tok engelsk hovedfag i Trondheim. Som skil\u00f8per n\u00e5dde han toppen med bronse p\u00e5 stafettlaget til Strindheim i 1974. Han var p\u00e5 nippet til \u00e5 bli tatt opp i elitegruppa.", "Sov for lite", "- Jeg trente nok, men sov for lite. . .", "- S\u00f8vnvansker?", "- Nei, jeg likte \u00e5 dra p\u00e5 by'n. Kom ofte hjem s\u00e5nn p\u00e5 morrakvisten. Det var uforenelig med en toppkarriere. Du vet, det ble litt damer og s\u00e5nt, sier Reitan med et av sine overraskende smil.", "Det ble det formodentlig ogs\u00e5 da han senere lot seg lokke over til Canada som skitrener av sin gamle kompis Anders Lenes, en av v\u00e5re meste lovende juniorer. Det ble to \u00e5r med god tid til maling mellom \u00f8ktene.", "I 1980 kom han hjem p\u00e5 ferie til Norge, skulle tilbake igjen, men lot seg overtale til \u00e5 begynne som l\u00e6rer ved skigymnaset p\u00e5 Oppdal. - Hadde jeg dratt tilbake til Canada da, hadde jeg nok blitt der.", "Men det var fint p\u00e5 Oppdal, med ski som en del av undervisning.", "Arrogant og sjener\u00f8s", "- Men som elev hos Odd Nerdrum ble det trolig mest motbakker? Fortell om det.", "- Jeg var elev hos Odd Nerdrum en helg i m\u00e5neden i fem \u00e5r. Han var veldig selvopptatt, langt utover det som er vanlig for de fleste av oss kunstnere. Jeg tror han tok inn elever mest fordi han hadde noen \u00e5 snakke til fremfor \u00e5 ha noen \u00e5 snakke med. Han er arrogant til tusen, men ogs\u00e5 sjener\u00f8s til tusen.", "En innledende \u00f8velse var \u00e5 male et selvportrett. Jeg n\u00f8lte i m\u00e5neder f\u00f8r jeg torde presentere resultatet. Nerdrum tok bildet mitt bort i lyset, holdt det opp noen sekunder f\u00f8r han slapp det rett i golvet og uten et ord gikk tilbake til staffeliet der han fortsatte \u00e5 male.", "Elling Reitan smiler igjen plutselig f\u00f8r han lukker det lett s\u00f8rgmodig til igjen over det som senere skjedde - en klar tale om \u00e5ndens og talentets begrensning.", "Men man kan ikke tenke p\u00e5 \u00e5 kopiere Nerdrum eller en hvilken som helst annen. Reitan sier han m\u00e5tte finne tilbake til det som var han selv, til de sterke fargene og det figurative uttrykk som er hans spesielle.", "- Har jobbet som et dyr", "Suksessen og millioninntektene har ikke kommet av seg selv. Spesielt de to siste har v\u00e6rt hektiske. - Jeg har jobbet som et dyr hverdag som helg, og jeg har reist mye, sier han.", "Bak seg har han ti Norgesmesterskap p\u00e5 ski og fem suksess-utstillinger bare i New York. Han g\u00e5r fortsatt mye p\u00e5 ski, og l\u00f8per en del. God fysisk form gj\u00f8r at han bedre kan holde ut b\u00e5de arbeidspresset og de sjeldne ranglene som f\u00f8lger av \u00e5 v\u00e6re venner med Ludvig Eikaas og Jens Johannessen med stambord p\u00e5 Theatercaf\u00e9en.", "Elling Reitan er den inkorporerte ro, ogs\u00e5 n\u00e5r kona stikker hodet inn i atelieret og sier at det er telefon til ham. Galleristen Bj\u00f8rn Mathisen, ogs\u00e5 manager som arrangerer alle utstillinger for ham, ringer fra Oslo og m\u00e5 snakke med ham. Men han f\u00e5r vente. N\u00e5 snakker han med Adressa.", "Kommersielt press", "- Merker du det kommersielle presset?", "- Ja, veldig, egentlig. Hver eneste dag f\u00e5r jeg telefoner fra folk som vil ha bilder. Jeg kunne produsert i vilden sky, men f\u00f8rst og fremst gjelder det \u00e5 bevare roen. Penger er ikke alt.", "- Jon Nesb\u00f8 sa da han fikk \u00e5rets Bokhandlerpris, at denne suksessen hadde han tenkt \u00e5 la g\u00e5 til hodet p\u00e5 seg?", "Reitan ler og sier at det har han ikke tenkt. Han fors\u00f8ker \u00e5 bevare roen og ha beina p\u00e5 jorda. Med den suksessen han n\u00e5 har, kunne han bosatt seg hvor som helst, gjerne i New York. Men han er opptatt av sine tr\u00f8nderske r\u00f8tter, og at han, kona og deres tre sm\u00e5 barn skal bevare sin tilh\u00f8righet.", "I dag tar han alle med seg til Oslo. Han og kona skal delta p\u00e5 banketten etter Nobelprisutdelingen, og i morgen skal han og 8-\u00e5rige Oda p\u00e5 Nobel-konsert. Men tirsdag er de alle tilbake i Sverdrups vei igjen."]}, {"field": "category0", "value": "kultur"}, {"field": "contenthash", "value": "0b6888ab3e7e6c0179c58824068609086c58d04fd195ff8d275d8cc4684d86ac"}, {"field": "createtime", "value": "2017-04-30T17:24:11.000Z"}, {"field": "description", "value": "Som langrennsl\u00f8per var Elling Reitan en gang p\u00e5 vippen til \u00e5 rykke opp i elitegruppa. Men det ble med NM-bronse i stafett. I morgen tar han steget opp i gulldivisjonen for bildende kunstnere. \u00c5 bli valgt til \u00e5rets fredspris-kunstner plasserer ham trygt blant v\u00e5re fremste, blant dem ogs\u00e5 flere andre tr\u00f8ndere."}, {"field": "dominantimage", "value": "http://www.adressa.no/incoming/article1029371.ece5/ALTERNATES/w980-default/ver2%20reitan2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dd7176dd467500f79f4370ee7620a5e253cf6ade.jpg?5993f6c6"}, {"field": "dominantthumbnaildimensions", "value": "300x169"}, {"field": "heading", "value": "Fra stafettbronse til nobelgull -adressa.no"}, {"field": "id", "value": "dd7176dd467500f79f4370ee7620a5e253cf6ade"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["ski", "kommersielt press", "kunstnere", "dag", "senere", "male", "bevare roen"]}, {"field": "kw-entity", "value": ["norgesmesterskap", "by\u00e5sen", "sverdrups", "ute", "nobelprisutdelingen", "nobel", "theatercaf\u00e9en", "agdenes og riksgalleriet", "oda", "ludvig eikaas og jens johannessen", "korea", "strindheim", "adressa", "bokhandlerpris"]}, {"field": "kw-location", "value": ["d\u00fcsseldorf", "agdenes", "oppdal", "manhattan", "belgia", "trondheim", "wien", "norge", "new york", "tokyo", "oslo", "canada", "kristiansund"]}, {"field": "kw-pageclass", "value": "article"}, {"field": "kw-person", "value": ["knut n\u00f8rsteruds", "elling reitan", "anders lenes", "bj\u00f8rn mathisen", "jon nesb\u00f8", "jens johannessen", "odd nerdrum", "kim dae jung", "ludvig eikaas"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029371.ece5/ALTERNATES/w980-default/ver2%20reitan2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra stafettbronse til nobelgull"}, {"field": "og-type", "value": "article"}, {"field": "og-url", "value": "http://www.adressa.no/kultur/article315900.ece"}, {"field": "pageclass", "value": ["article"]}, {"field": "publishtime", "value": "2000-12-08T23:00:00.000Z"}, {"field": "recs-articleid", "value": "3019106"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-08T23:00:00.000Z"}, {"field": "recs-rawtitle", "value": "Fra stafettbronse til nobelgull -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Som langrennsl\u00f8per var Elling Reitan en gang p\u00e5 vippen til \u00e5 rykke opp i elitegruppa. Men det ble med NM-bronse i stafett. I morgen tar han steget opp i gulldivisjonen for bildende kunstnere. \u00c5 bli valgt til \u00e5rets fredspris-kunstner plasserer ham trygt blant v\u00e5re fremste, blant dem ogs\u00e5 flere andre tr\u00f8ndere."}, {"field": "thumbnail", "value": "http://content-thumbnail.cxpublic.com/content/thumbnail200x150/dd7176dd467500f79f4370ee7620a5e253cf6ade.jpg?5993f6c6"}, {"field": "thumbnailfullheightdimensions", "value": "200x1407"}, {"field": "timestamp", "value": "2017-08-16T07:39:50.000Z"}, {"field": "title", "value": "Fra stafettbronse til nobelgull"}, {"field": "url", "value": "http://www.adressa.no/kultur/article315900.ece"}, {"field": "urlhash", "value": "dd7176dd467500f79f4370ee7620a5e253cf6ade"}], "score": 0.76575613, "siteId": "9222270286501375973", "id": "dd7176dd467500f79f4370ee7620a5e253cf6ade"}

