{"fields": [{"field": "modifiedtime", "type": "time", "value": "2016-04-18T10:07:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Soup", "Musikk"]}, {"field": "author", "value": "vegard enlid"}, {"field": "body", "value": ["Saken oppdateres.", "- Vi kom veldig godt overens. Vi hadde samme smak i whisky, politikk og moral. Vi var forbausende like, egentlig, forteller vokalist og l\u00e5tskriver i trondheimsbandet Soup, Erlend Viken.", "Om det var smaken for skotsk whisky som f\u00f8rte til ukonvensjonell gj\u00f8dsling av skotsk hage i 2013, vites ikke. Men det var likevel da, under et firedagers bli-kjent-opphold i Skottlands st\u00f8rste by, at b\u00e5de Soup og produsent Paul Savage skj\u00f8nte at et samarbeid var en \u00abno-brainer\u00bb.", "Savage sto p\u00e5 en liste over produsenter bandet likte, og hadde allerede mikset bandets forrige album, \u00abThe Beauty of our Youth\u00bb, uten at de hadde m\u00f8ttes. Og 45-\u00e5ringen er ingen hvem som helst: Rundt \u00e5rtusenskiftet var han trommis i indie-favorittene The Delgados (h\u00f8r \u00abPeloton\u00bb-albumet om du ikke har gjort det allerede), og som produsent har han hatt \u00f8rer og fingre borti plater med band som Franz Ferdinand, Mogwai, Arab Strap, Teenage Fanclub, Camera Obscura og Deacon Blue. I dag savner han turneene, men f\u00e5r ellers utl\u00f8p for sin kreative side som produsent. Han gj\u00f8r det meste fra sitt eget studio Chem19, men tar med jobben ut fra tid til annen.", "LES OGS\u00c5:  For Soups Erlend Viken kan l\u00e5tskriving sammenlignes med rusavhengighet og spillegalskap: Euforisk, terapeutisk, egosentrisk, destruktivt \u2013 og altoppslukende", "Samtidig er det f\u00f8rste gang siden Snah co-produserte \u00abChildren of E.L.B.\u00bb at en ekstern produsent slipper bortp\u00e5 Erlend Vikens hjertebarn.", "- For en kontrollfrik som meg har det v\u00e6rt fryktelig sunt. Han er ikke redd for \u00e5 sette meg p\u00e5 plass, og han har gode \u00f8rer. N\u00e5 kan jeg forlate rommet i full tillit til at det ikke vil g\u00e5 galt. Han er blitt v\u00e5r George Martin, v\u00e5r \u00abpuppetmaster\u00bb, smiler Viken.", "At det ble Namsos og Rock City Studio som ble valgt, har sammenheng med at Soup i 2014 vant \u00c5ge Aleksandersen, Sparebank1 SMN og Rock Citys Ramp-stipend til en verdi av 250 000 kroner \u2013 inkludert gener\u00f8se mengder studiotid. Vi m\u00f8ter dem midt i en tidagers opptaksperiode, og bandet ligger foran skjema.", "LES OGS\u00c5:  \u00c5rets Ramp-stipend er ikke bare en anerkjennelse av talent, men like mye en bel\u00f8nning for godt arbeid over lang tid.", "Dette til tross for en del tekniske utfordringer. Bandet, og da s\u00e6rlig bassist Jan Tore Meg\u00e5rd, har sansen for gamle instrumenter og utstyr. De har f\u00e5tt Sambandets tangentmann Terje Tranaas til \u00e5 sette igjen et arsenal av gamle keyboards. En bra samling tangentleker, men ikke alle fungerer helt som de skal. En rhodes har m\u00e5ttet repareres, en mellotron er lunefull \u2013 og pianoet er litt surt (\u00abMen han skotten vil ha det s\u00e5nn\u00bb). \u00c5 g\u00e5 forbi delen av Rock City-museet der de viser gammelt lydutstyr, er n\u00e6rmest porno for Meg\u00e5rd.", "- Enn at dette utstyret st\u00e5r her i en monter og ikke inne i studio, sukker han og rister p\u00e5 hodet. Tidligere p\u00e5 dagen har b\u00e5ndet p\u00e5 hans gamle Copicat tape echo-maskin r\u00f8ket, og han trenger \u00e5 spleise det. Han stikker bort p\u00e5 Namsos' musikkforretning, men kommer sluk\u00f8ret tilbake:", "- De sa de sluttet \u00e5 f\u00f8re det jeg trenger for 20 \u00e5r siden, sier Meg\u00e5rd, som til slutt f\u00e5r reparert b\u00e5ndet ved hjelp av maskeringstape og en skalpell. Om en har forkj\u00e6rlighet for vintage-utstyr kommer det godt med \u00e5 v\u00e6re en smule handy.", "Rock City-studioet er velutstyrt, men som alle andre studio har det sine s\u00e6regenheter som m\u00e5 overvinnes. B\u00e5de bandet og Savage er enige i at hovedutfordringen er at alt er for finjustert. Forskriftsmessig dempet, men dermed ogs\u00e5 uten romklang. Derfor har trommis Espen Berge blitt forvist til konsertsalen NTE Arena vegg i vegg. Derfra kommuniserer han med resten via mikrofon \u2013 n\u00e5r han ikke forstyrres av en D.D.E.-fotoshoot innimellom tagningene.", "LES OGS\u00c5:  Soup boikotter Frelsesarmeen", "- Jeg er vant til r\u00e5ere og mer naturlig romlyd, som jeg heller kan dempe med tepper og lignende. Men alt kan l\u00f8ses, og konsertsalen ble redningen. Vi setter stor pris p\u00e5 at vi kan bruke hele bygget omtrent som vi vil, og har pushet rommene til \u00e5 l\u00e5te st\u00f8rre enn de er, sier Savage.", "Han ble lokket til Norge med lovnad om \u00e5 f\u00e5 spise rare ting. S\u00e5 langt har han smakt b\u00e5de brunost, elgp\u00f8lse kj\u00f8ttkaker \u2013 og Grandiosa. Samme kveld har de h\u00e5p om at han skal f\u00e5 se nordlyset for f\u00f8rste gang.", "- Hva er det med Soup du liker?", "- Melodiene, samt at de er s\u00e5 dyktige til \u00e5 spille. Vi har endt opp med \u00e5 spille inn mye live i studio, og det er noe mange andre band sliter med. Soup har et sound som henger sammen, og som er instinktivt stort. S\u00e5 kan de improvisere, det gj\u00f8r musikken mer bevegelig og ikke s\u00e5 rigid.", "LES OGS\u00c5:  Dramatiske dr\u00f8mmebilder", "- Denne plata er litt mer leken enn de forrige. Mindre ryddig \u2013 p\u00e5 en bra m\u00e5te, mener Viken. Savage siterer Brian Eno og mener hjernen skrur seg av om det l\u00e5ter for perfekt.", "- Vi har mer rom for sm\u00e5feil som tilf\u00f8rer et menneskelig element, kan du si. F\u00f8r kunne jeg sitte og redigere hvert eneste skarptrommeslag, og brukte sikkert 500 timer p\u00e5 flikking. Men det blir ikke bedre av det, du blir bare mer lik alle andre band. Denne gangen har vi gitt rom for tilfeldigheter og kaos, forklarer Viken.", "Savages filosofi som produsent er \u00e5 komme med ideer, men ikke insistere p\u00e5 dem eller kommandere bandene rundt.", "- Egentlig startet jeg for \u00e5 produsere mitt eget band, da vi hadde hatt d\u00e5rlige erfaringer med andre produsenter, sier han.", "- Jeg \u00f8nsker ikke \u00e5 legge begrensninger p\u00e5 bandene, men tenker heller at jeg har mye \u00e5 l\u00e6re av dem. For eksempel hadde b\u00e5de Mogwai og Arab Strap tydelige visjoner for hva de ville: Mogwai ville skru alt opp p\u00e5 r\u00f8dt og bryte alle regler, mens Arab Strap var livredde for effekter og ville ha alt s\u00e5 t\u00f8rt og ur\u00f8rt som mulig. Jeg l\u00e6rte veldig mye av \u00e5 jobbe med to s\u00e5 ulike band, sier han.", "Mikseprosessen starter etter planen i juni, og blant annet skal Kristoffer Lo bidra med flugabone f\u00f8r den tid. F\u00f8rste steg, dagene i Namsos, ser ut til \u00e5 g\u00e5 enda bedre enn ventet. Likevel er alle glade for at perioden ikke er lengre.", "- Ti dager er perfekt. Hadde det vart tre uker, hadde vi rukket \u00e5 bli gale."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "00accc8932ebf27aa833a33bb6a65e94b6f8411c3e7730cbec13e63314e3ce71"}, {"field": "createtime", "value": "2016-04-14T18:50:01.000Z"}, {"field": "description", "value": "Erlend Viken spydde i hagen hjemme hos produsent Paul Savage i Glasgow. Til gjengjeld ble skotten med til Norge for \u00e5 smake Grandiosa og spille inn Soups plate i Namsos."}, {"field": "dominantimage", "value": "http://www.adressa.no/pluss/kultur/article12600317.ece/d7gqzp/ALTERNATES/w980-default/HOVED%20Soup%201"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/078d7ec7b0a8ee8b9d08d9dda22cd66232720189.jpg?59270b1f"}, {"field": "dominantthumbnaildimensions", "value": "300x169"}, {"field": "heading", "value": ["Suppe med skotsk whisky -adressa.no", "Franz Ferdinand og Mogwai", "Leket\u00f8y og utstyrsporno", "Jakten p\u00e5 romklangen", "Rom for feil", "L\u00e6rer av bandene"]}, {"field": "id", "value": "078d7ec7b0a8ee8b9d08d9dda22cd66232720189"}, {"field": "keyword", "value": ["Soup", "Musikk"]}, {"field": "keywords", "value": "Soup,Musikk"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "arena"}, {"field": "kw-concept", "value": ["studio", "rom", "bandet", "band", "produsent", "skotsk whisky"]}, {"field": "kw-entity", "value": ["the beauty", "sambandets", "mogwai og arab strap", "peloton", "camera obscura og deacon blue", "camera obscura", "rock city studio", "namsos og rock city studio", "teenage fanclub", "d.d.e.", "frelsesarmeen", "children of e.l.b.", "rock city", "the delgados", "rock citys ramp", "youth", "skottlands", "grandiosa", "deacon blue", "mogwai", "snah", "arab strap", "copicat"]}, {"field": "kw-location", "value": ["glasgow", "viken", "namsos", "norge"]}, {"field": "kw-pageclass", "value": "article"}, {"field": "kw-person", "value": ["soups erlend viken", "george martin", "terje tranaas", "espen berge", "paul savage", "franz ferdinand", "\u00e5ge aleksandersen", "jan tore meg\u00e5rd", "kristoffer lo", "brian eno", "erlend viken"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12600317.ece/d7gqzp/ALTERNATES/w980-default/HOVED%20Soup%201"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Suppe med skotsk whisky"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/04/14/Suppe-med-skotsk-whisky-12600322.ece"}, {"field": "pageclass", "value": ["article"]}, {"field": "publishtime", "value": "2016-04-14T19:30:56.000Z"}, {"field": "recs-articleid", "value": "12600322"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-04-14T19:30:56.000Z"}, {"field": "recs-rawtitle", "value": "Suppe med skotsk whisky -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Erlend Viken spydde i hagen hjemme hos produsent Paul Savage i Glasgow. Til gjengjeld ble skotten med til Norge for \u00e5 smake Grandiosa og spille inn Soups plate i Namsos."}, {"field": "thumbnail", "value": "http://content-thumbnail.cxpublic.com/content/thumbnail200x150/078d7ec7b0a8ee8b9d08d9dda22cd66232720189.jpg?59270b1f"}, {"field": "thumbnailfullheightdimensions", "value": "200x2353"}, {"field": "timestamp", "value": "2017-05-25T16:49:35.000Z"}, {"field": "title", "value": "Suppe med skotsk whisky"}, {"field": "url", "value": "http://www.adressa.no/pluss/kultur/2016/04/14/Suppe-med-skotsk-whisky-12600322.ece"}, {"field": "urlhash", "value": "078d7ec7b0a8ee8b9d08d9dda22cd66232720189"}], "score": 0.75068283, "siteId": "9222270286501375973", "id": "078d7ec7b0a8ee8b9d08d9dda22cd66232720189"}

