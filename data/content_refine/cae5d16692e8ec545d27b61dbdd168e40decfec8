{"fields": [{"field": "modifiedtime", "type": "time", "value": "2017-03-22T19:03:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Rune Bratseth", "Brede Hangeland", "Kjetil Rekdal", "Stefan Johansen", "Fotball"]}, {"field": "author", "value": ["erlend nesje", "odd inge aas"]}, {"field": "body", "value": ["Saken oppdateres.", "OSLO/LONDON: Under treningen onsdag formiddag samlet Lars Lagerb\u00e4ck spillerne i en halvsirkel. Der ga han dem beskjeden om at Stefan Johansen er lagets nye kaptein.", "Lagkameratene br\u00f8t ut i spontan applaus og smilte til sin nye leder. Da hadde Johansen tidligere p\u00e5 dagen hatt en samtale med Lagerb\u00e4ck og assistenttrener Per-Joar Hansen.", "P\u00e5 pressetreffet senere p\u00e5 ettermiddagen presenterte Lagerb\u00e4ck kapteinen.", "\u2013 Det f\u00f8les nesten som dere har drevet en Trump-kampanje for \u00e5 f\u00e5 Stefan til kaptein, s\u00e5 jeg tenkte det var best \u00e5 holde meg inne med de norske mediene, sp\u00f8kte svensken.", "Ved siden av seg hadde han en tydelig stolt Johansen, som sier det \u00e5 f\u00e5 ledet fedrelandet p\u00e5 banen er noe alle spillere dr\u00f8mmer om.", "\u2013 F\u00f8rst og fremst er det en stor \u00e6re for meg. Det som kjennetegner meg er at jeg er en \u00e6rlig person som stiller krav til de rundt meg, men f\u00f8rst og fremst stiller jeg krav til meg selv.", "Lagerb\u00e4ck sier at det ofte er vanskelig \u00e5 n\u00e5 gjennom til spillerne ute p\u00e5 banen fra benken. En av kapteinens viktigste oppgaver er \u00e5 ta ansvar og lede der ute.", "\u2013 Det er ogs\u00e5 viktig at kapteinen er et godt forbilde som representerer laget p\u00e5 en god m\u00e5te utenfor banen. Jeg synes at man kan stille h\u00f8yere krav til dem. Jeg regner med at han ikke slarver", "For en lagidrettsut\u00f8ver er det f\u00e5 ting som veier tyngre enn kapteinsrollen p\u00e5 A-landslaget i fotball. Vi har snakket med fire av dem som har ledet Norge i kamp.", "\u2013 Den viktigste oppgaven? Det er det som foreg\u00e5r p\u00e5 banen, det er der slaget st\u00e5r. Jeg tenkte at jeg skulle g\u00e5 p\u00e5 banen og evne \u00e5 se ut over egen rolle. Det handlet om \u00e5 organisere, oppmuntre, lese kampbildet, den type ting. Kapteinsrollen har mer og mer g\u00e5tt over til \u00e5 bli en kampleder p\u00e5 banen, forteller Brede Hangeland, kaptein for Norge i 41 kamper \u2013 kun Thorbj\u00f8rn Svenssen har flere med sine 93.", "Hangeland fors\u00f8kte \u00e5 alltid v\u00e6re et godt eksempel i det han gjorde. Og samtidig v\u00e6re bevisst p\u00e5 at spillerne ville ha forskjellige svar.", "\u2013 Jeg kunne ikke drive p\u00e5 og v\u00e6re fagforeningsleder utenfor banen og instruere i at det var feil og det var riktig. Jeg fors\u00f8kte \u00e5 g\u00e5 foran og inspirere andre. Og i den grad det var behov, signalisere at jeg var tilgjengelig for en prat hvis det var behov.", "\u2013 Er det noe en kaptein b\u00f8r styre unna?", "\u2013 Du m\u00e5 v\u00e6re seri\u00f8s i de fleste sammenhenger. P\u00e5 landslaget tenkes det at du m\u00e5 v\u00e6re diplomatisk eller seri\u00f8s, det kan v\u00e6re i m\u00f8te med presse eller sponsorer. En b\u00f8r ikke endre personlighet, men tilpasse seg.", "\u00c9n gang hevet Hangeland stemmen som landslagskaptein. Det var i bortegarderoben da Norge l\u00e5 under mot Island i Reykjavik i september 2010.", "\u2013 Det var noe sinne som kom ut der. Vi hadde spilt en d\u00e5rlig f\u00f8rsteomgang og det var litt tvetydig det vi holdt p\u00e5 med i pausen. B\u00e5de som kaptein og spiller avbr\u00f8t jeg treneren og sa at n\u00e5 gj\u00f8r vi det s\u00e5nn. Det hjalp at jeg scoret i annenomgangen, jeg var heldig med den. Den gangen sto jeg virkelig p\u00e5 barrikadene. Ellers var min stil \u00e5 v\u00e6re litt stille og g\u00e5 foran som et godt eksempel. Jeg tenkte alltid at \u00abdette er et landslag, her er alle p\u00e5 toppen\u00bb. Jeg voktet meg selv fra \u00e5 opph\u00f8ye meg selv.", "\u2013 Har du noe godt r\u00e5d til den nye kapteinen?", "\u2013 Det er en anledning til \u00e5 leve opp til forventningene p\u00e5 en positiv m\u00e5te. Samtidig ga det meg ekstra motivasjon til \u00e5 gj\u00f8re alt riktig: Det forventes mer av deg enn noen andre at du spiller godt og at du er profesjonell. Det kan v\u00e6re en fin motivasjonsfaktor, en rolle du kan vokse i.", "Rune Bratseth ledet Norge som da fotballandslaget \u00abpeaket\u00bb under USA-VM i 1994.", "\u2013 For min del var det en oppgave forbundet med stolthet og ydmykhet.", "\u2013 Hva er landslagskapteinens viktigste oppgave?", "\u2013 Det er vanskelig \u00e5 peke p\u00e5 \u00e9n oppgave. Men man m\u00e5 ha tillit fra trener og medspillere for \u00e5 ha den rollen. At man er fast p\u00e5 laget og gjerne har erfaringer fra tilsvarende roller. At man er en ledertype.", "\u2013 Hva kjennetegner en god kaptein?", "\u2013 At han er samlende, at han har den n\u00f8dvendige autoriteten og er en forlenget arm til landslagssjefen.", "\u2013 Er det noe en kaptein b\u00f8r styre unna?", "\u2013 Det er et oppdrag, et tillitsverv, som krever at det er forventninger knyttet til deg for hvordan du fremst\u00e5r p\u00e5 vegne av et helt lag. Hvis man ikke skj\u00f8nner det, er man ikke egnet. Alle som spiller p\u00e5 et landslag er forbilder. N\u00e5r du er kaptein for de forbildene, er kanskje forventningene og kravene enda st\u00f8rre. Det betyr ikke at man skal v\u00e6re perfekt, for det er det ingen som er. Men man m\u00e5 anstrenge seg for \u00e5 unng\u00e5 \u00e5 gj\u00f8re feil.", "\u2013 Har du noe godt r\u00e5d til Stefan Johansen?", "\u2013 V\u00e6r deg selv, v\u00e6r ekte og troverdig. Det betyr ikke at man ikke kan ta imot gode r\u00e5d og gj\u00f8re seg sine egne erfaringer. Man m\u00e5 ha en bevissthet rundt det. Og s\u00e5 m\u00e5 man ikke begynne \u00e5 v\u00e6re annerledes s\u00e5nn at omgivelsene ikke kjenner deg igjen.", "Hallvar Thoresen var kaptein for Norge i 38 kamper p\u00e5 1980-tallet. Han mener det er viktig \u00e5 v\u00e6re et samlende punkt i to sammenhenger.", "\u2013 For det f\u00f8rste det som skjer ute p\u00e5 banen, at han er en autoritet der. Og s\u00e5 m\u00e5 han ha respekt utenfor banen. At han er en spiller som er troverdig i m\u00e5ten \u00e5 uttale seg p\u00e5 og er en rollefigur p\u00e5 det planet.", "\u2013 Hva kjennetegner en god kaptein?", "\u2013 Det er veldig forskjellig. Du m\u00e5 ha autoritet i gruppa. Det kan du skaffe deg p\u00e5 mange m\u00e5ter.", "\u2013 Har du et godt r\u00e5d til Stefan Johansen?", "\u2013 Ja, jeg har ett godt r\u00e5d: V\u00e6r deg selv! Og Stefan Johansen er den typen.", "Kjetil Rekdal vikarierte som landslagskaptein p\u00e5 slutten av 1990-tallet.", "\u2013 En landslagskaptein m\u00e5 ha gjennomslag i en spillergruppe. Han m\u00e5 ha respekt. Samtidig m\u00e5 han v\u00e6re et godt forbilde, en som f\u00e5r ting p\u00e5 plass og passer p\u00e5 at alle f\u00f8ler seg velkommen og en del av troppen.", "\u2013 Er det noe en kaptein b\u00f8r styre unna?", "\u2013 Det er viktig for landslagets del at han er en sikker spiller i en starttropp. Stefan har g\u00e5tt den harde veien, han har hatt en lang vei med b\u00e5de oppturer og nedturer, og det er en nyttig erfaring \u00e5 ta med seg n\u00e5.", "\u2013 Har du noe godt r\u00e5d til Johansen?", "\u2013 Han m\u00e5 v\u00e6re seg selv. Det er det viktigste. V\u00e6rt troverdig. V\u00e6r et godt forbilde. Ha gode budskap en kan kommunisere utad. S\u00f8rg for god oppf\u00f8rsel og gode prestasjoner. S\u00f8rg for at troen p\u00e5 landslaget er der, vise at vi har en gjeng som fungerer sammen."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "e348b514169e5e8b8031984a3c539e5bf6ef437f45b293a8e887cd86e2b5a2dd"}, {"field": "createtime", "value": "2017-03-23T05:47:10.000Z"}, {"field": "description", "value": "\u00abV\u00e6r deg selv\u00bb. \u00abBruk rollen som en motivasjonsfaktor\u00bb. \u00abV\u00e6r troverdig og et godt forbilde\u00bb. \u00abIkke fremst\u00e5 annerledes enn vanlig\u00bb. Det er noen av r\u00e5dene fra fire eks-spillere som har hatt det prestisjetunge kapteinsvervet."}, {"field": "heading", "value": ["De har ledet Norge i kamp. Her er fire kapteiners r\u00e5d til den nye h\u00e6rf\u00f8reren. -adressa.no", "Organisere og oppmuntre", "Var sint \u00e9n gang", "\u00abStolthet og ydmykhet\u00bb", "\u2013 M\u00e5 ha autoritet", "\u2013 M\u00e5 v\u00e6re et godt forbilde"]}, {"field": "id", "value": "cae5d16692e8ec545d27b61dbdd168e40decfec8"}, {"field": "keyword", "value": ["Rune Bratseth", "Brede Hangeland", "Kjetil Rekdal", "Stefan Johansen", "Fotball"]}, {"field": "keywords", "value": "Rune Bratseth,Brede Hangeland,Kjetil Rekdal,Stefan Johansen,Fotball"}, {"field": "kw-category", "value": ["fotball", "100sport"]}, {"field": "kw-concept", "value": ["viktigste oppgave", "r\u00e5d", "kaptein", "styre unna", "banen", "spiller", "utenfor banen"]}, {"field": "kw-entity", "value": ["trump", "thoresen", "a-landslaget"]}, {"field": "kw-location", "value": ["reykjavik", "norge", "island"]}, {"field": "kw-pageclass", "value": "article"}, {"field": "kw-person", "value": ["lars lagerb\u00e4ck", "rune bratseth", "kjetil rekdal", "brede hangeland", "thorbj\u00f8rn svenssen", "per-joar hansen", "stefan johansen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/a8e283a0-24bb-4005-b676-5f10be0aa906?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De har ledet Norge i kamp. Her er fire kapteiners r\u00e5d til den nye h\u00e6rf\u00f8reren."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/De-har-ledet-Norge-i-kamp-Her-er-fire-kapteiners-rad-til-den-nye-harforeren-232697b.html"}, {"field": "pageclass", "value": ["article"]}, {"field": "publishtime", "value": "2017-03-23T05:30:00.000Z"}, {"field": "recs-articleid", "value": "232697"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-23T05:30:00.000Z"}, {"field": "recs-rawtitle", "value": "De har ledet Norge i kamp. Her er fire kapteiners r\u00e5d til den nye h\u00e6rf\u00f8reren. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "\u00abV\u00e6r deg selv\u00bb. \u00abBruk rollen som en motivasjonsfaktor\u00bb. \u00abV\u00e6r troverdig og et godt forbilde\u00bb. \u00abIkke fremst\u00e5 annerledes enn vanlig\u00bb. Det er noen av r\u00e5dene fra fire eks-spillere som har hatt det prestisjetunge kapteinsvervet."}, {"field": "thumbnail", "value": "http://content-thumbnail.cxpublic.com/content/thumbnail200x150/cae5d16692e8ec545d27b61dbdd168e40decfec8.jpg?58d3898f"}, {"field": "thumbnailfullheightdimensions", "value": "200x1851"}, {"field": "timestamp", "value": "2017-03-23T08:38:39.000Z"}, {"field": "title", "value": "De har ledet Norge i kamp. Her er fire kapteiners r\u00e5d til den nye h\u00e6rf\u00f8reren."}, {"field": "url", "value": "http://www.adressa.no/100Sport/fotball/De-har-ledet-Norge-i-kamp-Her-er-fire-kapteiners-rad-til-den-nye-harforeren-232697b.html"}, {"field": "urlhash", "value": "cae5d16692e8ec545d27b61dbdd168e40decfec8"}], "score": 0.89888084, "siteId": "9222270286501375973", "id": "cae5d16692e8ec545d27b61dbdd168e40decfec8"}

