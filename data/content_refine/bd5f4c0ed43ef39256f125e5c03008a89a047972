{"fields": [{"field": "modifiedtime", "type": "time", "value": "2012-04-17T16:41:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En snart hundre \u00e5r gammel setning av Proust dukket opp i hodet mitt idet hun spurte. Men n\u00e5r har man tid til \u00e5 sitere \u00abP\u00e5 sporet av den tapte tid\u00bb? Jeg vet heller ikke om setningen vil f\u00e5 plass i en avis, men jeg pr\u00f8ver: \u00abDet sanne liv, det endelig erkjente og opplyste liv, det eneste liv vi virkelig har levet, det er litteraturen\u00bb. Kj\u00f8per du den?", "N\u00e5r man jobber med litteratur, m\u00e5 man stadig legitimere sin virksomhet. N\u00e5 som litteraturen konkurrerer med s\u00e5 mange andre medier, gjelder dette mer enn noensinne. Litteraturprofessoren Antoine Compagnon, som ble valgt inn i Coll\u00e8ge de France i fjor, ga sitt \u00e5pningsforedrag tittelen \u00abHvorfor drive med litteratur?\u00bb Selv i Frankrike, der litteraturen har st\u00e5tt s\u00e5 sterk gjennom b\u00e5de absolutisme og revolusjon, er det sp\u00f8rsm\u00e5let p\u00e5 dagsorden.", "I Trondheim mangler litteraturmilj\u00f8et et eget tilholdssted. Oslo har f\u00e5tt et velfungerende litteraturhus. Ved Universitetet i Oslo het likevel en av v\u00e5rens seminarrekker \u00abLitteraturen p\u00e5 vei ut?\u00bb. Og litteraturfestivalen p\u00e5 Lillehammer hadde nylig en debatt p\u00e5 programmet med tittelen \u00abSakprosaen kommer!\u00bb Den ble innledet av verdens f\u00f8rste professor i sakprosaforskning, Johan T\u00f8nnesson, som nylig skrev boka \u00abHva er sakprosa\u00bb. T\u00f8nnesson hevder at sakprosaen ytrer seg direkte om en virkelighet som skj\u00f8nnlitteraturen uttaler seg indirekte om. Skillet har skapt diskusjon, fordi en rekke gode b\u00f8ker befinner seg i grenselandet mellom de to ytterpunktene. Uansett er det ingen fare for at sakprosaen skyver fiksjonen ut. Den siste franske bokh\u00f8sten kunne by p\u00e5 727 nye fiksjonsb\u00f8ker. Litteraturen overlever fint i et mylder av andre kulturuttrykk som den konkurrerer med og p\u00e5virkes av. Sp\u00f8rsm\u00e5let er hvordan den p\u00e5virker oss, og hvordan vi kan bruke den.", "Litteraturens rolle er blitt diskutert helt siden Platon og Aristoteles. Og den romerske dikteren Horats' ideal om \u00e5 forene det nyttige og det behagelige (utile dulci) har stadig gjort seg gjeldene. Eksistensialisten Sartre skrev i 1947 et litter\u00e6rt manifest med tittelen \u00abHva er litteratur?\u00bb, der han slo et slag for den samfunnsnyttige litteraturen. Men eksistensialismens tid er over, og kanskje har mangelen p\u00e5 en engasjert skj\u00f8nnlitteratur med \u00e5penbar nytteverdi bidratt til at Norge har gjort sakprosaen til et eget fagfelt. Jeg har ingenting mot sakprosa, men synes det er kjedelig at fiksjonstekster n\u00e5 f\u00e5r mindre plass i utdanningen.", "Franskstudentene ved NTNU fikk et sterkt redusert tilbud i litteratur som f\u00f8lge av \u00abkvalitetsreformen\u00bb. Det tar tid \u00e5 l\u00e6re et fremmedspr\u00e5k s\u00e5 godt at man kan lese romaner, og siden \u00abkvalitetsreformen\u00bb kortet ned studietiden og krevde skriftlige innleveringer fra f\u00f8rste semester, m\u00e5tte litteraturpensumet kuttes. Dagens bachelorstudenter m\u00e5 levere oppgaver p\u00e5 fransk f\u00f8r de l\u00e6rer \u00e5 lese spr\u00e5ket skikkelig. De f\u00e6rreste rekker \u00e5 komme seg fra det harde begynnerstadiet og over i fasen der man virkelig kan nyte fransk litteratur. Det er synd, for det er i denne fasen man opplever litteraturen som en direkte erfaring av fransk kultur. Sterke leseropplevelser kan huskes p\u00e5 linje med livserfaringer. Men det tar tid \u00e5 bli f\u00f8lelsesmessig involvert i et annet spr\u00e5ks litteratur. Og f\u00f8lelsene m\u00e5 v\u00e6re med for at kunnskapen skal sitte. Det er ikke tilfeldig at selve utrykket for \u00e5 l\u00e6re noe utenat har ordet \u00abhjerte\u00bb i seg p\u00e5 flere spr\u00e5k (apprendre par c{oelig}ur, learn by heart). N\u00e5r tidligere franskstudenter blir spurt om hva de husker fra studiet, nevner de gjerne litteraturen.", "Men i dag stiller flere fremmedspr\u00e5kstudenter sp\u00f8rsm\u00e5let: Hva skal vi med litteratur? De vil jo bare l\u00e6re \u00e5 bruke spr\u00e5ket som et nyttig verkt\u00f8y. Med fare for \u00e5 virke gammeldags hender det at jeg serverer dem et sitat fra Mykles roman Sangen om den r\u00f8de rubin: \u00abAsk slikket seg heftig om munnen da han s\u00e5 navn som Zola, Anatole France, Voltaire, Proust, Mauriac, Stendahl, Balzac, Cocteau []. Man hadde ikke bare lov til \u00e5 lese disse b\u00f8kene. Det var en fortjenstfull ting \u00e5 lese dem! - Man ville f\u00e5 en god karakter p\u00e5 sitt vidnesbyrd hvis man hadde lest dem omhyggelig! Tanken var s\u00e5 utrolig, s\u00e5 full av grensel\u00f8s lykke, at Ask ravet\u00bb.", "Dagens NTNU-studenter er nok mer nytteorienterte enn Ask Burlefot. Selv de som velger \u00e5 studere ved Det historisk-filosofiske fakultet vil ha en direkte yrkesrettet utdannelse. Dette har fakultetet pr\u00f8vd \u00e5 im\u00f8tekomme ved \u00e5 opprette et emne kalt \u00abHumanister i praksis\u00bb, der studentene utplasseres i ulike bedrifter, slik at deres plass i samfunnet synliggj\u00f8res. I tillegg kommer det til h\u00f8sten et nytt emne med tittelen \u00abFremmedspr\u00e5k og samfunn\u00bb. Behovet for \u00e5 se hvordan man kan bruke sin kompetanse er forst\u00e5elig nok. Men for at spr\u00e5kkompetansen skal feste seg, trenger vi tekster som griper oss, og som vekker fantasien slik av vi selv kan skape noe spr\u00e5klig der forfatteren slapp: \u00abDe nyttigste b\u00f8kene er de der leseren selv utgj\u00f8r halvparten\u00bb skrev Voltaire. N\u00e5 har litteraturprofessoren Pierre Bayard g\u00e5tt s\u00e5 langt som \u00e5 hevde at man fint kan utfolde sin kreativitet rundt en roman bare ved \u00e5 ha h\u00f8rt om den. Det viser han i fjor\u00e5rets franske bestselger \u00abHvordan snakke om b\u00f8ker man ikke har lest\u00bb, som paradoksalt nok har bidratt til \u00e5 vekke franskmenns leselyst. Bayard \u00f8nsker \u00e5 l\u00f8se opp i et anstrengt forhold til litteraturen for \u00e5 opprettholde en levende litter\u00e6r diskusjon.", "1600-tallets store tenker Descartes omtalte lesningen av gode b\u00f8ker som en konversasjon med fortidens st\u00f8rste mennesker, der man bare f\u00e5r kremen av deres tanker. Disse store forfedrene kan gi mye, hvis man bare v\u00e5ger \u00e5 g\u00e5 inn i diskusjoner med dem. Men da m\u00e5 ogs\u00e5 Det historisk-filosofiske fakultet v\u00e5ge \u00e5 ivareta sin humanistiske tradisjon som dagens studentmasse ikke umiddelbart ser nytten av. Samtidig m\u00e5 dagens forfattere f\u00e5 mer rom, slik at meningen med litteraturen kan synliggj\u00f8res sterkere. For det trengs.", "Derfor h\u00e5per jeg at Tr\u00f8ndersk forfatterlag f\u00e5r sitt etterlengtede litteraturhus. Jeg skulle gjerne ha tatt en kaffe med min kusine der., post.dok.,"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "325177eac993763e17cdc3a027bbc5cff832275c48b43cad2ef29dc0b51e9a44"}, {"field": "createtime", "value": "2014-10-10T07:13:14.817Z"}, {"field": "description", "value": "Min kusine, som er jurist og travel tobarnsmor, spurte meg nylig, mens vi bar takeaway-kaffe p\u00e5 vei til bilen, om det overhodet er noen vits i \u00e5 forske p\u00e5 eldre fransk litteratur slik jeg gj\u00f8r."}, {"field": "dominantimage", "value": "http://www.adressa.no/incoming/article1249140.ece5/ALTERNATES/w980-default/Trude%20kolderup"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bd5f4c0ed43ef39256f125e5c03008a89a047972.jpg?5999dc47"}, {"field": "dominantthumbnaildimensions", "value": "300x169"}, {"field": "heading", "value": "Hva skal vi med litteratur? -adressa.no"}, {"field": "id", "value": "bd5f4c0ed43ef39256f125e5c03008a89a047972"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["litteratur", "historisk-filosofiske fakultet", "fransk litteratur"]}, {"field": "kw-entity", "value": ["mykles", "cocteau", "humanister", "tr\u00f8ndersk", "voltaire", "litteraturen", "sartre", "platon og aristoteles", "anatole france", "proust", "zola", "sangen", "universitetet", "sakprosaen", "coll\u00e8ge de france", "stendahl", "horats", "fremmedspr\u00e5k"]}, {"field": "kw-location", "value": ["oslo", "frankrike", "mauriac", "descartes", "trondheim", "balzac", "norge", "lillehammer"]}, {"field": "kw-pageclass", "value": "article"}, {"field": "kw-person", "value": ["ask burlefot", "pierre bayard", "antoine compagnon", "johan t\u00f8nnesson"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1249140.ece5/ALTERNATES/w980-default/Trude%20kolderup"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva skal vi med litteratur?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1092302.ece"}, {"field": "pageclass", "value": ["article"]}, {"field": "publishtime", "value": "2008-05-31T04:00:00.000Z"}, {"field": "recs-articleid", "value": "1628486"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-05-31T04:00:00.000Z"}, {"field": "recs-rawtitle", "value": "Hva skal vi med litteratur? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Min kusine, som er jurist og travel tobarnsmor, spurte meg nylig, mens vi bar takeaway-kaffe p\u00e5 vei til bilen, om det overhodet er noen vits i \u00e5 forske p\u00e5 eldre fransk litteratur slik jeg gj\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/bd5f4c0ed43ef39256f125e5c03008a89a047972.jpg?5999dc47"}, {"field": "thumbnailfullheightdimensions", "value": "200x1380"}, {"field": "timestamp", "value": "2017-08-20T19:00:23.000Z"}, {"field": "title", "value": "Hva skal vi med litteratur?"}, {"field": "url", "value": "http://www.adressa.no/meninger/kronikker/article1092302.ece"}, {"field": "urlhash", "value": "bd5f4c0ed43ef39256f125e5c03008a89a047972"}], "score": 0.8728294, "siteId": "9222270286501375973", "id": "bd5f4c0ed43ef39256f125e5c03008a89a047972"}

