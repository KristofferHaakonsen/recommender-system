{"fields": [{"field": "modifiedtime", "type": "time", "value": "2012-11-21T14:29:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein arne s\u00e6ther", "samfunnsredakt\u00f8r"]}, {"field": "body", "value": ["Saken oppdateres.", "G\u00e5r det an \u00e5 komme trekkende med refleksjoner om Kulturminne\u00e5ret 2009 n\u00e5r alt det vi forbinder med 2009 handler om Obama, finanskrise og klimakatastrofe? Har det noe for seg \u00e5 peke p\u00e5 verdien av en gammel melkerampe eller et stinkende pissoar n\u00e5r dagsorden egentlig er h\u00f8yhastighetstog, motorveier og nye oljeinstallasjoner?", "Ja, kanskje er det nettopp n\u00e5r fremskrittsvindene bl\u00e5ser som sterkest at det er lurt \u00e5 holde fast ved noen tilsynelatende betydningsl\u00f8se ankerfester. Mennesker uten minner lever farlig. Et samfunn uten minne gj\u00f8r det farlig \u00e5 leve.", "At \u00e5ret som snart er omme ogs\u00e5 har v\u00e6rt et kulturminne\u00e5r, er det nok ikke alt for mange som har f\u00e5tt med seg. Paradoksalt nok er hverdagens kulturminner et fjernt tema i folks hverdag. N\u00e5r dessuten 2009 til de grader har v\u00e6rt preget av langt mer nyhetstunge begivenheter, har Kulturminne\u00e5ret v\u00e6rt n\u00f8dt til \u00e5 avfinne seg med et liv i medieskyggen.", "Likevel, sv\u00e6rt mye har skjedd siden Trond Giske stod for den offisielle \u00e5pningen i Trondheim f\u00f8rst i februar og fram til \u00e5ret for to uker siden ble avsluttet med den nye kulturministeren til stede i Troms\u00f8.", "Helt avsluttet er Kulturminne\u00e5ret ikke. Som en ekstra finale kommer markeringen av at sju unike melkeramper i Selbu blir fredet av Riksantikvaren. Fredag i neste uke kommer den nyansatte riksantikvaren, tidligere PST-sjef J\u00f8rn Holme, til arrangementet i Selbu.", "Riksantikvaren har \u00f8nsket \u00e5 markere Kulturminne\u00e5ret 2009 med fredning av et utvalg kulturminner \"som s\u00e6rlig representerer fellesskapets opplevelser og verdier\". Tolv objekter landet rundt er plukket ut, og melkerampene i Selbu er de eneste som er tatt med fra Midt-Norge.", "Andre eksempler p\u00e5 kulturminner som n\u00e5 har f\u00e5tt Riksantikvarens beskyttelse er pissoaret i Stensparken i Oslo fra 1937, hoppbakken i Skui, den s\u00e5kalte rakettkiosken i Troms\u00f8 og bilferja \"Gamle Krager\u00f8\" fra 1960. Fra f\u00f8r er et utvalg av Georg Fastings tidl\u00f8se telefonkiosk fredet.", "For oss som har kj\u00f8rt rundt i en gul Volvo og v\u00e6rt uoffisielle lobbyister for bevaring av melkeramper og andre up\u00e5aktede spor fra ti\u00e5rene etter krigen, er det gledelig \u00e5 registrere at nettopp dette n\u00e5 l\u00f8ftes fram av Riksantikvaren, en instans som tidligere har hatt mye av oppmerksomheten rettet lenger bakover i historien.", "Hovedansvaret for \u00e5 planlegge og gjennomf\u00f8re Kulturminne\u00e5ret 2009 ble tildelt Norges kulturvernforbund. De representerer 190 000 medlemmer som arbeider med bevaring av sm\u00e5 og store kulturskatter p\u00e5 frivillig basis. Mange fart\u00f8y, bygninger, gjenstander og kj\u00f8ret\u00f8yer er reddet, og mye kunnskap og kompetanse er vedlikeholdt, takket v\u00e6re denne h\u00e6ren av kulturvernets fotsoldater. Uten dem ville Norge v\u00e6rt et land med halve historien utvisket.", "Det er et tankekors at s\u00e5 mye viktig bevaringsarbeid er avhengig av en i verste fall utd\u00f8ende rase ubetalte ildsjeler. Samtidig er det en forutsetning for vellykket vern at det finnes folk som gl\u00f8der for kulturminnene. Men n\u00e5r offentlige midler fordeles, b\u00f8r ogs\u00e5 de sm\u00e5, lokale tiltakene overrisles. Hvis bare a-laget av st\u00f8rre museer som tilh\u00f8rer den nye, sentraliserte strukturen f\u00e5r penger, risikerer vi at grunnmuren smuldrer bort.", "Kulturminne\u00e5ret har hatt et budsjett p\u00e5 18 millioner og har klart \u00e5 f\u00e5 til mye aktivitet for relativt sm\u00e5 midler. Hele 357 prosjekter landet rundt har f\u00e5tt 3,4 millioner kroner p\u00e5 deling.", "Idem\u00f8ter, workshops og konferanser har v\u00e6rt arrangert og det er opprettet nettsteder for digital formidling og folkelig delaktighet. Portaler som kulturminnel\u00f8ypa.no og dagligliv.no skaper aktivitet og engasjement.", "Hva er egentlig et kulturminne? Ved \u00e5 p\u00e5peke at ogs\u00e5 mosselukta, programvertene p\u00e5 tv og en gammel radio er kulturminner, \u00f8nsker man \u00e5 f\u00e5 i gang refleksjon og debatt rundt begrepet. Alle kulturminner kan ha verdi, men ikke alle trenger \u00e5 bli vernet. Begrepet kan f\u00e5 et s\u00e5 utvidet innhold at alt og ingenting blir tatt med. Dermed mister det sin betydning og sitt innhold. Noen ganger m\u00e5 man ogs\u00e5 skille mellom private og offentlige kulturminner.", "Det finnes mange eksempler p\u00e5 kulturminner i det offentlige rom som b\u00e5de sier mye om v\u00e5r n\u00e6re fortid, som har hatt stor betydning for mange og som samtidig er lite verdsatt og st\u00e5r i fare for \u00e5 bli \u00f8delagt.", "Folketeaterbygningen i Oslo , der Arbeiderpartiet og LO har holdt til, fikk sin vernestatus i forrige uke. Det unike bygget fra 1935 ble i sin tid kalt \"skyskraperen\".", "Men eksemplene kan v\u00e6re langt mindre monumentale. Forlatt i skr\u00e5ningen bak de nye tribunene p\u00e5 Lerkendal st\u00e5r fortsatt det gamle stadionuret fra Klokkesvingen. I dag er det, sammen med restene av toalettbygget i mur, det eneste fysiske minnet fra RBKs hjemmebane i storhetstiden f\u00f8r 2002. Ikke bevisst tatt vare p\u00e5, men heller ikke fjernet. Klokka har overlevd fordi den tilfeldigvis ikke st\u00e5r i veien for noe nytt.", "Vegvesenet skifter n\u00e5 ut de fleste trafikkskiltene. Hattkaillen p\u00e5 fotgjengerskiltene erstattes av en kj\u00f8nnsl\u00f8s robot med kulehode og amputerte hender og f\u00f8tter. Veiarbeideren med sixpencelue blir ogs\u00e5 robotisert. Ingen stor sak, men hva sier det om oss? Blir vi fattigere eller rikere? Fremskritt eller tilbakeskritt?", "Lokalb\u00e5tkaia, den gamle n\u00e6rbutikken, forsamlingshuset, og danseplatten er, i likhet med melkerampa, m\u00f8testeder og som er i ferd med \u00e5 forsvinne.", "Da melkerampa for snart f\u00f8rti \u00e5r siden mistet sin praktiske funksjon i melketransporten, ble ogs\u00e5 grendas m\u00f8tested og oppslagstavle borte. I dag er mer enn 99 av 100 melkeramper fjernet. I mellomtiden har tidene forandret seg. Vi har f\u00e5tt nye m\u00f8testeder og et m\u00f8te i den fysiske virkeligheten er heller ikke like n\u00f8dvendig.", "En bevart melkerampe er i dag for mange et overraskende m\u00f8te med egen ungdomstid, for andre en kilde til nysgjerrige sp\u00f8rsm\u00e5l. Melkerampa er b\u00e5de et konkret minne fra en helt spesiell epoke i norsk landbruk og en p\u00e5minnelse om en omgangsform som har forsvunnet. Samtidig har den blitt et begrep og et symbol.", "Noen vil innvende at kulturminner kan v\u00e6re uttrykk for tilbakeskuende og uproduktiv nostalgi. Vi m\u00e5 akseptere at verden g\u00e5r framover.", "Ja, tidene forandrer seg, og forandring er ofte en god ting, s\u00e6rlig hvis utgangspunktet er fattigdom, undertrykking eller annen elendighet.", "Men selv n\u00e5r forandringen er en uomtvistelig forbedring, g\u00e5r gjerne noe tapt som ikke blir tatt med i regnskapet. Mer l\u00f8nnsomt, men mindre trivelig, er den banale konklusjonen som kan romme en dypere sannhet.", "Fortiden er viktig for \u00e5 forst\u00e5 n\u00e5tiden og planlegge fremtiden. V\u00e5r felles hukommelse rommer mer enn det du finner p\u00e5 museum eller i historieb\u00f8kene.", "Begrepet nostalgi blir i dag ofte brukt for \u00e5 latterliggj\u00f8re meningsmotstandere og redusere verdien av andres argumenter. Men det blir ogs\u00e5 brukt som positivt ladet ord n\u00e5r retro-produkter skal lanseres. P\u00e5 grunn av denne tvetydigheten kan det \u00e5 klebe nostalgimerkelappen p\u00e5 kulturminnevernet sl\u00e5 begge veier.", "Nostalgi er bare en menneskelig egenskap i skj\u00e6ringspunktet mellom hjemlengsel, kj\u00e6rlighet og sorg. La oss like gjerne kalle det gjensynsglede og akseptere at nostalgi b\u00e5de er et legitimt grunnlag for beslutninger og effektivt drivstoff for arbeidet med bevare minner fra v\u00e5r n\u00e6re fortid.", "Selv om vi n\u00e5 legger bak oss et kulturminne\u00e5r med prisverdige vernevedtak og mye godt grasrotarbeid, er det ikke tvil om at det er langt fram f\u00f8r kulturvernet i Norge godt nok ivaretatt. Ikke bare er vi prisgitt privat engasjement og lokale ildsjeler, vi mangler fortsatt en allmenn bevissthet om kulturminnenes betydning.", "Dessverre er det nok slik at tilfeldigheter, fattigdom og latskap langt p\u00e5 vei er kulturminnenes beste hjelpere. Noe blir glemt, noe gidder man ikke \u00e5 fjerne, noe f\u00e5r man aldri r\u00e5d til \u00e5 rive eller bygge om. Dermed g\u00e5r tiden og noen ser verdien. Mange av Riksantikvarens tolv verneobjekter har en slik historie.", "I dagens Norge er endringstakten og rikdommen s\u00e5 stor at vi ikke kan stole p\u00e5 de tre hjelperne. Forbrukersamfunnet tar ikke bare knekken p\u00e5 ressursene og klimaet.", "stein.arne.sether@adresseavisen.no"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|steinas"}, {"field": "contenthash", "value": "7f523df426524bf6e7016dd960571e9673d4c4b327af14af4e1d58377e67677b"}, {"field": "createtime", "value": "2016-03-10T09:54:34.000Z"}, {"field": "description", "value": "Aldri f\u00f8r har det skjedd st\u00f8rre forandringer i et raskere tempo enn i v\u00e5r tid. Vi utraderer en del av v\u00e5r n\u00e6re fortid. Derfor vernes n\u00e5 b\u00e5de melkeramper, telefonkiosker og pissoarer."}, {"field": "dominantimage", "value": "http://www.adressa.no/incoming/article1337279.ece5/ALTERNATES/w980-default/melkerampa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8f7d2bf215d414a1dd16a6d0ffe17c3640ebd19.jpg?59749491"}, {"field": "dominantthumbnaildimensions", "value": "300x169"}, {"field": "heading", "value": "Vi m\u00f8tes p\u00e5 melkerampa -adressa.no"}, {"field": "id", "value": "a8f7d2bf215d414a1dd16a6d0ffe17c3640ebd19"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger", "steinas"]}, {"field": "kw-company", "value": "volvo"}, {"field": "kw-concept", "value": ["minne", "n\u00e6re fortid", "dag", "kulturminne"]}, {"field": "kw-entity", "value": ["stensparken", "lerkendal", "arbeiderpartiet", "riksantikvaren", "klokkesvingen", "kulturminne\u00e5ret 2009"]}, {"field": "kw-location", "value": ["oslo", "krager\u00f8", "midt-norge", "obama", "skui", "selbu", "trondheim", "troms\u00f8", "norge"]}, {"field": "kw-pageclass", "value": "article"}, {"field": "kw-person", "value": ["trond giske", "georg fastings", "j\u00f8rn holme"]}, {"field": "kw-taxonomy", "value": ["meninger/kommentarer/steinas", "meninger", "meninger/kommentarer"]}, {"field": "og-image", "value": "http://www.adressa.no/incoming/article1337279.ece5/ALTERNATES/w980-default/melkerampa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi m\u00f8tes p\u00e5 melkerampa"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/steinas/article1421537.ece"}, {"field": "pageclass", "value": ["article"]}, {"field": "publishtime", "value": "2009-12-13T09:11:00.000Z"}, {"field": "recs-articleid", "value": "863095"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|steinas"}, {"field": "recs-publishtime", "value": "2009-12-13T09:11:00.000Z"}, {"field": "recs-rawtitle", "value": "Vi m\u00f8tes p\u00e5 melkerampa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kommentarer/steinas", "meninger", "meninger/kommentarer"]}, {"field": "teaser", "value": "Aldri f\u00f8r har det skjedd st\u00f8rre forandringer i et raskere tempo enn i v\u00e5r tid. Vi utraderer en del av v\u00e5r n\u00e6re fortid. Derfor vernes n\u00e5 b\u00e5de melkeramper, telefonkiosker og pissoarer."}, {"field": "thumbnail", "value": "http://content-thumbnail.cxpublic.com/content/thumbnail200x150/a8f7d2bf215d414a1dd16a6d0ffe17c3640ebd19.jpg?59749491"}, {"field": "thumbnailfullheightdimensions", "value": "200x1963"}, {"field": "timestamp", "value": "2017-07-23T12:20:33.000Z"}, {"field": "title", "value": "Vi m\u00f8tes p\u00e5 melkerampa"}, {"field": "url", "value": "http://www.adressa.no/meninger/kommentarer/steinas/article1421537.ece"}, {"field": "urlhash", "value": "a8f7d2bf215d414a1dd16a6d0ffe17c3640ebd19"}], "score": 0.771142, "siteId": "9222270286501375973", "id": "a8f7d2bf215d414a1dd16a6d0ffe17c3640ebd19"}

