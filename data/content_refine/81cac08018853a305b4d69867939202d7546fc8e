{"fields": [{"field": "modifiedtime", "type": "time", "value": "2012-06-20T09:44:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I siste del av 1600-tallet dukker husmalingen opp, f\u00f8rst i byene, etter hvert hos de f\u00e5 som hadde ekstra god r\u00e5d p\u00e5 landet. Bruk av maling p\u00e5 hus har i stor grad sammenheng med at t\u00f8mmerhusene fikk bordkledning. Oppgangssaga gjorde det fra 1700-tallet mer utbredt med panel, og n\u00e5r dampsaga og sirkelsaga ble tatt i bruk fra 1860-\u00e5rene, eksploderte n\u00e6rmest bruken av bordkledning og maling.", "Det visuelle inntrykket av bygdene var fram til for 100-150 \u00e5r siden gr\u00e5tt, eller brunt der sola svidde. F\u00f8r var det bare de rikeste som hadde r\u00e5d til \u00e5 male husene. Hvitt var gjerne fargen p\u00e5 storfolkets bolighus. Blyhvitt var en kostbar farge, s\u00e5 n\u00e5r vanlige folk begynte \u00e5 male husene, var det i r\u00f8dt eller oker. Dette er farger der pigmentet hentes fra jernoksyd i jorda. Den blyhvite fargen kostet fra fire til ni ganger mer enn r\u00f8dfargen, s\u00e5 det sier seg selv hva folk som ikke hadde for mye penger, valgte.", "Den blybaserte hvitfargen var dessuten meget giftig, og mange malere d\u00f8de. I 1860-\u00e5rene kom sinkhvitt, den var giftfri og mye billigere. Etter hvert fikk folk litt bedre r\u00e5d, og p\u00e5 de st\u00f8rre g\u00e5rdene ble det vanlig \u00e5 ta etter overklassen ved \u00e5 male v\u00e5ningshuset hvitt. Ofte ble bare fasaden mot veien malt. Etter hvert malte flere og flere bolighuset p\u00e5 g\u00e5rden hvitt.", "Det typiske g\u00e5rdsbruket med hvitt v\u00e5ningshus og r\u00f8d l\u00e5ve er et fenomen som ble til tidlig p\u00e5 1900-tallet. I dag er det utbredt over hele Norge, med en del lokale variasjoner. Mange av de hvite hovedbygningene vi ser i dag, har sannsynligvis opprinnelig hatt en gulfarge, dersom de er et par hundre \u00e5r eller eldre.", "Forsker Jon Br\u00e6nne ved Norsk institutt for kulturminneforskning (NIKU) forteller at de hvite fasadene skyldes en feiltolkning.", "- I tiden rundt f\u00f8rste verdenskrig (1914) kom jugendstilen og nyklassisismen. Da trodde man at stashusene fra klassisismen hundre \u00e5r tidligere var hvite som templer. I virkeligheten var de aller fleste malt i farger som var steinimitasjoner, lys gul og rosa, forteller Br\u00e6nne.", "De store r\u00f8de driftsbygningene som i dag fortsatt dominerer Bygde-Norge, er ogs\u00e5 et forholdsvis nytt fenomen. Enhetsl\u00e5ven, der alle funksjoner er samlet under ett tak, ble mer og mer vanlig fra ca 1850 og utover. F\u00f8r den tid var det vanlig med klyngetun, der stall, fj\u00f8s, h\u00f8yl\u00e5ve, vognskjul, kornlager og annet hadde egne bygninger.", "I siste halvdel av 1800-tallet gjennomgikk norsk landbruk \u00abdet store hamskiftet\u00bb, da forhistoriske driftsformer ble erstattet av mer rasjonelle og delvis mekaniserte metoder. Dermed ble de mange sm\u00e5 laftede husene erstattet av en stor driftsbygning i bindingsverk og mur med flere etasjer der man utnyttet tyngdekraften for b\u00e5de f\u00f5r og gj\u00f8dsel. N\u00e5r store uthusbygninger skulle males, var det naturlig \u00e5 bruke r\u00f8dt som var en rimelig jordfarge og som gav kontrast til den gule (eller hvite) fargen p\u00e5 bolighuset.", "I f\u00f8lge Br\u00e6nne var det mest vanlig \u00e5 bruke s\u00e5kalt komposisjonsmaling. Den er laget av fargepigment (som regel jernoksid), rugmel og vann. Det som i dag kalles falur\u00f8dt er denne typen rugmelsmaling.", "-.Det finnes utallige variasjoner, hver g\u00e5rd hadde ofte sin oppskrift. Noen blandet med linolje, salt eller jernvitrol. Dette er maling basert p\u00e5 lokale r\u00e5stoffer som gir utrolig bra holdbarhet.", "Br\u00e6nne forteller at man i Sleggveien p\u00e5 R\u00f8ros har malt opp et helt hus p\u00e5 denne m\u00e5ten uten andre kostnader enn 18 kroner i rugmel.", "- Vi har funnet en l\u00e5ve som ble malt p\u00e5 denne m\u00e5ten i 1920, der malingen fortsatt gj\u00f8r nytten, sier Br\u00e6nne.", "- Noen mener at maling f\u00f8rst og fremst har estetisk betydning og hevder at treverket holder seg like bra uten?", "- Nei, det er det st\u00f8rste tullet jeg har h\u00f8rt. UV-str\u00e5lingen fra sola er treverkets verste fiende. Den bryter ned treverket og f\u00f8rer til soppdannelse. Malingen beskytter b\u00e5de mot UV-str\u00e5lingen og mot fukt som ikke er s\u00e5 skadelig n\u00e5r bare treverket f\u00e5r t\u00f8rke, sier Br\u00e6nne.", "Han vedg\u00e5r at det finnes ubehandlet treverk som har overlevd gjennom \u00e5rhundrer. - Det skyldes at man f\u00f8r i tiden hadde kunnskap nok til \u00e5 velge ut trematerialer av formidabel kvalitet, for eksempel kjerneved av furu."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "ebf9a439783f354e0fa0674c6c5083549a30e8c59df799d81fa1cccd2e08b59a"}, {"field": "createtime", "value": "2012-09-30T17:32:03.750Z"}, {"field": "description", "value": "Hvitt og bl\u00e5tt var dyrt og eksklusivt. Jordfargene r\u00f8dt og oker var billige og mest brukt."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81cac08018853a305b4d69867939202d7546fc8e.jpg?59949add"}, {"field": "dominantthumbnaildimensions", "value": "256x256"}, {"field": "heading", "value": "De dyre og de billige fargene -adressa.no"}, {"field": "id", "value": "81cac08018853a305b4d69867939202d7546fc8e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "home-and-garden"}, {"field": "kw-concept", "value": ["billige fargene", "male husene", "farge", "malt"]}, {"field": "kw-entity", "value": ["bygde-norge", "sleggveien", "norsk"]}, {"field": "kw-location", "value": ["r\u00f8ros", "norge"]}, {"field": "kw-pageclass", "value": "article"}, {"field": "kw-person", "value": "jon br\u00e6nne"}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De dyre og de billige fargene"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article25327.ece"}, {"field": "pageclass", "value": ["article"]}, {"field": "publishtime", "value": "2004-03-18T11:36:04.000Z"}, {"field": "recs-articleid", "value": "864771"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-03-18T11:36:04.000Z"}, {"field": "recs-rawtitle", "value": "De dyre og de billige fargene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Hvitt og bl\u00e5tt var dyrt og eksklusivt. Jordfargene r\u00f8dt og oker var billige og mest brukt."}, {"field": "thumbnail", "value": "http://content-thumbnail.cxpublic.com/content/thumbnail200x150/81cac08018853a305b4d69867939202d7546fc8e.jpg?59949add"}, {"field": "thumbnailfullheightdimensions", "value": "200x1223"}, {"field": "timestamp", "value": "2017-08-16T19:19:57.000Z"}, {"field": "title", "value": "De dyre og de billige fargene"}, {"field": "url", "value": "http://www.adressa.no/tema/villeveier/article25327.ece"}, {"field": "urlhash", "value": "81cac08018853a305b4d69867939202d7546fc8e"}], "score": 0.7287389, "siteId": "9222270286501375973", "id": "81cac08018853a305b4d69867939202d7546fc8e"}

