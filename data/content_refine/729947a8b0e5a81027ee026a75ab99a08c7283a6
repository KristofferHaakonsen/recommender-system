{"fields": [{"field": "modifiedtime", "type": "time", "value": "2016-10-18T22:44:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marita e. valvik/aftenposten.no"}, {"field": "body", "value": ["Saken oppdateres.", "\u2013 Dette har vi jobbet aktivt for i over to \u00e5r, sier administrerende direkt\u00f8r Geir Eide i Komplett Apotek til Aftenposten.no", "I den sure Vestfold-vinden utenfor de flere tusen kvadratmeterne lagere til morselskapet Komplett.no, \u00e5pner han d\u00f8ren til Komplett Apotek. Han ler litt, men alvoret ligger der:", "\u2013 For \u00e5 kunne drive apotek, m\u00e5 vi ha et fysisk utsalgssted. Det st\u00e5r i loven. Derfor har vi bygget dette apoteket, sier han, og viser til regelverk om 2 meter fra ventestolen (lovp\u00e5lagt) til betjeningsomr\u00e5det.", "Skilleveggen mellom betjeningsdiskene er ogs\u00e5 lovp\u00e5lagt. Bladene Allers og Hjemmet er lagt ut s\u00e5 kundene skal kunne kose seg mens de venter, men Eide forventer ikke et rush av kunder her.", "Det er heller ikke meningen.", "I hyllene st\u00e5r det litt hudprodukter, men plaster, Paracet og andre vanlige apotekvarer er det kjemisk fritt for i dette lokalet.", "\u2013 Vi har lageret bak her, sier han og viser inn i nabolokalet, rommet der de seks farmas\u00f8ytene sitter klare til \u00e5 ta imot sp\u00f8rsm\u00e5l fra kunder.", "LES OGS\u00c5: - Det er lov \u00e5 prute, selv p\u00e5 apotekvarer", "I fjor ble det solgt reseptpliktige legemidler for nesten 21 milliarder kroner, en \u00f8kning p\u00e5 over 9 prosent fra \u00e5ret f\u00f8r. I tillegg ble det solgt reseptfrie varer og andre varer for tilsammen n\u00e6r 10 milliarder, viser tall fra Apotekforeningen.", "\u2013 Det utstedes 50 millioner resepter hvert \u00e5r i Norge, og vi \u00f8nsker \u00e5 f\u00e5 en del av dette markedet, sier farmas\u00f8yt og driftsdirekt\u00f8r Stig Henning Pedersen i Komplett Apotek.", "Han og Eide har hver sin lille eierandel i apoteket, men hovedeier er nettselskapet Komplett Group, som eier 94 prosent.", "Ogs\u00e5 Apotek1 og Vitusapotek \u00e5pner nettapotekene sine ved f\u00f8rste mulighet, onsdag morgen.", "\u2013 Dette er en stor milep\u00e6l for v\u00e5r n\u00e6ring som har levert legemidler til det norske folk i over 400 \u00e5r. Vi er glade for at v\u00e5re kunder n\u00e5 ogs\u00e5 kan handle reseptmedisin via internett, og er takknemlig for at dagens regjering har lagt til rette for dette. Nettapotek er en stor forenkling, spesielt for dem som bor langt fra n\u00e6rmeste apotek, sier administrerende direkt\u00f8r \u00d8yvind Winther i Apotek 1.", "LES OGS\u00c5: Kvinner betaler mer enn menn for tilsvarende produkter", "Seksjonssjef i Legemiddelverket J\u00f8rgen Huse sier til Aftenposten at dette har v\u00e6rt en lang prosess. Hoved\u00e5rsaken har v\u00e6rt bekymringen for de lokale apotekene, at disse skal miste sitt markedsgrunnlag.", "\u2013 Nettapotek er en irreversibel prosess, men n\u00e5 er det \u00f8nsket av b\u00e5de politikere og forvaltningsmyndigheter, sier Huse.", "En annen utfordring Huse trekker frem er forsendelsene. Her forventer han at akt\u00f8rene er profesjonelle og f\u00e5r levert legemidlene uten at de forringes. Dette gjelder spesielt varer som skal holdes kj\u00f8lig.", "\u2013 Et nettapotek kan ikke erstatte et fysisk apotek, blant annet fordi et nettapotek ikke har like streng leveringsplikt, som et fysisk apotek har.", "Ellers peker Huse p\u00e5 at det blir spennende \u00e5 f\u00f8lge med p\u00e5 hvordan nettapotekene l\u00f8ser veiledningsplikten overfor forbrukerne. Dette er et viktig punkt i forbindelse med utlevering av resepter.", "\u2013 Vi er spent p\u00e5 hvordan de ulike kjedene l\u00f8ser dette med direkte kontakt mellom kunder og personale, sier Huse.", "LES OGS\u00c5: N\u00e5 kan du f\u00e5 diagnose p\u00e5 nett og ta ut medisin p\u00e5 apotek etter en halvtime", "Vitusapotek sier til Aftenposten at de har stor tro p\u00e5 nettapoteket.", "\u2013 Vi tror spesielt at kronikergrupper vil ha stor glede av \u00e5 eksempelvis kunne abonnere p\u00e5 sine medisiner, mens de akutt syke kanskje heller vil opps\u00f8ke et apotek og ikke vente en dag eller to, sier kommersiell direkt\u00f8r Marianne N\u00e6ss i Vitus.", "Akkurat dette markedet har ogs\u00e5 Komplett Apotek sett seg ut som en m\u00e5lgruppe.", "\u2013 Vi har jobbet tett opp mot foreninger for \u00e5 f\u00e5 til samarbeid med dem. I tillegg til faste medisiner, trenger de ogs\u00e5 ofte ekstraprodukter, og da kan vi lage gode pakker. Blant annet har vi overtatt netthandelen til Psoriasis- og eksemforbundet, sier Pedersen.", "Mange av disse bruker en del dyre kremer og apoteket legger da ogs\u00e5 til rette for \u00e5 kunne s\u00f8ke om refusjon.", "\u2013 Dette er en litt krevende prosess for den enkelte, hvor man m\u00e5 spare p\u00e5 kvitteringene, f\u00e5 stempel, fylle ut s\u00f8knadsskjema og s\u00e5 sende inn. Vi kan ordne alt dette, s\u00e5 sender vi kunden s\u00f8knadsskjema ferdig utfylt til signering, inkludert frankert konvolutt, forklarer Pedersen.", "Han legger til at mange kunder vil sette pris p\u00e5 diskresjonen som gis ved \u00e5 handle p\u00e5 nettet.", "\u2013 I unders\u00f8kelsene v\u00e5re sier kronisk syke at de f\u00f8ler seg sykeliggjort av \u00e5 g\u00e5 p\u00e5 apoteket. Dessuten er det fremdeles belastende \u00e5 eksempelvis v\u00e6re psykisk syk og hente medisin mot dette, sier Pedersen.", "Forutsetningen for \u00e5 drive netthandel med reseptbelagte medisiner er at nettl\u00f8sningen er godkjent av myndighetene. Sikkerheten m\u00e5 v\u00e6re godt ivaretatt, s\u00e5 alle kundene m\u00e5 logge inn med BankID. I tillegg m\u00e5 apotekene ha l\u00f8sning for \u00e5 r\u00e5dgi og veilede kundene underveis i prosessen, tilsvarende de r\u00e5dene de f\u00e5r p\u00e5 apoteket.", "\u2013 Vi tilbyr likeverdige alternativer dersom det finnes, sier Pedersen.", "Han forklarer at de ogs\u00e5 har spesialemballasje for \u00e5 holde varene i riktig temperatur under forsendingen.", "\u2013 I tillegg kommer vi med en kj\u00f8lel\u00f8sning for \u00e5 kunne levere blant annet insulin. Da vil den bli levert ekspress over natten.", "Ogs\u00e5 Vitus jobber med en ekspresslevering, den kommer p\u00e5 plass i l\u00f8pet av november.", "\u2013 Da vil vi utnytte v\u00e5re fysiske apotek og kunne levere medisinene p\u00e5 d\u00f8ren innen et par tre timer, sier N\u00e6ss.", "Boots, som er den tredje apotekkjeden i Norge, antyder at det kommer til \u00e5 \u00e5pne for reseptbestilling etter hvert.", "\u2013 Litt overraskelser skal det jo v\u00e6re for konkurrentene v\u00e5re i markedet, skriver administrerende direkt\u00f8r Margrethe Sunde i Boots Norge i en e-post til Aftenposten."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "683a746fb079b3c92cbad31cafcb83e8817ce37e10271c0b9679fecbe7effd66"}, {"field": "createtime", "value": "2016-10-18T21:40:56.000Z"}, {"field": "description", "value": "To \u00e5r etter at Stortinget sa ja til nettsalg av reseptbelagte medisiner, \u00e5pner onsdag to av tre apotekkjeder for netthandel. Det kan true kundegrunnlaget for apotek i distriktene."}, {"field": "dominantimage", "value": "http://www.adressa.no/incoming/article13663013.ece/9sou8l/ALTERNATES/w980-default/Apotek5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/729947a8b0e5a81027ee026a75ab99a08c7283a6.jpg?5982f784"}, {"field": "dominantthumbnaildimensions", "value": "300x169"}, {"field": "heading", "value": ["Onsdag f\u00e5r du reseptmedisiner p\u00e5 nett. Det kan bety kroken p\u00e5 d\u00f8ren for mange distriktsapotek -adressa.no", "50 millioner resepter \u00e5rlig", "Bekymret for distriktsapotekene", "\u2013 Til stor glede for kronikere", "Diskresjon viktig", "Ekspresslevering", "Boots avventer"]}, {"field": "id", "value": "729947a8b0e5a81027ee026a75ab99a08c7283a6"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "family-and-parenting"}, {"field": "kw-company", "value": ["komplett", "boots norge"]}, {"field": "kw-concept", "value": ["administrerende direkt\u00f8r", "apotek", "fysisk apotek"]}, {"field": "kw-entity", "value": ["bankid", "allers og hjemmet", "aftenposten", "paracet", "psoriasis", "komplett apotek", "apotekforeningen", "stortinget", "komplett group", "apotek 1", "vitus", "vitusapotek"]}, {"field": "kw-location", "value": "vestfold"}, {"field": "kw-pageclass", "value": "article"}, {"field": "kw-person", "value": ["\u00f8yvind winther", "legemiddelverket j\u00f8rgen huse", "stig henning pedersen", "margrethe sunde", "geir eide", "marianne n\u00e6ss"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article13663013.ece/9sou8l/ALTERNATES/w980-default/Apotek5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Onsdag f\u00e5r du reseptmedisiner p\u00e5 nett. Det kan bety kroken p\u00e5 d\u00f8ren for mange distriktsapotek"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2016/10/18/Onsdag-f%C3%A5r-du-reseptmedisiner-p%C3%A5-nett.-Det-kan-bety-kroken-p%C3%A5-d%C3%B8ren-for-mange-distriktsapotek-13663009.ece"}, {"field": "pageclass", "value": ["article"]}, {"field": "publishtime", "value": "2016-10-18T22:37:45.000Z"}, {"field": "recs-articleid", "value": "13663009"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2016-10-18T22:37:45.000Z"}, {"field": "recs-rawtitle", "value": "Onsdag f\u00e5r du reseptmedisiner p\u00e5 nett. Det kan bety kroken p\u00e5 d\u00f8ren for mange distriktsapotek -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "To \u00e5r etter at Stortinget sa ja til nettsalg av reseptbelagte medisiner, \u00e5pner onsdag to av tre apotekkjeder for netthandel. Det kan true kundegrunnlaget for apotek i distriktene."}, {"field": "thumbnail", "value": "http://content-thumbnail.cxpublic.com/content/thumbnail200x150/729947a8b0e5a81027ee026a75ab99a08c7283a6.jpg?5982f784"}, {"field": "thumbnailfullheightdimensions", "value": "200x1744"}, {"field": "timestamp", "value": "2017-08-03T10:14:28.000Z"}, {"field": "title", "value": "Onsdag f\u00e5r du reseptmedisiner p\u00e5 nett. Det kan bety kroken p\u00e5 d\u00f8ren for mange distriktsapotek"}, {"field": "url", "value": "http://www.adressa.no/nyheter/innenriks/2016/10/18/Onsdag-f%c3%a5r-du-reseptmedisiner-p%c3%a5-nett.-Det-kan-bety-kroken-p%c3%a5-d%c3%b8ren-for-mange-distriktsapotek-13663009.ece"}, {"field": "urlhash", "value": "729947a8b0e5a81027ee026a75ab99a08c7283a6"}], "score": 0.9909853, "siteId": "9222270286501375973", "id": "729947a8b0e5a81027ee026a75ab99a08c7283a6"}

