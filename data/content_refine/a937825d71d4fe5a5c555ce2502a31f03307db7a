{"fields": [{"field": "modifiedtime", "type": "time", "value": "2016-03-20T07:15:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Ukeadressa", "Tysklandsbrigaden"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Jeg kan vanskelig tenke meg en bedre mann til \u00e5 lede treningene. Han har en s\u00e5 klar og fin stemme.", "Hver tirsdag klokken kvart p\u00e5 to b\u00e6rer 85 \u00e5r gamle Knut Lind en kassettspiller inn i gymsalen p\u00e5 den gamle befalskolen, mens kameratene gj\u00f8r seg klar i garderoben.", "M\u00f8t to av gutta i dag: P\u00e5 benken", "Alt g\u00e5r litt saktere n\u00e5 enn f\u00f8r, forklarerer han, men presis klokken to st\u00e5r de alltid p\u00e5 linje. Den var litt rettere f\u00f8r enn n\u00e5, men den er fortsatt en linje.", "Dagens trening er litt spesiell. En treningskamerat har g\u00e5tt bort og skal hedres. Han satt i rullestol de siste \u00e5rene, forklarer Lind, men fordi treningene var ukas h\u00f8ydepunkt insisterte han p\u00e5 at kameratene spente ham fast til ribbeveggen med et belte s\u00e5 han i det minste kunne gj\u00f8re arm\u00f8velsene.", "Ett minutts stillhet.", "Lind g\u00e5r bort til kassettspilleren. Klikket. Suset. Den klare stemmen:", "\u00abF\u00f8rste rekke venstre! Marsj venstre!\u00bb", "I \u00e5rene 1947 til 1953 ble over 50 000 norske vernepliktige sendt til Tyskland for \u00e5 st\u00f8tte de allierte styrkene i \u00e5 oppl\u00f8se den tyske milit\u00e6re organisasjonen.", "Den tyske rustningsindustrien skulle jevnes med jorden, krigsforbrytere skulle straffes og nazister renskes ut av det tyske offentlige liv, administrasjon og skole. De norske soldatene skulle f\u00f8rst og fremst bidra til ro og orden - og gi myndighetene makt til \u00e5 handle. En fredelig okkupasjon som skulle sikre at et diktatur ble avl\u00f8st av folkestyre.", "Samtidig skulle de norske tysklandsbrigadene \u00f8ve. Det var disse soldatene som skulle utgj\u00f8re stammen i den nye norske h\u00e6ren som skulle bygges etter den katastrofale nedrustningen f\u00f8r andre verdenskrig. Brigadene ble ogs\u00e5 en forl\u00f8per for de mange FN-oppdragene Norge senere skulle delta i, men veteranene ble spredt uten \u00e5 ha en organisasjon \u00e5 forholde seg til.", "Helt til drammenseren Erik O. Eriksen - senere kalt veteranforeningenes far - h\u00f8sten 1986 arrangerte en busstur til Harz for de som hadde tjenestegjort i Tysklandsbrigaden.", "Under denne turen oppfordret Eriksen veteranene om \u00e5 starte veteranforeninger - og over hele landet poppet det opp foreninger som arrangerte seminarer, turer og sangkor, og som senere fikk gjennomslag for en deltakermedalje til brigadenes medlemmer.", "Etter tusen\u00e5rsskiftet er s\u00e5 godt som alle foreningene blitt nedlagt. Av naturlige \u00e5rsaker. Ogs\u00e5 Tr\u00f8ndelagsforeningen, som hadde over 700 medlemmer p\u00e5 det meste. Men en liten gruppe brigademenn holder fortsatt stand.", "18 medlemmer er igjen. Den yngste 81. Den eldste 89. Og \u00f8velsene har satt seg fast i musklene som en kamerat som hilser p\u00e5 deg femti minutter en gang i uken.", "Lyden av pust. S\u00e5ler mot parkett. Ingen sier noe, kun den sterke, klare kommandoen:", "\u00abT\u00f8y godt opp mot taket! Strekk kroppen godt ut! Krum ryggen godt n\u00e5!\u00bb", "K\u00e5re Forbord. 89. En ildsjel i kameratgjengen. Han setter seg p\u00e5 en garderobebenk, trekker av seg t-skjorta og hvisker:", "\u2013Du som er journalist vil kanskje ha noe negativt \u00e5 skrive om?", "\u2013Tja.", "\u2013Da kan jeg underrette deg om at han der, han som st\u00e5r der borte og t\u00f8yer, skiftet begge kn\u00e6rne for en stund siden. Og han der borte er nesten er blind.", "\u2013Alle har vi noe, ler han, selv ble han rammet av et hjerneslag som gjorde ham lam p\u00e5 den ene siden.", "\u2013Du m\u00e5 ikke gi opp n\u00e5r livet butter i mot! Butter i mot gj\u00f8r det for alle. Du m\u00e5 ikke gi opp, du m\u00e5 aldri gi opp!", "Han g\u00e5r daglig turer. Sv\u00f8mmer hver fredag. Skriver treningsdagbok og f\u00f8lges opp av en fantastisk fysioterapeut, sier han. Og hver tirsdag trener han med de gamle brigadevennene.", "\u2013Veterantrimmen betyr alt for helsen min, mye mer enn all den medisinen jeg bruker. Jeg har trent meg frisk, sier Forbord.", "N\u00e5 har han f\u00e5tt f\u00f8rerkortet tilbake. Kj\u00f8rer bil til trening og henter en treningskompis p\u00e5 veien.", "\u2013Hei, K\u00e5re, hvordan g\u00e5r det?", "Knut Eliassen, 89, er en tidligere sj\u00f8mann. Han holder rundt skuldrene til kameraten.", "\u2013Jo da, det g\u00e5r ikke s\u00e5 verst, smiler Forbord. \u2013Men jeg var til legen for noen dager siden, og da oppdaget han noe hjerteflimmer.", "\u2013Det er ikke noe \u00e5 bry seg om, hjerteflimmer har jeg hatt i alle de \u00e5r, smiler Eliassen.", "\u2013Du trodde kanskje jeg g\u00e5r for egen maskin. N\u00e6h. Vi g\u00e5r jo alle til behandling for et eller annet.", "Noen g\u00e5r til dusjen, andre til badstua med sine sm\u00e5 historier. En av dem om veterankompisen som m\u00e5tte presentere gev\u00e6r foran brigadelegen.", "Flere av soldatene i Tysklandsbrigaden fikk et godt og vennskapelig forhold til den tyske sivilbefolkningen, og myndighetene foruts\u00e5 at det kunne f\u00e5 konsekvenser. Derfor ville Stortinget i 1947 at det skulle deles ut kondomer, eller preventiver, til soldatene i Tysklandsbrigaden.", "Noe som utl\u00f8ste en voldsom moralsk og politisk protestaksjon som samlet inn over 440.000 underskrifter mot det preventive tiltaket - den mest omfattende underskriftskampanje i landets historie.", "Ivar Mule ler og sier han var sj\u00e5f\u00f8r p\u00e5 befalsmessa, hvor det daglig dukket opp tyske kvinner som hevdet de var gravid med norske soldater.", "\u00c9n av karene i badstua blunker og sier han egentlig kan forst\u00e5 de norske kvinnene ogs\u00e5, de som under krigen ble forelsket i tyske soldater som ofte var b\u00e5de kjekkere og mer h\u00f8flige enn vanlige norske bondekn\u00f8ler.", "\u2013Og hva hadde skjedd om tyskerne hadde invadert Norge med tusenvis av vakre kvinner?", "Eliassen synger en gammel drikkevise og sier han hver uke gleder seg til \u00e5 m\u00f8te sine veterankompiser. Og akkurat det kan du jo spekulere p\u00e5 n\u00e5r du ser dem, ler han.", "S\u00e5 ler de alle sammen. Og Eliassen holder rundt kompisene, som igjen holder rundt Eliassen.", "\u2013Nakenhet er det mest naturlige av alt, og dessuten skal dere jo selge noen aviser ogs\u00e5, ler Thor Holten. To hjerteinfarkt, sier han. Det g\u00e5r bra, sier han.", "\u2013Hvor gammel jeg er? Du, n\u00e5 m\u00e5 jeg tenke meg om. Er jeg ikke 82 da?", "K\u00e5re Forbord sier han husker den f\u00f8rste setningen han skrev i sin 7. sans. 6. februar 1947:", "\u00abSiste dag i Norge p\u00e5 7 m\u00e5neder. Det er 1100 mann soldater ombord - dette er min livs st\u00f8rste dag.\u00bb", "Han var 22 og hadde reist med et tog fra Trondheim, og p\u00e5 natten la de ut fra Porsgrunn med troppetransportskipet Svalbard.", "Det var den kaldeste vinteren p\u00e5 70 \u00e5r, og han husker skip som l\u00e5 frosset fast i Skagerrak.", "\u2013Vi hadde hatet mot Tyskerne i oss, men det forsvant temmelig fort n\u00e5r vi fikk se de tyske ruinene og h\u00f8re gr\u00e5tende unger som tagg om \u00abbrot, brot\u00bb langs toglinjene. Etter hvert fant vi ut at det var mange fine folk blant tyskerne.", "Nordmennene skulle jobbe i den britiske okkupasjonssonen. De hadde mye \u00e5 l\u00e6re av britene med deres solide milit\u00e6re tradisjoner, men generalmajor Hansteen hadde minnet dem om at britene var ytterst forsiktige med \u00e5 skryte, b\u00e5de av seg selv og landet sitt, og at skryt simpelthen ble regnet som d\u00e5rlig tone.", "Nordmennene fikk ogs\u00e5 streng beskjed om ikke \u00e5 skryte av den norske krigsinnsatsen, slike ting skulle fortelles om p\u00e5 en enkel og beskjeden m\u00e5te. Og det skulle heller ikke klages over hva nordmenn hadde opplevd av sult og savn under krigen. Dessuten skulle de v\u00e6re forsiktige med \u00e5 kritisere britene og britiske forhold.", "I den f\u00f8rste tiden utf\u00f8rte de norske brigadene oppdrag sammen med tysk politi for \u00e5 hindre tyveri av kveg og avling fra markene. Det ble foretatt patruljering, veikontroller og unders\u00f8kelser i flyktningleire som ogs\u00e5 var sentre for svarteb\u00f8rs og hjemmebrenning.", "Men forholdene var betydelig roligere enn man hadde fryktet, og derfor ble det mer og mer konsentrert om forsvarsrollen.", "De visste alle at en avsluttet krig n\u00e5r som helst kunne utvikle seg til en ny, kanskje til og med en verdenskrig.", "Men det var f\u00f8rst mange \u00e5r senere at det ble kjent at regjeringen hadde hemmelige planer om at den fredsbevarende styrken skulle settes inn i en krig mot Sovjetunionen hvis den skulle komme.", "\u2013For oss var dette tysklandsoppholdet f\u00f8rst og fremst spennende, sier Forbord.", "\u2013N\u00e5 reiser ungdom verden rundt, mens vi hadde v\u00e6rt innesperret hjemme i fem \u00e5r under krigen.", "M\u00e5let var ikke \u00e5 holde tyskerne nede, forteller Forbord, men \u00e5 hjelpe Tyskland til \u00e5 reise et demokrati. Landet m\u00e5tte s\u00e5 snart som mulig bli i stand til \u00e5 klare seg \u00f8konomisk, sosialt og moralsk. Og p\u00e5 litt lengre sikt ogs\u00e5 politisk.", "Men samtidig m\u00e5tte okkupasjonspolitikken v\u00e6re fast og konsekvent for \u00e5 n\u00e5 disse m\u00e5lene. Tyskerne m\u00e5tte for all del f\u00e5 inntrykk av at denazifiseringen og demokratiseringen var dypt alvorlig.", "All nazistisk litteratur skulle avleveres. Aktive nazister skulle fjernes fra offentlig stillinger - og alle viktige private stillinger. Alle nazistiske lover og alle unntakslover for j\u00f8der skulle oppheves. Krigsforbrytere med tysk borgerskap skulle utleveres.", "Det var mange nazister i omr\u00e5dene med norske soldater, og de norske soldatene ble advart mot at de ville m\u00f8te tysk hovmod, men ogs\u00e5 tysk kryperi og smiger. Ingen av delene m\u00e5tte p\u00e5virke styrkens opptreden.", "N\u00e5r de norske styrkene trakk seg tilbake, skulle det v\u00e6re en alminnelig oppfatning blant den tyske befolkning at de hadde v\u00e6rt besatt av staute, rettferdige, faste og korrekte mannskaper.", "\u00abEt politi som drikker seg fulle og flyr med jenter vil det ikke st\u00e5 den rette respekt av\u00bb, hadde sjefen for H\u00e6ren minnet dem om i et hefte soldatene fikk med seg til Tyskland.", "Der var det ogs\u00e5 et regnskap over hva krigen hadde kostet Norge. Antall drepte: 9400 nordmenn. Kostnader: 1800 millioner (1939-kroner.)", "I kapitlene \u00abmoral og sunn sans\u00bb ble soldatene forklart at milj\u00f8 var avgj\u00f8rende, ikke rase og blodsb\u00e5nd: \u00abEn j\u00f8de kan lett oppdras til \u00e5 bli nazist, og en tysker kan lett oppdras til \u00e5 bli en god demokrat.\u00bb", "De siste sidene handlet om helse, hygiene og idrett. Hver trening skulle avsluttes med vask eller bad, gjerne en kalddusj. Og 1-2 ganger i uken var det \u00f8nskelig med et kraftig svettebad.", "Over seksti \u00e5r etter snakkes det ikke s\u00e5 mye om krigen i badstua. Den er liksom snakket ferdig, sier Eliassen, n\u00e5 handler det mer om fellesskapet. Det lages ikke s\u00e5nne modeller som oss lenger, sier han.", "\u2013Samfunnet vi levde i var helt annerledes, det var en tid med sterkt samhold. De fleste av oss var jo proletarer, vi jobbet i tjue speik nede p\u00e5 kaia og hadde ingen arbeidsmilj\u00f8lov. Det satte sine spor. N\u00e5 m\u00e5 jeg ha noen og tjue kneb\u00f8y f\u00f8r jeg g\u00e5r p\u00e5 dass, sp\u00f8ker han.", "Forbord sier at han smyger seg unna \u00abplanken\u00bb, fysioterapeuten sier han ikke skal gj\u00f8re \u00f8velser som gj\u00f8r vondt.", "\u2013H\u00f8rer du det John, sier Forbord.", "\u2013Jeg h\u00f8rte du sa et eller annet, ler kompisen John Hegseth.", "S\u00e5 er det dusj. Old Spice. Speil. Brylkrem. En kam gjennom h\u00e5ret.", "\u2013Det er rart, sier Eliassen, du ser mye yngre ut etter ei trenings\u00f8kt. Og n\u00e5 m\u00e5 du rette deg opp K\u00e5re, det g\u00e5r bra, vettu?", "\u2013Jaja.", "\u2013Vi havner jo p\u00e5 Lamo'n aill ihop.", "Og mens treningskl\u00e6r brettes sammen og legges tilbake i bagen, setter Knut Lind, oppmann og kaffekoker, sammen stoler til en liten gruppe i gymsalen. Han henter kaffe, tevann, pappkrus og kjeks, og Hegseth klapper Lind p\u00e5 ryggen og sier dette er en av ukas gladeste dager.", "Sidemannen sp\u00f8r hva han sier, og han lener seg fram og gjentar at dette er en av ukas glade dager.", "\u2013Om jeg husker livets glade dager? Selvsagt husker jeg livets glade dager Thor, men dem har han ikke tenkt \u00e5 fortelle om med pressen til stede.", "En prioritert oppgave for veteranforeningene var \u00e5 f\u00e5 Tysklandsbrigadens historie inn i skoleverket. Det ble laget et temahefte - og klassesett ble delt ut til kommunene.", "\u2013Men vi lyktes ikke helt med det der, sier Forbord. Fortsatt m\u00f8ter han folk som tror Tysklandsbrigaden bestod av nazister.", "\u2013Hvis historien hadde v\u00e6rt behandlet p\u00e5 skikkelig vis, hadde ikke det skjedd.", "Sjelden snakker de partipolitikk, men det hender de snakker Forsvarspolitikk.", "\u2013F\u00e5r Putin stelle p\u00e5 som han vil, kan det bli en ny runde, sukker Elliassen.", "\u2013Men n\u00e5 er jo Forsvaret nedbygd, og hun som gjorde det ble senere leder av turistforeningen.", "20. mai kommer kongeparet til byen for \u00e5 feire grunnlovsjubileet. Da er det kanskje p\u00e5 tide igjen, mener veteranene, \u00e5 trekke p\u00e5 seg uniformen som i mange ti\u00e5r har v\u00e6rt for trang, men som n\u00e5 igjen kanskje passer. \u00c5 hente fanen til \u00abVeteranforening Avdeling Tr\u00f8ndelag\u00bb som helt sikkert ligger p\u00e5 et eller annet fanelager.", "Men hva med stemmen? Den som hver tirsdag l\u00e5ses ut av skapet og settes i en kassettspiller?", "\u2013Vi fors\u00f8kte med flere trenere. En av dem var en politimann som ville innf\u00f8re samme treningsmetoder som i politiet. Det holdt jo p\u00e5 \u00e5 ta livet av oss alle, ler Forbord.", "En annen brukte plystrepipe, og det gikk heller ikke s\u00e5 bra. Til slutt var det en som foreslo Tor Midtb\u00f8.", "\u2013Vi trengte en som var bestemt, tydelig. Men samtidig en som hadde en slags, tja, hva kan du kalle det?", "\u2013En bestemt stemme med mye varme?", "\u2013Ja, en stemme som s\u00e5 oss.", "Tor Midtb\u00f8 kunne dette, sier Forbord, han hadde de riktige holdningene. Thor var en fantastisk person og en bra trener, sier han.", "\u2013Og s\u00e5 hadde han en s\u00e5 sabla bra stemme. Han hadde sluttet \u00e5 trene, men vi bestemte oss for \u00e5 bruke stemmen hans. Det var en Guds lykke at vi rakk \u00e5 f\u00e5 ham p\u00e5 b\u00e5nd!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b53517894567cf99390775bac67eb16c0d6f3490ec83f57d21afea35ebbff881"}, {"field": "createtime", "value": "2016-03-19T20:27:24.000Z"}, {"field": "description", "value": "Husker du veteranene som trente til stemmen fra en avd\u00f8d kamerat? Denne uka m\u00f8tte vi to av dem igjen \u00abP\u00e5 Benken\u00bb. Her kan du lese den to \u00e5r gamle reportasjen, og se videoen med vennegjengen fra Tysklandsbrigaden:"}, {"field": "dominantimage", "value": "http://www.adressa.no/incoming/article12292285.ece/92cycx/ALTERNATES/w980-default/doc6l6wfnws8kp1sfgw6b3%5B1%5D.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a937825d71d4fe5a5c555ce2502a31f03307db7a.jpg?58fa29e4"}, {"field": "dominantthumbnaildimensions", "value": "300x169"}, {"field": "heading", "value": ["Troppsvarme -adressa.no", "Tysklandsbrigaden", "Varmt vennskap", "Underskrifter mot kondomer", "Hatet som forsvant", "En usikker tid", "Yngre etter trening", "Deres egen stemme"]}, {"field": "id", "value": "a937825d71d4fe5a5c555ce2502a31f03307db7a"}, {"field": "keyword", "value": ["\u00c5ge Winge", "Ukeadressa", "Tysklandsbrigaden"]}, {"field": "keywords", "value": "\u00c5ge Winge,Ukeadressa,Tysklandsbrigaden"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-concept", "value": ["soldater", "norske soldater", "trent", "glade dager", "kamerat", "krig", "livets glade dager", "norske", "dag", "tysk", "stemme"]}, {"field": "kw-entity", "value": ["lamo", "spice", "veteranforening avdeling tr\u00f8ndelag", "tyskerne", "guds", "hansteen", "harz", "skagerrak", "tysklandsbrigaden", "putin", "p\u00e5 benken", "stortinget", "tr\u00f8ndelagsforeningen", "forsvarspolitikk", "forsvaret", "sovjetunionen", "h\u00e6ren", "elliassen"]}, {"field": "kw-location", "value": ["trondheim", "svalbard", "porsgrunn", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["knut eliassen", "ivar mule", "john hegseth", "thor holten", "erik o. eriksen", "tor midtb\u00f8", "k\u00e5re forbord", "knut lind"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12292285.ece/92cycx/ALTERNATES/w980-default/doc6l6wfnws8kp1sfgw6b3%5B1%5D.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Troppsvarme"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/17/Troppsvarme-12292388.ece"}, {"field": "pageclass", "value": ["article"]}, {"field": "publishtime", "value": "2016-03-16T23:00:00.000Z"}, {"field": "recs-articleid", "value": "12292388"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-16T23:00:00.000Z"}, {"field": "recs-rawtitle", "value": "Troppsvarme -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Husker du veteranene som trente til stemmen fra en avd\u00f8d kamerat? Denne uka m\u00f8tte vi to av dem igjen \u00abP\u00e5 Benken\u00bb. Her kan du lese den to \u00e5r gamle reportasjen, og se videoen med vennegjengen fra Tysklandsbrigaden:"}, {"field": "thumbnail", "value": "http://content-thumbnail.cxpublic.com/content/thumbnail200x150/a937825d71d4fe5a5c555ce2502a31f03307db7a.jpg?58fa29e4"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-21T15:48:52.000Z"}, {"field": "title", "value": "Trener med stemmen fra en avd\u00f8d kamerat"}, {"field": "url", "value": "http://www.adressa.no/pluss/magasin/2016/03/17/Troppsvarme-12292388.ece"}, {"field": "urlhash", "value": "a937825d71d4fe5a5c555ce2502a31f03307db7a"}], "score": 0.3780873, "siteId": "9222270286501375973", "id": "a937825d71d4fe5a5c555ce2502a31f03307db7a"}

