{"fields": [{"field": "modifiedtime", "type": "time", "value": "2012-08-23T09:01:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg fikk et br\u00e5tt og brutalt m\u00f8te med voksenlivet, forteller Ragnhild Isdal (72) om sanatorieoppholdet som varte i \u00e5tte m\u00e5neder fra 15. mars 1949. Som sv\u00e6rt syk, men ogs\u00e5 sv\u00e6rt uskyldig 18-\u00e5ring, ble hun innlagt ved institusjonen som rommet 200 pasienter av begge kj\u00f8nn.", "- Alle ble underlagt et milit\u00e6rt regime som innebar total umyndiggj\u00f8ring. Overlegen forlangte at pasientene skulle reise seg og st\u00e5 n\u00e5r han passerte. Samtidig forb\u00f8d han hosting i sin n\u00e6rhet. R\u00f8yking og intim kontakt mellom pasienter av motsatt kj\u00f8nn var heller ikke lov, forteller den tidligere pasienten.", "Spytt ikke i trappen", "Vi m\u00f8ter henne i lokalene til Tr\u00f8ndelag Folkemuseum. 23. mai \u00e5pner utstillingen \u00abSpytt ikke i trappen\u00bb som er en markering av 400-\u00e5rsjubileet for den offentlige helsetjenesten i Norge, med s\u00e6rlig fokus p\u00e5 tuberkulose-behandlingen. En lang rekke historiske minner fra de norske sanatoriene blir presentert.", "- Huff, dette utstyret kjenner jeg godt igjen.", "Isdal stopper opp ved et \u00abbl\u00e5seinstrument\u00bb. I mer enn fire \u00e5r ble hun utsatt for den pinefulle \u00abbl\u00e5singen\u00bb:", "Uten bed\u00f8velse ble en spr\u00f8yte f\u00f8rt inn i pasientens brystkasse, og mellom de to hinnene (plauraen) som omgir lungene. Hensikten med bl\u00e5singen var \u00e5 gi lungene ro slik at tuberkuloses\u00e5rene kunne heles.", "- Vondest var likevel \u00abbrenningen\u00bb. I flere timer holdt legene p\u00e5 med meg for \u00e5 brenne lungene l\u00f8s fra sammenvokstringen med plauraen. Inngrepet skjedde gjennom ryggen. Jeg husker enn\u00e5 lukten av brent kj\u00f8tt. Til slutt lyktes de og jeg slapp storoperasjon, sier Isdal. Selv ble hun helt frisk etter Ringv\u00e5l-oppholdet. 45 aktive yrkes\u00e5r vitner om en god helse.", "Greide ikke \u00e5 spise", "- Men oppholdet p\u00e5 sanatoriet har nok preget livet mitt. I altfor ung alder ble jeg vitne til sider ved voksenlivet jeg godt kunne ha v\u00e6rt foruten. Selv ble jeg ogs\u00e5 truet og mistrodd p\u00e5 det groveste, forteller pasienten som fikk s\u00e6rlig hard medfart like etter innleggelsen.", "- I starten var jeg s\u00e5 syk og plaget av hjemlengsel at jeg ikke greide \u00e5 spise. Dermed uteble menstruasjonen. Dette ble oppdaget - og jeg m\u00e5tte m\u00f8te p\u00e5 overlegens kontor for \u00e5 svare for \u00absyndene\u00bb mine. . .", "P\u00e5st\u00e5tt svangerskap", "Problemet var bare at den forskremte 18-\u00e5ringen fra Orkanger ikke ante hva slags synder hun skulle bekjenne:", "- Foreldrene mine hadde sikkert fors\u00f8mt seg, men i hjemmene snakket man ikke s\u00e6rlig h\u00f8yt om seksualitet og forplantning den gangen. Derfor visste jeg ingen ting om hvordan barn ble til. Overlegen var likevel s\u00e5 sikker p\u00e5 at jeg var gravid at han nesten overbeviste meg. Han forlangte \u00e5 f\u00e5 navnet p\u00e5 barnefaren. Men jeg kunne ikke svare for verre utskeielser enn en klem p\u00e5 en fest . .", "Etter et par m\u00e5neder inns\u00e5 sykehusledelsen at svangerskaps-mistanken var ubegrunnet. Om hun virkelig hadde v\u00e6rt gravid, ville sannsynligvis abort v\u00e6rt eneste alternativ. Flere av pasientene fikk erfare det. Tuberkulose-behandlingen var s\u00e5 t\u00f8ff at den ikke lot seg kombinere med et svangerskap.", "Hemmelige stevnem\u00f8ter", "Ragnhild Isdal minnes m\u00e5nedene p\u00e5 Ringv\u00e5l med sterkt blandede f\u00f8lelser. \u00c5 dele rom med seks voksne kvinner hadde sine sider. Hun oppdaget ogs\u00e5 at enkelte saboterte forbudet mot kontakt med mannlige pasienter.", "- Det skjedde s\u00e5 mye. Noen banket hemmelige morsesignaler inn i radiatoranlegget, andre firte gaver fra vinduene i mannsavdelingen og ned til kvinnene noen etasjer under. Nattlige stevnem\u00f8ter forekom ogs\u00e5. I en institusjon, helt uten private soner, kunne vi rett og slett ikke unng\u00e5 scener som skremte de yngste av oss.", "Isdal forteller ikke dette for \u00e5 bebreide eller moralisere. I dag skj\u00f8nner hun godt at voksne mennesker som sperres inne i fengselslingende institusjoner, fort kan fristes til \u00e5 gripe de f\u00e5 sjansene som byr seg til litt privat lykke. For mange pasientene varte oppholdet i flere \u00e5r. Noen kom heller ikke levende fra det. . .", "- Jeg fikk ingen kj\u00e6reste p\u00e5 Ringv\u00e5l, jeg var nok for umoden. Likevel forbinder jeg sommeren 1949 med mye moro, erotikk og romantikk. Om kveldene fikk vi lov til \u00e5 v\u00e6re ute. \u00c5penheten og fortroligheten mellom pasientene husker jeg ogs\u00e5 med stor glede. Vi hvisket og fniste mye gjennom de lange timene i ute kurstolene, minnes pasienten.", "I dag ser hun det som sv\u00e6rt viktig at denne delen av den norske helsehistorien blir fortalt. Altfor mange tuberkulosepasienter har holdt minnene sine for seg selv.", "Lengtet tilbake", "- Mange s\u00e5 p\u00e5 tuberkulose som en fattigmannssykdom. Jeg m\u00f8tte aldri slike holdninger. B\u00e5de foreldrene mine og klassekameratene ved Orkdal Landsgymnas tok godt imot meg da jeg kom tilbake. Men livet utenfor institusjonen ble ikke bare enkelt. Jeg f\u00f8lte meg lenge forferdelig ensom, jeg hadde ingen \u00e5 dele opplevelsene mine med - og jeg lengtet veldig tilbake til det ansvarsfrie sanatorielivet. Forst\u00e5 det den som kan. . ? sier Ragnhild Isdal.", "Som mange\u00e5rig distriktssekret\u00e6r for Norges R\u00f8de Kors vet hun at helseopplysning er viktig. I en verden der tuberkulosen fremdeles dreper millioner, og angsten for aids og sars griper om seg, ser hun det som riktig \u00e5 stoppe opp og l\u00e6re av fortiden, ikke minst av de mange feilene som ble beg\u00e5tt. Umydiggj\u00f8ringen skremte henne mest.", "I morgen vil Isdal v\u00e6re til stede under \u00e5pningen av utstillingen p\u00e5 Sverresborg. Der holder forfatter Dag Skogheim \u00e5pningsforedraget. Hans \u00abSanatorieliv\u00bb er kjent fra f\u00f8r og full av historier som i sitt burleske mangfold kan m\u00e5le seg med fortellingene i Gabriel Garcia Marquez' \u00abKj\u00e6rlighet i koleraens tid.\u00bb"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "f778a71aed39ac267ae593fd83bc28dc6d695ff6f630652c161d8043e11b86ba"}, {"field": "createtime", "value": "2017-07-16T19:28:31.000Z"}, {"field": "description", "value": "Vanvittige smerter, sykdom og d\u00f8d, utskjelling, trusler og jerndisiplin, men ogs\u00e5 romantikk og het erotikk preget det isolerte livet innenfor veggene ved Ringv\u00e5l tuberkulosesanatorium i Trondheim."}, {"field": "dominantimage", "value": "http://www.adressa.no/incoming/article1061149.ece5/ALTERNATES/w980-default/ver2%20tuberkulose2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7ba1757f1447cf42474b586b545e0cfa74da7f2.jpg?596bbe5f"}, {"field": "dominantthumbnaildimensions", "value": "300x169"}, {"field": "heading", "value": "Kj\u00e6rlighet i tuberkulosens tid -adressa.no"}, {"field": "id", "value": "c7ba1757f1447cf42474b586b545e0cfa74da7f2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "health-and-fitness"}, {"field": "kw-concept", "value": "pasienten"}, {"field": "kw-entity", "value": ["tr\u00f8ndelag folkemuseum", "orkdal landsgymnas", "norges r\u00f8de kors", "spytt", "orkanger", "kj\u00e6rlighet", "sanatorieliv", "ringv\u00e5l", "sverresborg"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["ragnhild isdal", "dag skogheim", "gabriel garcia marquez"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1061149.ece5/ALTERNATES/w980-default/ver2%20tuberkulose2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00e6rlighet i tuberkulosens tid"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article61374.ece"}, {"field": "pageclass", "value": ["article"]}, {"field": "publishtime", "value": "2003-05-21T21:58:43.000Z"}, {"field": "recs-articleid", "value": "904005"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-05-21T21:58:43.000Z"}, {"field": "recs-rawtitle", "value": "Kj\u00e6rlighet i tuberkulosens tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Vanvittige smerter, sykdom og d\u00f8d, utskjelling, trusler og jerndisiplin, men ogs\u00e5 romantikk og het erotikk preget det isolerte livet innenfor veggene ved Ringv\u00e5l tuberkulosesanatorium i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/c7ba1757f1447cf42474b586b545e0cfa74da7f2.jpg?596bbe5f"}, {"field": "thumbnailfullheightdimensions", "value": "200x1135"}, {"field": "timestamp", "value": "2017-07-16T19:28:31.000Z"}, {"field": "title", "value": "Kj\u00e6rlighet i tuberkulosens tid"}, {"field": "url", "value": "http://www.adressa.no/nyheter/trondheim/article61374.ece"}, {"field": "urlhash", "value": "c7ba1757f1447cf42474b586b545e0cfa74da7f2"}], "score": 0.7030386, "siteId": "9222270286501375973", "id": "c7ba1757f1447cf42474b586b545e0cfa74da7f2"}

