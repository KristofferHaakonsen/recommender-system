{"fields": [{"field": "modifiedtime", "type": "time", "value": "2015-01-02T08:22:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hanne mari skappel", "klikk.no"]}, {"field": "body", "value": ["Saken oppdateres.", "N\u00e5 har familien \u00f8kt med Ronja (snart 2) og de har flyttet til enebolig p\u00e5 \u00c5rnes.", "- Vi er en helt vanlig kjernefamilie. Den eneste forskjellen er at vi er jenter alle sammen. Til og med hunden er jente, smiler Eirin Huseb\u00f8-Isaksen.", "Hun og kona er en av mange regnbuefamilier i Norge, det vil si familier med barn der foreldrene er homofile.", "Ikke akkurat noe ukjent og merkelig fenomen n\u00e5r vi snart er i 2015, men likevel er det mange som ikke er klar over hvilken lang vei det kan v\u00e6re \u00e5 g\u00e5 for \u00e5 f\u00e5 barn for dagens homofile. Den nye ekteskapsloven gjorde vel alt s\u00e5 enkelt?", "Selv om ekteskapsloven som tr\u00e5dte i kraft i 2009 ga homofile og heterofile like rettigheter n\u00e5r det kommer til ekteskap, og selv om lesbiske n\u00e5 kan f\u00e5 inseminasjon ved Norske sykehus, betyr det ikke at prosessen er enkel. Ventetiden er lang i Norge, og mange velger \u00e5 gj\u00f8re som f\u00f8r den norske loven ble en realitet, de drar til Danmark for \u00e5 skaffe donor.", "Ogs\u00e5 single heterofile kvinner finner veien til en klinikk i Danmark for \u00e5 bli gravide.", "- Vi startet prosessen f\u00f8r ekteskapsloven kom i Norge, s\u00e5 da ble det Danmark. Da loven kom var vi allerede godt i gang med prosessen, s\u00e5 da valgte vi \u00e5 fortsette der. Men jeg vet at mange velger \u00e5 reise dit fordi de vil unng\u00e5 lange ventelister. Mange lesbiske etablerer seg sent, og da begynner den biologiske klokka \u00e5 tikke for alvor n\u00e5r ventetiden er lang, sier Eirin.", "Hun m\u00f8tte kona da begge var i begynnelsen av tredve\u00e5ra, og de var tidlig enige om at de \u00f8nsket barn sammen.", "- Men vi var ikke forberedt p\u00e5 at det skulle ta s\u00e5 lang tid. Vi var ogs\u00e5 enige om at det var jeg som skulle g\u00e5 gravid. Hun har ikke hatt noe behov for det, mens for meg har det alltid v\u00e6rt et sterkt \u00f8nske.", "Paret begynte prosessen etter \u00e5 ha v\u00e6rt sammen i litt over et halvt \u00e5r.", "Familien startet p\u00e5 Stork-klinikken i Danmark, men de fant raskt ut at Eirin trengte litt hjelp for \u00e5 bli gravid.", "Dermed flyttet de etter hvert fors\u00f8kene over p\u00e5 en fertilitetsklinikk.", "- Det tok flere fors\u00f8k f\u00f8r jeg ble gravid, og jeg mistet barnet i uke \u00e5tte p\u00e5 fjerde fors\u00f8k. Vi fortsatte \u00e5 pr\u00f8ve, og det samme skjedde da vi kom til fors\u00f8k nummer syv. Innimellom der hadde vi noen m\u00e5neder med pr\u00f8vestopp, og da giftet vi oss.", "Etter hvert fikk Eirin hjelp av en dyktig gynekolog, \u00c5sle-Marit Ullern, som oppdaget at Eirin hadde en sykdom som gjorde blodet hennes ble tykkere enn det skal v\u00e6re.", "- Jeg ble satt p\u00e5 medisiner, og da smalt det til med fors\u00f8k nummer ti. Det ble et langt og tungt svangerskap, men vi klarte \u00e5 beholde barnet, og det tror jeg er takket v\u00e6re legen min, hun hjalp meg veldig mye og fortjener all ros i verden.", "Veien fra dr\u00f8mmen om barn til Mia ble f\u00f8dt kostet familien rundt 100 000 kroner, inkludert alle reiser opp og ned til Danmark, alle medisiner, legebes\u00f8k og konsultasjoner.", "- Veien var knallt\u00f8ff, jeg er glad jeg ikke visste hvor t\u00f8ft det skulle bli. Men n\u00e5 har vi det herlig sammen. Vi ler mye og er en veldig glad familie. Jeg og Mia har ogs\u00e5 bursdag p\u00e5 samme dag, og det synes hun er veldig morsomt.", "Etter at datteren fylte halvannet \u00e5r begynte familien p\u00e5 fors\u00f8k nummer to.", "- Da hadde vi p\u00e5 forh\u00e5nd bestemt oss for at vi ikke ville holde p\u00e5 like lenge. Vi ville ikke utsette Mia for den belastningen det kan v\u00e6re med en s\u00e5nn prosess. Men da lyktes vi p\u00e5 f\u00f8rste fors\u00f8k, sier Eirin.", "Da Ronja var syv-\u00e5tte m\u00e5neder flyttet familien fra leiligheten i Groruddalen til enebolig p\u00e5 \u00c5rnes.", "- N\u00e5 har vi hvit enebolig med stor hage, to biler og en hund. Vi har f\u00e5tt A4-livet vi hadde lyst p\u00e5 begge to, og mangler vel bare stakittgjerde! Den eneste forskjellen p\u00e5 oss og andre A4-familier er at vi ikke har noen sko i st\u00f8rrelse 44 i gangen, ellers er vi som alle andre, smiler hun.", "Konene har f\u00e5tt to skikkelige prinsessejenter.", "- Vi er et prinsesseland av en annen verden. Den yngste datteren v\u00e5r g\u00e5r rundt og sier \u00ablilla, rosa, lilla rosa\u00bb, hele tiden. Hun synes det er herlig \u00e5 skifte til kjole og v\u00e6re prinsesse n\u00e5r hun kommer hjem fra barnehagen. S\u00e5 her er det h\u00f8y feminin faktor!", "Selv om homofiles rettigheter er betraktelig bedret, ekteskapsloven er p\u00e5 plass og diskriminering forbudt, er det fortsatt mange som f\u00f8ler de opplever forskjellsbehandling p\u00e5 grunn av legning. Det har heldigvis det unge ekteparet v\u00e6rt forsk\u00e5net for.", "- Vi tenkte jo litt p\u00e5 at det ville bli annerledes her enn i Oslo, der det er flere homofile, og her ute er vi de eneste vi vet om. Milj\u00f8et er ikke like synlig som i Oslo, men det har aldri v\u00e6rt noe problem. Vi er veldig heldige og har aldri opplevd noe negativt, forteller hun.", "Folk som f\u00e5r vite at de begge er mammaer kan stusse litt f\u00f8rst, men tar seg fort inn igjen og er positive.", "- Vi f\u00e5r den lille \u00aboj, \u00e5ja!\u00bb, men s\u00e5 er det helt i orden. Vi f\u00e5r ofte sp\u00f8rsm\u00e5l om dette med donor, hva vi vet om ham og s\u00e5nne ting. Folk er bare nysgjerrige p\u00e5 en hyggelig m\u00e5te.", "Begge d\u00f8trene til Eirin og Cecilie har samme donor. Han er anonym.", "- P\u00e5 klinikken vi brukte i Danmark var det kun lov med anonym donor, s\u00e5 vi ble litt tvunget til det. N\u00e5 er det tillatt med begge deler.", "Dersom man velger inseminasjon i Norge er det et krav om \u00e5pen donor. Det vil si at barna n\u00e5r de er 18 \u00e5r har rett til \u00e5 vite hvem som er deres biologiske opphav.", "- Jeg tenker at det er mange sider ved begge deler. For de som har mulighet til \u00e5 vite kan det bli en dr\u00f8m som ikke blir slik de \u00f8nsker. Kanskje g\u00e5r de og gleder seg i \u00e5revis etter \u00e5 finne ut hvem donoren er. Det kan bli en illusjon de gleder seg til, som vokser til noe veldig stort og uoppn\u00e5elig, og s\u00e5 blir det ikke som de har tenkt. Virkeligheten lever ikke opp til forventningene.", "- N\u00e5 er vi veldig trygge p\u00e5 at \u00e5 bruke anonym donor er rett for oss.", "De to m\u00f8drene har hele tiden v\u00e6rt \u00e5pne med d\u00f8trene om hvordan de ble til.", "- Vi har alltid v\u00e6rt \u00e5pne. Vi st\u00e5r for valget vi har gjort, og vi m\u00e5 t\u00e5le at de kanskje blir sinte p\u00e5 oss for at vi har anonym donor. Det er jo en perfekt ting \u00e5 bli sint for. Men barn skal bli sinte p\u00e5 foreldrene sine, hadde det ikke v\u00e6rt dette hadde det v\u00e6rt noe annet.", "De forteller allerede eldstejenta eventyr om hvordan hun ble til.", "- Det er en av de koseligste godnatthistoriene hun f\u00e5r. Da forteller vi henne at hun har blitt til ved hjelp av gaves\u00e6d fra en snill man. Hun vet hvordan barn blir til, og vi har fortalt at siden vi er to damer trengte vi hjelp av en snill mann \u00abslik at du kunne bli du\u00bb.", "Ekteparet mener det er viktig \u00e5 kommunisere til barna hvordan ting henger sammen.", "- Vi forteller dem at de ikke har noen pappa, men to mammaer i stedet. Det er klart de skal f\u00e5 vite det tidlig. Det er en helt annen historie n\u00e5r folk ikke f\u00e5r vite om det f\u00f8r de er 18 \u00e5r. S\u00e5nn vil vi ikke at det skal v\u00e6re. Vi ruster barna gjennom livet og satser p\u00e5 at den jobben vi gj\u00f8r er bra nok.", "Datteren er ivrig n\u00e5r det gjelder \u00e5 fortelle folk, gjerne vilt fremmede p\u00e5 butikken, om familiekonstellasjonen.", "- Hun forteller gjerne folk at \u00abjeg har to mammaer, jeg!\u00bb. Jeg er veldig for \u00e5 v\u00e6re \u00e5pen. Vi er en normal familie, og det er fint at folk kan se at det ikke er noe problem \u00e5 v\u00e6re to mammaer.", "Ungene har selv bestemt \u00e5 titulere m\u00f8drene som \u00abMamma Cecilie\u00bb eller \u00abmamma Eirin\u00bb hvis det er en av dem de vil ha tak i. Ellers g\u00e5r det i \u00abmamma og mamma\u00bb.", "Vi ville ikke finne p\u00e5 navn selv, som \u00abmamma og mimmi\u00bb eller noe, vi synes det er viktig at de finner ut av s\u00e5nt selv, og det har g\u00e5tt veldig bra.", "Fordi m\u00f8drene hadde brukt anonym donor, falt de innunder det gamle lovverket. Dermed m\u00e5tte Eirins kone Cecilie stebarnsadoptere barna sine for \u00e5 f\u00e5 like rettigheter som den biologiske moren.", "- Det var en veldig lang prosess, men uten \u00e5 ha det i orden hadde ikke datteren v\u00e5r rett p\u00e5 den ene moren sin.", "Hvis Eirin hadde omkommet i en ulykke ville dermed ikke barna automatisk v\u00e6rt tilknyttet Cecilie.", "- Det vil si at mine foreldre i teorien kunne sagt at \u00abdisse barna skal vi ha\u00bb, og Cecilie ville ikke hatt noen rettigheter i det hele tatt. Det er skremmende.", "Paret opplevde prosessen som i overkant omstendelig.", "- Jeg blir faktisk sidestilt med en som vil adoptere vekk sitt eget barn. Vi hadde flere m\u00e5neders ventetid, mye papirarbeid som m\u00e5tte attesteres av politiet og hadde flere m\u00f8ter med barnevernet.", "- Alt dette vil jo ikke endre den emosjonelle tilknytningen til barnet, men n\u00e5r jeg tenker p\u00e5 hvor mange timer barnevernet la ned i v\u00e5r prosess n\u00e5r det er s\u00e5 mange andre de kunne hjulpet er det jo helt vanvittig.", "Hun forteller at til tross for at paret kunne dokumentere bruk av donor, at det ikke finnes noen far som er lurt noe sted og at de er gift og godt etablerte tok det fjorten m\u00e5neder f\u00f8r Cecilie hadde juridiske rettigheter til barnet sitt.", "- Det var godt \u00e5 f\u00e5 papiret i h\u00e5nda, et bevis p\u00e5 at Mia har lik rett p\u00e5 begge foreldrene sine.", "De m\u00e5tte gjennom den samme prosessen med datter nummer to, og da tok det et \u00e5r f\u00f8r alt var i orden.", "- Jeg m\u00e5tte ta hele permisjonen selv, og det f\u00f8rte jo til at Cecilie tapte tid med barna sine. Jeg synes hele prosessen var litt overdreven ressursbruk, men jeg er veldig glad alt ordnet seg til slutt.", "De to m\u00f8drene er begge fra Finnmark, men fra hver sin kant. Det tar hele \u00e5tte timer \u00e5 kj\u00f8re mellom hver familie.", "- Det blir for mye styr med to sm\u00e5 barn \u00e5 f\u00e5 til ting der, s\u00e5 i \u00e5r skal vi v\u00e6re her p\u00e5 \u00c5rnes. Vi skal g\u00e5 mye tur, tenne b\u00e5l i skogen og kanskje dra p\u00e5 sledeturer med hund. Hunden v\u00e5r er for ung til \u00e5 trekke, men hun kan v\u00e6re med p\u00e5 lange turer.", "De koser seg med en jul der barna er med p\u00e5 \u00e5 skape nye tradisjoner.", "- Vi har to som har telt ned p\u00e5 kalenderen, som er spente p\u00e5 feiringen. Vi har det veldig fint sammen vi fire, s\u00e5 vi ser fram til \u00e5 bare v\u00e6re oss og ha en lang ferie sammen. Det blir masse tid til \u00e5 gj\u00f8re ting vi syns er g\u00f8y.", "Les ogs\u00e5:", "R\u00e5dyret Roger og hunden Arja tror de er s\u00f8sken", "Artikkelen er skrevet av og publisert p\u00e5 Klikk.no", "Fakta:Slik kan homofile f\u00e5 barn", "Ekteskapsloven er kj\u00f8nnsn\u00f8ytral . Likekj\u00f8nnet ekteskap ble innf\u00f8rt i Norge 1. januar 2009 under tittelen felles ekteskapslov. Dette f\u00f8rte til en rekke endringer i ekteskapsloven og barneloven, samt adopsjonsloven og bioteknologiloven.", "Lesbiske par har rett til assistert befruktning p\u00e5 lik linje med heterofile par, og den som ikke f\u00f8der barnet kan bli medmor fra f\u00f8dselen av. Det er da krav om at barnet kan f\u00e5 vite biologisk fars identitet n\u00e5r det fyller 18.", "Mange reiser fremdeles til utlandet, for eksempel Danmark . Her kan man velge mellom \u00e5pen og anonym donor, og det er ulik praksis p\u00e5 hvor mye man f\u00e5r vite om donoren p\u00e5 forh\u00e5nd. Noen steder f\u00e5r man vite helsehistorikk og se barnebilder, andre er det kun grunnleggende informasjon som h\u00f8yde, h\u00e5r- og \u00f8yefarge.", "Dersom man velger anonym donor fra Danmark m\u00e5 den som ikke har biologisk tilknytning til barnet stebarnsadoptere det.", "Reglene er like. Etter barneloven \u00a7 4a skal regler i lov eller forskrift som gjelder om eller for en far, gjelde p\u00e5 samme vis om eller for ei medmor.", "Homofile, lesbiske og bifile kan bli vurdert som adoptivforeldre . I praksis er denne retten sv\u00e6rt begrenset, siden det forel\u00f8pig ikke er mulig \u00e5 adoptere fra utlandet. Dette etter \u00f8nske fra landene Norge henter adoptivbarn fra.", "Homofile, lesbiske og bifile kan ogs\u00e5 bli fosterforeldre , p\u00e5 linje med heterofile par.", "Omsorgspermisjon ved f\u00f8dsel etter arbeidsmilj\u00f8loven \u00a7 12-3 gjelder ogs\u00e5 medmor \u2013 dersom vilk\u00e5rene etter loven er oppfylt. Dersom de ikke gj\u00f8r det og man m\u00e5 stebarnsadoptere har man rett til permisjon, men ikke med l\u00f8nn.", "Mange homofile menn velger \u00e5 bruke surrogatmor for \u00e5 f\u00e5 barn.", "Kilde: llh.no", "Tar barn skade av \u00e5 vokse opp med lesbiske og homofile foreldre?", "Nei, her er forskningen entydig. Hovedandelen av forskningen har sett p\u00e5 ulike sider ved barns fungering i lesbiske og homofile familier, og sammenlignet dette med barn som vokser opp med mor og far, eller mor alene. Resultatene fra denne forskningen viser at barn i lesbiske og homofile familier fungerer relativt likt som andre barn, dvs at de hverken har mer eller mindre atferdsmessige eller emosjonelle problemer enn andre barn, og at de deltar i sosiale aktiviteter og fungerer i vennegjengen p\u00e5 linje med andre barn.", "Blir barna mobbet pga foreldrenes seksuelle orientering?", "Dette er kanskje et av de vanligste argumentene som trekkes fram i debatten rundt homofile og barn. Forskningen viser at barn i lesbiske og homofile familier ikke mobbes mer enn andre barn. Det hender at barn f\u00e5r problemer med omgivelsenes reaksjoner p\u00e5 foreldrenes seksuelle orientering, men det synes som om disse problemene er relativt sm\u00e5.", "Blir barna homofile selv?", "Barn som vokser opp med lesbiske og homofile foreldre viser en tradisjonell seksuell identitetsutvikling p\u00e5 linje med barn av heterofile foreldre. Det er med andre ord ingen \u00f8kt sannsynlighet for at de selv blir homofile eller lesbiske. Enkelte studier viser imidlertid at barn av lesbiske og homofile er mer utforskende n\u00e5r det gjelder seksualitet og at de er mer fleksible i sine sosiale kj\u00f8nnsroller.", "Kilde: Margrethe Seeger Halvorsen, psykolog ved institutt for psykologi ved Universitetet i Oslo"]}, {"field": "category0", "value": "familieogoppvekst"}, {"field": "contenthash", "value": "06e865ac7f64baa6d32ed701e33322580bb1d15664a4aac93461fa943b039064"}, {"field": "createtime", "value": "2017-05-01T22:06:55.000Z"}, {"field": "description", "value": "- Vi er en helt vanlig kjernefamilie. Den eneste forskjellen er at vi er jenter alle sammen."}, {"field": "dominantimage", "value": "http://www.adressa.no/incoming/article10504335.ece/pp6p7w/ALTERNATES/w980-default/regnbue-ToZIsFoZ3_.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/634b6dabcdd7e073b9e21ee1046097270959bebd.jpg?59710939"}, {"field": "dominantthumbnaildimensions", "value": "300x169"}, {"field": "heading", "value": ["Etter ti fors\u00f8k og 100 000 kroner ble endelig Eirin og Cecilie mammaer til Mia (4) -adressa.no", "Startet i Danmark", "Trengte mange fors\u00f8k", "Ronja klaffet med det samme", "M\u00f8ter ingen fordommer", "Anonym donor", "\u00c5pne med barna", "M\u00e5tte stebarnsadoptere", "Mye dokumentering", "Feirer p\u00e5 \u00c5rnes", "Jonas (3) har lurt d\u00f8den fem ganger", "Familien ble desperat da de s\u00e5 hvor vanskelig det var for Andreas (9) \u00e5 lese"]}, {"field": "id", "value": "634b6dabcdd7e073b9e21ee1046097270959bebd"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "arja"}, {"field": "kw-concept", "value": ["anonym donor", "barn", "foreldrenes seksuelle orientering"]}, {"field": "kw-entity", "value": ["eirin og cecilie", "mia", "\u00e5sle-marit ullern", "groruddalen", "roger", "stork", "eirin huseb\u00f8-isaksen", "ronja", "jonas", "mamma cecilie", "universitetet", "norske", "klikk"]}, {"field": "kw-location", "value": ["danmark", "oslo", "finnmark", "andreas", "norge", "\u00e5rnes"]}, {"field": "kw-pageclass", "value": "article"}, {"field": "kw-person", "value": "seeger halvorsen"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10504335.ece/pp6p7w/ALTERNATES/w980-default/regnbue-ToZIsFoZ3_.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Etter ti fors\u00f8k og 100 000 kroner ble endelig Eirin og Cecilie mammaer til Mia (4)"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10504337.ece"}, {"field": "pageclass", "value": ["article"]}, {"field": "publishtime", "value": "2015-01-02T08:22:56.000Z"}, {"field": "recs-articleid", "value": "10504337"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-01-02T08:22:56.000Z"}, {"field": "recs-rawtitle", "value": "Etter ti fors\u00f8k og 100 000 kroner ble endelig Eirin og Cecilie mammaer til Mia (4) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "- Vi er en helt vanlig kjernefamilie. Den eneste forskjellen er at vi er jenter alle sammen."}, {"field": "thumbnail", "value": "http://content-thumbnail.cxpublic.com/content/thumbnail200x150/634b6dabcdd7e073b9e21ee1046097270959bebd.jpg?59710939"}, {"field": "thumbnailfullheightdimensions", "value": "200x2688"}, {"field": "timestamp", "value": "2017-07-20T19:49:13.000Z"}, {"field": "title", "value": "Etter ti fors\u00f8k og 100 000 kroner ble endelig Eirin og Cecilie mammaer til Mia (4)"}, {"field": "url", "value": "http://www.adressa.no/familieogoppvekst/article10504337.ece"}, {"field": "urlhash", "value": "634b6dabcdd7e073b9e21ee1046097270959bebd"}], "score": 0.7807265, "siteId": "9222270286501375973", "id": "634b6dabcdd7e073b9e21ee1046097270959bebd"}

