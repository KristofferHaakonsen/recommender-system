{"fields": [{"field": "modifiedtime", "type": "time", "value": "2017-02-03T11:04:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["treningssenter", "Fresh Fitness", "Sport", "trim"]}, {"field": "author", "value": "sissel lynum"}, {"field": "body", "value": ["Saken oppdateres.", "Senteret i Teglg\u00e5rden i Fossegrenda legges ned fra 31. mars, fordi det er for f\u00e5 medlemmer som trener her, forteller administrerende direkt\u00f8r Paal Hansem i Fresh Fitness.", "- Vi har gjort mange tiltak for \u00e5 f\u00e5 flere kunder inn p\u00e5 senteret. Men etter n\u00f8ye analyser for hele Trondheim, ser vi at det ikke er stort nok markedsgrunnlag. De som trener der er kjempeforn\u00f8yde med tilbudet p\u00e5 senteret, men det er ikke mange nok som bor i n\u00e6rheten, sier Hansem.", "Lavpriskjeden Fresh Fitness tok over fire senter fra Sats Elixia fra desember 2015. Foruten det i Fossegrenda, tok de over sentrene p\u00e5 Lade, i Sentrum og p\u00e5 Valentinlyst. I tillegg har kjeden et senter p\u00e5 Tiller.", "Fresh Fitness har 1800 medlemmene ved senteret i Fossegrenda. Hansem forteller at de flytter gruppetimer fra Fossegrenda til de andre sentrene.", "- Vi flytter de fleste gruppetimene med instrukt\u00f8r til Valentinlyst og to andre senter i Trondheim, slik at vi opprettholder tilbudet. Vi flytter gruppetimer og instrukt\u00f8rer som har v\u00e6rt der i over ti \u00e5r, og vi har medlemmer som har g\u00e5tt p\u00e5 samme time i \u00e5revis. Vi h\u00e5per de blir med over til Valentinlyst, sier Hansem.", "Han forteller at mange av de ansatte ved Teglg\u00e5rden fortsetter i kjeden.", "- Vi f\u00e5r med oss samtlige, med unntak av senterleder og dem som ikke \u00f8nsker \u00e5 bli med videre. Noen f\u00e5r redusert stillingsprosent, sier Hansem.", "LES OGS\u00c5: Mellom 20 og 30 m\u00e5 g\u00e5 n\u00e5r Sats Elixia blir til Fresh Fitness", "Til tross for nedleggelsen i Fossegrenda, forteller Hansem at de fortsatt har som ambisjon \u00e5 bli den st\u00f8rste treningssenterkjeden i Trondheim.", "- Vi tok over fire senter med et helt annet driftskonsept enn Fresh Fitness. I Teglg\u00e5rden er det badebasseng, og arealene er for kronglete for v\u00e5r kostnadsmodell. Da er det naturlig at vi flytter p\u00e5 senteret uansett. Leiekontrakten gikk ut n\u00e5, og vi kunne ikke forsvare \u00e5 fornye den i ti \u00e5r til. Men vi jobber med \u00e5 finne nye lokaler i Trondheim, og kartlegger hele byen. Vi vet hvilke omr\u00e5der vi vil til. Men det tar litt lengre tid enn vi \u00f8nsker. Vi har i alle fall ambisjoner om to senter til, sier Hansem.", "Han vil ikke fortelle i hvilke omr\u00e5der de kommer, men sier han h\u00e5per det ikke tar for lang tid \u00e5 finne nye lokaler.", "3T \u00e5pner to nye treningssenter", "Han viser ogs\u00e5 til medlemsveksten de har hatt i Trondheim.", "- Vi har f\u00e5tt mange medlemmer siden vi satset i Trondheim i fjor. Vi har over 50 prosent st\u00f8rre medlemsmasse p\u00e5 samtlige senter, bortsett fra Teglg\u00e5rden. Skal vi bli st\u00f8rst i Trondheim, m\u00e5 vi ha flere senter, sier Hansem.", "I fjor h\u00f8st trappet treningskjeden Impulse ned p\u00e5 gratis treningsveiledning og kvittet seg med ansatte , fordi veksten i antall medlemmer hadde stagnert. Ogs\u00e5 3T-kjeden har sett p\u00e5 regnskapene at konkurransen er hardere .", "Hansem er enig i at konkurransen er t\u00f8ff.", "- Vi merker at det er over 50 treningssenter i Trondheim. Vi har hatt voldsom vekst, og tror vi er mye av \u00e5rsaken til at Impulse og andre endrer tilbudet, sier Hansem.", "Fresh Fitness har til sammen 34 treningssenter i her i lander. I tillegg har kjeden ni senter i Sverige og fem i Finland."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "1fcb7bc0ed18526262516f89a0a1ce6357c7cf00ef2f715f4787e58b1bd5ab37"}, {"field": "createtime", "value": "2017-02-03T11:06:27.000Z"}, {"field": "description", "value": "Treningskjeden Fresh Fitness legger ned senteret i Fossegrenda, men har fortsatt ambisjon om \u00e5 bli st\u00f8rst i Trondheim."}, {"field": "heading", "value": ["Fresh Fitness legger ned treningssenter -adressa.no", "- Flytter gruppetimer", "- Vil fortsatt bli st\u00f8rst", "Over 50 % medlemsvekst", "- Over 50 treningssenter"]}, {"field": "id", "value": "78de370a9255b675e925690edab122b271966cff"}, {"field": "keyword", "value": ["treningssenter", "Fresh Fitness", "Sport", "trim"]}, {"field": "keywords", "value": "treningssenter,Fresh Fitness,Sport,trim"}, {"field": "kw-category", "value": ["pluss", "okonomi"]}, {"field": "kw-classification", "value": "health-and-fitness"}, {"field": "kw-company", "value": "lade"}, {"field": "kw-concept", "value": ["senter", "flytter gruppetimer"]}, {"field": "kw-entity", "value": ["fossegrenda", "sentrum", "valentinlyst", "impulse", "teglg\u00e5rden", "sats elixia", "sport", "tiller", "fresh fitness"]}, {"field": "kw-location", "value": ["sverige", "trondheim", "finland"]}, {"field": "kw-pageclass", "value": "article"}, {"field": "kw-person", "value": "paal hansem"}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14161537.ece/v9qfgi/ALTERNATES/w980-default/JPS_fresh10%20(2).JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fresh Fitness legger ned treningssenter"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/02/03/Fresh-Fitness-legger-ned-treningssenter-14158956.ece"}, {"field": "pageclass", "value": ["article"]}, {"field": "publishtime", "value": "2017-02-03T11:01:32.000Z"}, {"field": "recs-articleid", "value": "14158956"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-02-03T11:01:32.000Z"}, {"field": "recs-rawtitle", "value": "Fresh Fitness legger ned treningssenter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Treningskjeden Fresh Fitness legger ned senteret i Fossegrenda, men har fortsatt ambisjon om \u00e5 bli st\u00f8rst i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/78de370a9255b675e925690edab122b271966cff.jpg?5992c3a0"}, {"field": "thumbnailfullheightdimensions", "value": "200x1635"}, {"field": "timestamp", "value": "2017-08-15T09:49:20.000Z"}, {"field": "title", "value": "Fresh Fitness legger ned treningssenter"}, {"field": "url", "value": "http://www.adressa.no/pluss/okonomi/2017/02/03/Fresh-Fitness-legger-ned-treningssenter-14158956.ece"}, {"field": "urlhash", "value": "78de370a9255b675e925690edab122b271966cff"}], "score": 1.403207, "siteId": "9222270286501375973", "id": "78de370a9255b675e925690edab122b271966cff"}

