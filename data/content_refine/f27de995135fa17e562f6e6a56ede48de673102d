{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "BLINDSPOR. Leter dere etter makt i Trondheim er Harmonien et blindspor, p\u00e5peker et av de mer prominente medlemmene i herreklubben. Han er ikke alene. De fleste Adresseavisen snakker med, som selv er medlem av Harmonien, understreker hvor fullstendig betydningsl\u00f8s klubben er. En gjennomg\u00e5ende tone er at Harmonien spilte en langt viktigere rolle tidligere. N\u00e5 er det bare pensjonister som spiser middag der, blir det sagt. Adresseavisen har f\u00e5tt tilgang p\u00e5 den strengt konfidensielle medlemslisten. I \u00e5r st\u00e5r 371 medlemmer oppf\u00f8rt. I Harmoniens eget hefte fra 190-\u00e5rsjubileet i \u00e5r skriver klubbens egen direksjon f\u00f8lgende: Det er fortsatt stor interesse for \u00e5 bli tatt opp som medlem, og aktiviteten i huset har aldri v\u00e6rt st\u00f8rre. Vi har alle et ansvar for \u00e5 forvalte de tradisjonene som Klubselskabet skal bringe videre slik at ogs\u00e5 fremtidens medlemmer kan \u00abkomme sammen for at nyde anstendig Forn\u00f8yelse, og under disse Sammenkomster tillige knytte Enigheds og Venskabs Baand\u00bb.", "Nei til foto", "Han er leder i N\u00e6ringsforeningen - utpekt av sin forgjenger, direkt\u00f8r i E.A Smith og tidligere H\u00f8yre-topp - Trond Reinertsen. Han forvalter sin kone Anne Nakstads millionarv etter salget av Trondhjem Preserving. Han leder gjenoppbyggingen av branntomta i Nordre. I \u00e5r ble han valgt til ordf\u00f8rer i Harmonien. Sivilingeni\u00f8ren Nils Kristian Nakstad st\u00e5r i oppkj\u00f8rselen til den praktfullt beliggende bygningen ved Nidelven. Han tar imot Adresseavisen med et str\u00e5lende, stort smil.", "- Her f\u00f8ler vi oss hjemme. Her kan vi slappe av. V\u00e5r eneste hensikt er hyggelig samv\u00e6r, betror Nakstad Adresseavisen, f\u00f8r han gir streng beskjed om at fotografering ikke er tillatt. Det er de n\u00f8ye p\u00e5.", "Kun for hygge", "Kj\u00f8pmann Trond Lykke, adm.dir i Adresseavisen Per Axel Koch, grosserer Franscis Kjeldsberg, banksjef Finn Haugan, styreleder i Adresseavisen Kaare Gisvold, viseadministrerende direkt\u00f8r i Sintef Svein Sivertsen, E.A. Smith-sjef Trond Reinertsen, kolonialmajor Odd Reitan, Elvehavn-gr\u00fcnder Terje Roll Danielsen, adm.dir Per \u00d8. Nylander, direkt\u00f8r Arne Julius Maske, sykehusdirekt\u00f8r Roar Arntzen, 3 Stuer-eier Erik Frederiksen, overlege Michael Setsaas, advokat Eyvind Stav, domprost Knut Andresen, restaurat\u00f8r Roar Hildonen, industrimannen Trond Brekke og politiinspekt\u00f8r Per Schjetne. Alle hygger de seg innenfor veggene p\u00e5 den - som direksjonen selv beskriver - standsmessige bygningen.", "Adresseavisens sjefredakt\u00f8r Gunnar Flikke fulgte opp tradisjonen til sine forgjengere og var lenge medlem i herreklubben. I fjor meldte han seg imidlertid ut av det gode selskap. Andre presiserer p\u00e5 det sterkeste at de aldri g\u00e5r dit. Til tross for at andre har observert dem.", "B\u00e5nd knyttes", "- Glem Rotary. Glem Frimurerlosjen. Hvis det er en lukket klubb med betydning i Trondheim s\u00e5 er det Harmonien, sier en kilde, som kjenner sv\u00e6rt mange av klubbens medlemmer.", "De innr\u00f8mmer det slett ikke med en gang. Men p\u00e5 sp\u00f8rsm\u00e5l om hvorfor s\u00e5 mange \u00e5penbart mektige menn engasjerer seg i det lukkete selskapet i Sverres gate 4 kun for hygge - blir det sagt at joda, det er klart at nettverksb\u00e5nd knyttes. De attraktive selskapslokalene som medlemmer kan leie skal visstnok ogs\u00e5 v\u00e6re en viktig \u00e5rsak til flere medlemskap. Adresseavisen f\u00e5r opplyst fra flere hold at det st\u00e5r i vedtektene at det ikke skal diskuteres verken forretninger eller politikk. Men etter selv \u00e5 ha f\u00e5tt tilgang p\u00e5 disse, finner vi ingen slike lover. Sedvane vet vi mindre om, men det innr\u00f8mmes at selv om business ikke skal diskuteres p\u00e5 klubbaftener torsdager, s\u00e5 blir det lettere \u00e5 ringe vedkommende mandagen derp\u00e5.", "Forvalter historien", "Nakstad framholder at det er morsomt med historien idet han f\u00f8lger Adresseavisen opp trappa til m\u00f8terommene i andre etasje. Avisens medarbeidere f\u00e5r imidlertid klar beskjed om ikke \u00e5 notere seg alle navnene fra svarthvitt-bildene av klubbens tidligere ordf\u00f8rere som pryder trappeoppgangen.", "- Hvorfor takket en ambisi\u00f8s mann som deg selv ja til \u00e5 bruke tid p\u00e5 et verv som i hovedsak organiserer hygge?", "- Jeg har f\u00e5tt gleden av \u00e5 forvalte nesten 200-\u00e5rs historie. Jeg synes det er viktig \u00e5 videref\u00f8re historien og tradisjonene. Dessuten er det et element av egenutvikling i \u00e5 f\u00e5 slike spennende oppgaver, forteller Nakstad, som innr\u00f8mmer at han s\u00e5 p\u00e5 det som en anerkjennelse da to medlemmer anbefalte at han skulle opptas i det gode selskapet i 1993.", "- Du synes ikke tida har l\u00f8pt fra en herreklubb i 2003?", "- Det kan du si. Den \u00f8kende oppslutningen og den \u00f8kende bruken av huset tyder ikke p\u00e5 det, svarer Nakstad.", "Usunne trekk?", "Denne junikvelden skal det v\u00e6re sommeravslutning i Harmonien. Den nydelige, velstelte hagen som grenser til Nidelven blir imidlertid sjelden brukt. Kort-rummet og spisesalen - som prydes med et portrettmaleri av Kong Harald - er stedene det skjer.", "- Det er et flott hus vi alle er glade i, innr\u00f8mmer Nakstad.", "- Fins det noen usunne trekk ved at en slik forsamling m\u00f8tes bak lukkede d\u00f8rer?", "- Nei. Det er ingen usunne trekk - hvis du med usunt mener noe som ikke t\u00e5ler dagens lys. Vi er helt ufarlige i s\u00e5 m\u00e5te, forsikrer Nakstad.", "- Hvorfor er det lukket da?", "- Det er ikke lukket i den forstand at det foreg\u00e5r diskusjoner her som ikke t\u00e5ler dagens lys, forsikrer han igjen.", "Ingen maktut\u00f8velse", "Til n\u00e5 er kvinnenes deltakelse forbeholdt nytt\u00e5rsballet og jegeraftenen hvor medlemmene f\u00e5r ta med seg sin partner.", "- Har dere noen gang vurdert \u00e5 tillate kvinner som medlemmer i klubben?", "- Vi har ikke diskutert det. Det har heller ikke v\u00e6rt noe sterkt p\u00e5trykk. Kanskje fordi det vi driver med ikke er vesentlig for ut\u00f8velse av makt i Midt-Norge, mener Nakstad.", "Fadderne plikter \u00e5 vurdere om det foresl\u00e5tte medlemmet vil passe inn i Harmonien, og om kandidaten og hans posisjon vil v\u00e6re attraktiv for Klubselskabet, st\u00e5r det i retningslinjer for fadderskapet som sist ble vedtatt i Direksjonen 03.12.2001.", "PS: Direksjonen gj\u00f8r oppmerksom p\u00e5 at et eventuelt avslag ikke vil bli begrunnet"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "fa94ee36670f894c627b22010acd11fad29ae128e4d5291effc2796048bd2c04"}, {"field": "createtime", "value": "2013-05-04T04:04:41.229Z"}, {"field": "description", "value": "Du skal lete lenge etter en mektig mann i Trondheim som ikke er medlem av den lukkede herreforsamlingen Klubselskabet Harmonien."}, {"field": "dominantimage", "value": "http://www.adressa.no/incoming/article1066150.ece5/ALTERNATES/w980-default/ver2%20Harmonien_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f27de995135fa17e562f6e6a56ede48de673102d.jpg?5884890e"}, {"field": "dominantthumbnaildimensions", "value": "300x169"}, {"field": "heading", "value": "\u00abV\u00e5r eneste hensikt er hyggelig samv\u00e6r\u00bb -adressa.no"}, {"field": "id", "value": "f27de995135fa17e562f6e6a56ede48de673102d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["klubb", "usunne trekk", "adressa", "hyggelig samv\u00e6r", "medlem", "t\u00e5ler dagens lys"]}, {"field": "kw-entity", "value": ["r. leter", "frimurerlosjen", "per \u00f8. nylander", "sammenkomster", "n\u00e6ringsforeningen", "nakstad", "forn\u00f8yelse", "elvehavn", "direksjonen", "venskabs baand", "enigheds og venskabs baand", "adresseavisen kaare gisvold", "sverres", "klubselskabet harmonien", "nordre", "adresseavisen per axel koch", "stuer", "rotary", "h\u00f8yre", "nakstad adresseavisen", "kong harald", "nidelven", "per schjetne", "adresseavisen", "trondhjem preserving"]}, {"field": "kw-location", "value": ["smith", "midt-norge", "trondheim"]}, {"field": "kw-pageclass", "value": "article"}, {"field": "kw-person", "value": ["finn haugan", "roar hildonen", "erik frederiksen", "odd reitan", "trond lykke", "gunnar flikke", "arne julius maske", "trond brekke", "terje roll danielsen", "trond reinertsen", "nils kristian nakstad", "anne nakstads", "michael setsaas", "franscis kjeldsberg", "sintef svein sivertsen", "roar arntzen", "eyvind stav", "knut andresen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1066150.ece5/ALTERNATES/w980-default/ver2%20Harmonien_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;V\u00e5r eneste hensikt er hyggelig samv\u00e6r&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article49355.ece"}, {"field": "pageclass", "value": null}, {"field": "publishtime", "value": "2003-09-05T21:43:12.000Z"}, {"field": "recs-articleid", "value": "2214242"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-09-05T21:43:12.000Z"}, {"field": "recs-rawtitle", "value": "&laquo;V\u00e5r eneste hensikt er hyggelig samv\u00e6r&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Du skal lete lenge etter en mektig mann i Trondheim som ikke er medlem av den lukkede herreforsamlingen Klubselskabet Harmonien."}, {"field": "thumbnail", "value": "http://content-thumbnail.cxpublic.com/content/thumbnail200x150/f27de995135fa17e562f6e6a56ede48de673102d.jpg?5884890e"}, {"field": "thumbnailfullheightdimensions", "value": "200x2313"}, {"field": "timestamp", "value": "2017-01-22T10:27:26.000Z"}, {"field": "title", "value": "&laquo;V\u00e5r eneste hensikt er hyggelig samv\u00e6r&raquo;"}, {"field": "url", "value": "http://www.adressa.no/nyheter/trondheim/article49355.ece"}, {"field": "urlhash", "value": "f27de995135fa17e562f6e6a56ede48de673102d"}], "score": 0.7671441, "siteId": "9222270286501375973", "id": "f27de995135fa17e562f6e6a56ede48de673102d"}

