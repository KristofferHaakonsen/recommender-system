{"fields": [{"field": "modifiedtime", "type": "time", "value": "2012-04-11T08:47:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein skogrand jurist"}, {"field": "body", "value": ["Saken oppdateres.", "Dagens straffegjennomf\u00f8ringslov er en fullmaktslov som p\u00e5legger kriminalomsorgen \u00e5 foreta skj\u00f8nnsmessige vurderinger. Dette inneb\u00e6rer blant annet at forholdet mellom barn av innsatte og deres foreldre, m\u00e5 veies opp mot hensynet til samfunnets sikkerhet, den alminnelige rettsoppfatning og til at straffen skal motvirke nye straffbare handlinger fra den innsatte. Det er lett for enhver \u00e5 se at dette n\u00f8dvendigvis m\u00e5 by p\u00e5 kompliserte vurderinger. Det som finnes av forskning p\u00e5 feltet i Norge, gir klare indikasjoner p\u00e5 at barn/foreldre-perspektivet er taperen. Samv\u00e6r og kontakt mellom barn og foreldre er en sentral menneskerettighet. Forarbeidene til straffegjennomf\u00f8ringsloven og retningslinjene har da ogs\u00e5 henvisninger til FN-konvensjonen for barns rettigheter. Men dette har s\u00e5 langt f\u00e5tt begrenset betydning for omfanget og kvaliteten av kontakten mellom barn og foreldre under straffegjennomf\u00f8ringen. Faktisk er det grunn til \u00e5 reise sp\u00f8rsm\u00e5l om praksis p\u00e5 dette omr\u00e5det er i samsvar med de forpliktelser Norge har tatt p\u00e5 seg gjennom barnekonvensjonen og Den Europeiske Menneskerettighetskonvensjonen.", "Bestemmelsene i straffegjennomf\u00f8ringsloven er vage. Reglene om permisjon, bes\u00f8k, brev og telefonkontakt, derimot, er detaljert regulert i forskrifter og retningslinjer. Her er det dominerende perspektivet at straffen skal gjennomf\u00f8res p\u00e5 en m\u00e5te som er betryggende for samfunnet. Etter straffegjennomf\u00f8ringsloven er det for eksempel hovedregelen at telefonsamtale skal kontrolleres. I fengsel med h\u00f8yt sikkerhetsniv\u00e5 blir alle telefoner avlyttet. Dette gjelder ogs\u00e5 samtaler mellom barn og foreldre. Men avlytting av alle telefoner mellom barn og foreldre er i strid med hensiktsmessighetskravet i menneskerettighetskonvensjonen og er problematisk ogs\u00e5 i forhold til barnekonven-sjonen.", "Kriminalomsorgens prim\u00e6re oppgave er \u00e5 gjennomf\u00f8re de straffer som fastsettes av domstolene. Men gjennomf\u00f8ringen av straff skal samtidig ha en rehabiliterende funksjon for domfelte. Unders\u00f8kelser utf\u00f8rt i Norge, Danmark og England har vist at samv\u00e6r med egne barn under soning kan bidra til \u00e5 hindre tilbakefall til ny kriminalitet fra den innsattes side. Den danske psykologen Else Kristensen har p\u00e5vist at atferdsproblemer hos barn av innsatte kan reduseres ved jevnlig samv\u00e6r under soningen. Kriminalomsorgen fatter daglig en rekke vedtak som ber\u00f8rer barn og foreldre. Dette kan dreie seg om valg av sikkerhetsniv\u00e5, postsendinger, bes\u00f8k, telefontid, s\u00f8knader om permisjoner og om straffeavbrudd. Vedtakene treffes lokalt i fengslene. Saksmengden er stor, det jobbes under tidspress og. vedtak fattes som regel av ikke-jurister. Om kontakt mellom innsatte og barna deres, sier straffegjennomf\u00f8ringsloven og den tilh\u00f8rende forskriften at det skal legges vekt p\u00e5 hva som er \u00abtil barnets beste\u00bb. Vurderingen foretas av fengselsbetjenter, og bare i enkelte fengsler kvalitetssikres vedtakene av en jurist.", "Kriminalomsorgen har rett og plikt til \u00e5 nekte for eksempel bes\u00f8k med begrunnelse i \u00abbarnets beste\u00bb. Men forvaltningspraksis viser s\u00e5 langt at begrunnelsen som regel er hensynet til sikkerheten. Sikkerhetsvurderingene gj\u00f8res b\u00e5de for \u00e5 beskytte den enkelte innsatte, den bes\u00f8kende, andre innsatte og ansatte i kriminalomsorgen. Det kan selvsagt hevdes at nekting av bes\u00f8k eller permisjon i gitte tilfeller er til \u00abbarnets beste\u00bb uansett, og at det er uvesentlig hvilken begrunnelse man gir. Men samtidig er det slik at vurdering av psykisk helse er komplisert, og at innsatte/foreldres psykiske helse i flere tilfeller kan bedres ved at det tillates bes\u00f8k av barn. Og mens domstoler og fylkesnemnd vurderer \u00abbarnets beste\u00bb i barnefordelings - og barnevernssaker, har innsatte/foreldre kun en klageadgang til kriminalomsorgen p\u00e5 regionalt niv\u00e5.", "Foreningen for fangers p\u00e5r\u00f8rende (FFP) har foretatt en landsomfattende unders\u00f8kelse om \u00abhelse og livskvalitet blant fangers p\u00e5r\u00f8rende\u00bb (2007). 44 prosent av barna som har foreldre i fengsel har f\u00e5tt d\u00e5rligere helse. Barna har s\u00f8vnproblemer og atferdsendringer som er typiske for barn i krise. Barna beskrives som aggressive og kan lett komme i konflikter som igjen medf\u00f8rer sosiale problemer og konsentrasjonsvansker p\u00e5 skolen. En unders\u00f8kelse fra Danmark viser at barn som har, eller har hatt, foreldre i fengsel har tre ganger st\u00f8rre risiko for \u00e5 havne i fengsel enn andre barn. Dette dokumenterer n\u00f8dvendigheten av \u00e5 beskytte disse barna, og samv\u00e6r og kontakt med foreldre kan v\u00e6re et bidrag.", "Innholdet i straffegjennomf\u00f8ringen har s\u00e5 langt v\u00e6rt viet liten juridisk interesse i Norge. Nils Kristian Sundby uttrykte det slik i en artikkel i Lov og rett 1976: \u00abJuristene lukker \u00f8ynene n\u00e5r dom f\u00f8rst er falt.\u00bb Sitatet har fortsatt relevans. Flere problemstillinger er fortsatt ikke analysert, herunder forholdet samfunnet/foreldre/barn. Et viktig skritt videre vil v\u00e6re at disse problemstillingene underlegges grundige juridiske dr\u00f8ftelser, i forlengelsen av den nye kriminalomsorgsmeldingen. I tillegg b\u00f8r retthjelpsordninger for innsatte og domstolspr\u00f8ving av vedtak vurderes. S\u00e5 er det bare \u00e5 h\u00e5pe at dette vil bli gjort ogs\u00e5 ut fra et foreldre-/barneperspektiv, og ikke bare ut fra det sedvanlige samfunnsperspektivet."]}, {"field": "category0", "value": "meninger"}, {"field": "contenthash", "value": "c56f780902ba441defaa3830e7f13575a34ccfd5f9f0fb818d3fb74dd644d1f7"}, {"field": "createtime", "value": "2017-03-21T11:34:43.000Z"}, {"field": "description", "value": "Jussmilj\u00f8ets interesse for strafferett ender ved fengselsporten og favner i liten grad straffegjennomf\u00f8ringen. Dette rammer de innsatte som foreldre \u2013 og barna deres."}, {"field": "dominantimage", "value": "http://www.adressa.no/incoming/article1390300.ece5/ALTERNATES/w980-default/kronikknett%20280411"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/74ba6ee2220e667d36536c999bc8f2dfb37174db.jpg?595a9425"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r far eller mor fengsles -adressa.no"}, {"field": "id", "value": "74ba6ee2220e667d36536c999bc8f2dfb37174db"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["fangers p\u00e5r\u00f8rende", "foreldre", "barn", "mor fengsles", "psykisk helse"]}, {"field": "kw-entity", "value": ["den europeiske menneskerettighetskonvensjonen", "danmark og england", "lov"]}, {"field": "kw-location", "value": ["danmark", "norge"]}, {"field": "kw-pageclass", "value": "article"}, {"field": "kw-person", "value": ["nils kristian sundby", "else kristensen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1390300.ece5/ALTERNATES/w980-default/kronikknett%20280411"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r far eller mor fengsles"}, {"field": "og-type", "value": "article"}, {"field": "og-url", "value": "http://www.adressa.no/meninger/article1624395.ece"}, {"field": "pageclass", "value": ["article"]}, {"field": "publishtime", "value": "2011-04-28T08:03:06.000Z"}, {"field": "recs-articleid", "value": "1029205"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-04-28T08:03:06.000Z"}, {"field": "recs-rawtitle", "value": "N\u00e5r far eller mor fengsles -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jussmilj\u00f8ets interesse for strafferett ender ved fengselsporten og favner i liten grad straffegjennomf\u00f8ringen. Dette rammer de innsatte som foreldre \u2013 og barna deres."}, {"field": "thumbnail", "value": "http://content-thumbnail.cxpublic.com/content/thumbnail200x150/74ba6ee2220e667d36536c999bc8f2dfb37174db.jpg?595a9425"}, {"field": "thumbnailfullheightdimensions", "value": "200x1183"}, {"field": "timestamp", "value": "2017-07-03T18:59:49.000Z"}, {"field": "title", "value": "N\u00e5r far eller mor fengsles"}, {"field": "url", "value": "http://www.adressa.no/meninger/article1624395.ece"}, {"field": "urlhash", "value": "74ba6ee2220e667d36536c999bc8f2dfb37174db"}], "score": 0.61451554, "siteId": "9222270286501375973", "id": "74ba6ee2220e667d36536c999bc8f2dfb37174db"}

