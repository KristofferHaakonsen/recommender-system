{"fields": [{"field": "modifiedtime", "type": "time", "value": "2016-08-03T12:13:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Jeg har jo tenkt en del p\u00e5 hvorfor noen synes disse bildene er morsomme. De er jo egentlige ikke s\u00e5 morsomme, noen synes de er s\u00f8rgelige ogs\u00e5.", "- Javel?", "- Jeg har f\u00e5tt meldinger fra noen som er litt bekymret: \u00abHvordan g\u00e5r det egentlig med dere?\u00bb", "- Ja, hvordan g\u00e5r det?", "- Jo takk, det g\u00e5r veldig bra, men man vet jo aldri etter at bildene har st\u00e5tt p\u00e5 trykk i avisa.", "- Det ser jo ikke alltid like lystig ut?", "- Nei. Og her er vi kanskje ved sakens kjerne!", "Thor Nielsen, en av landets mest erfarne pressefotografer, har grublet mye over hva som egentlig ligger i bunn av det han driver med. Det enkle svaret er at jobben hans er \u00e5 tilf\u00f8re bildet en slags \u00abstemning\u00bb:", "Lykkelig mor. Glad m\u00e5lscorer. Vellykket sjef.", "- Alt rundt oss pyntes p\u00e5, vi skal forestille oss noe hele tida, og s\u00e5 kommer jeg dit at jeg sier nei og ribber bildene for uttrykk. Og s\u00e5 er det da folk reagerer!", "Han ler og fingrer fram et bilde p\u00e5 sin egen Instagram-konto:", "Ekteparet Thor og Berit Nielsen p\u00e5 en sengekant. P\u00e5 bordet noen spor fra kvelden f\u00f8r. En pizzakartong. To bokser Tuborg. Et hotellrom. Thor setter mobilen p\u00e5 en stol. Berit kommer fra badet. Han setter seg sammen med henne.", "Bildet p\u00e5 sengekanten ble det f\u00f8rste i ekteparets p\u00e5g\u00e5ende fotoprosjekt. De kaller det \u00abAlvor\u00bb. Thor sier det er et slags eksperiment med mediet han har jobbet med hele livet.", "- Da Instagram tok av, spurte jeg meg sj\u00f8l: \u00abHva skal jeg bruke Instagram til, Instagram \u00f8delegger jo for oss profesjonelle fotografer.\u00bb Men s\u00e5 var det jo litt morsomt ogs\u00e5.", "Han likte bildet. Berit ogs\u00e5. Og s\u00e5 kom tilbakemeldingene. Og s\u00e5 ballet det p\u00e5 seg med bilder med forskjellige scener. P\u00e5 supermarkedet. I naustet. P\u00e5 hytta. P\u00e5 stranda. P\u00e5 juletrehogst. Hjemme i stua. S\u00e5nne ting.", "De to.", "Og deres alvorlige ansikter.", "I fotograf Helge Skodvins bok \u00ab240 Landscapes\u00bb er det en Volvo 240 med i alle bildene. Men bildene handler ikke om Volvo 240, de handler om hvordan Norge ser ut i dag. Thor ler og sier de har byttet ut Volvo med sine egne alvorlige ansikter.", "De f\u00e5r mange tilbakemeldinger p\u00e5 bildene. Noen f\u00e5r assosiasjoner til Grant Woods maleri \u00abAmerican Gothic\u00bb (1930) som viser en bonde som holder en h\u00f8ygaffel ved siden av en kvinne som trolig er hans kone, et av de mest kjente og parodierte bildene i amerikansk kunst.", "Innbyggerne i Iowa var oppr\u00f8rte over \u00e5 bli karikert som bleke, bistre og kristenfundamentalister, mens kunstkritikerne tolket bildet som satire over det landlige amerikanske sm\u00e5bylivet. Bildet er senere brukt, sitert og parodiert, politikere og kjendiser er satt inn i samme positur hvor h\u00f8ygaffelen er byttet ut med for eksempel et maskingev\u00e6r, en blomst eller en gitar.", "P\u00e5 et tidspunkt tenkte Thor at ogs\u00e5 han skulle ta med rekvisitter inn i \u00abAlvor\u00bb-bildene, \u00e5 previsualisere en uttenkt historie hvor han kan st\u00e5 der med for eksempel en h\u00f8ytrykksspyler. Men den ideen forkastet han.", "Det skal dette ned i hodet p\u00e5 dem der og da, sier han, og de skal ikke bruke annet enn det som er p\u00e5 stedet. Bildet skal helst v\u00e6re over p\u00e5 tretti sekunder.", "Men noen bilder tar litt lengre tid \u00e5 arrangere, som bildet fra 17. mai fra Evjen skole i Orkanger hvor de flyttet til et annet bord for \u00e5 f\u00e5 lyset til \u00e5 stemme. Bildet fra kvelden i forveien, hvor ekteparet Nielsen st\u00e5r foran strykebrettet, var forresten f\u00f8rste gang de ut\u00f8vde noe p\u00e5 bildet. Litt action!", "Thor sier han har lett etter tilsvarende bilder p\u00e5 nettet, hvor par har tatt flere bilder av seg selv i samme stil, men han har ikke funnet noen. Likevel er det en slags ap med fotografiet p\u00e5 sosiale medier, sier han, en slags kommentar til Facebook og Instagram hvor folk dokumenterer sin egen \u00ablykke\u00bb.", "- Til smilene?", "- Ja, ikke minst til smilet!", "- Ved \u00e5 v\u00e6re alvorlig?", "- N\u00e5r ble det egentlig et slags krav at du skal smile p\u00e5 bildene! Ser du p\u00e5 fotohistorien, smilte de ikke fra begynnelsen av. De f\u00f8rste smilene dukket ikke opp f\u00f8r p\u00e5 trettitallet og smilet kom ikke for fullt f\u00f8r etter krigen. I enkelte deler av verden har det enn\u00e5 ikke sl\u00e5tt helt gjennom, jeg fotograferer mange fra andre kulturer og da er det ikke snakk om \u00e5 smile. De synes det er fryktelig useri\u00f8st \u00e5 smile p\u00e5 bilder, det alvorlige uttrykket er tegn p\u00e5 seri\u00f8sitet.", "- Og smilet er?", "- Det er vel et \u00f8nske om \u00e5 framst\u00e5 som lykkelig?", "- Eller, som du er inne p\u00e5, et slags tilvent m\u00f8nster? Vi skal liksom smile p\u00e5 bildene?", "- N\u00e5r jeg tar portrettbilder av mennesker er det jo fint om vi lager et inntrykk av vennlighet, folk vil jo st\u00e5 fram som vennlige. Selv de som ikke er vennlige, vil framstilles som vennlige, og da er jo et lite smil p\u00e5 sin plass.", "- Og da er vi jo igjen tilbake til det at jobben din som pressefotograf har v\u00e6rt \u00e5 tilf\u00f8re bildene en \u00f8nsket stemning?", "- Ja, og det verste er jo at det er en stemning som ofte ikke har noe med virkeligheten \u00e5 gj\u00f8re. Ved en tilfeldighet s\u00e5 jeg et program om det tyske bandet Kraftwerk i g\u00e5r kveld, og det fascinerende er at de st\u00e5r stille som saltst\u00f8tter p\u00e5 scenen. Dermed gj\u00f8r de det stikk motsatte av andre. I popul\u00e6rmusikken er jo det emosjonelle selve drivkraften, mens Kraftwerk har rensket det for den emosjonelle dimensjonen.", "- Hva st\u00e5r du igjen med da?", "- Noen vil si at du st\u00e5r tilbake med noe kaldt, uttrykksl\u00f8st, kjedelig, alt dette, men s\u00e5 skjer det en effekt som f\u00e5r deg til \u00e5 reflektere og tenke over din tilv\u00e6relse.", "- Fordi?", "- Fordi det blir en kontrast.", "- Til hva?", "- Til de vante forestillingene.", "Som pressefotograf er han ikke vant til \u00e5 teoretisere over bildene, det er ikke s\u00e5 vanlig blant fotografer \u00e5 diskutere hvorfor man fotograferer, sier Thor, selv om han synes det er et interessant sp\u00f8rsm\u00e5l. Ikke bare for fotografer. Alle, s\u00e5 godt som alle, har jo med mobilen f\u00e5tt et kamera som er konstant tilgjengelig. Overalt foreg\u00e5r det en manisk fotografering.", "- Jeg finner ingen grunn til \u00e5 moralisere over det grunnleggende behov for \u00e5 definere oss gjennom bilder, det har vi gjort siden menneskene hugget bilder i stein av seg selv og kona: \u00abHar du sett den dama!\u00bb Amat\u00f8rfotoet er b\u00e6rer av noe som vi profesjonelle fotografer har litt problemer med, en slags atmosf\u00e6re av sjarm som vi ikke helt klarer.", "Men dette prosjektet er litt antifotografi p\u00e5 den m\u00e5ten at det ikke idylliserer situasjonen, sier Thor, og nevner fotograf Martin Parrs bok \u00abBored couples\u00bb (1993) hvor Parr har fotografert par som ser ut til \u00e5 ha sluppet opp for ting \u00e5 snakke om. Parskapet er jo ikke alltid s\u00e5 lystig som en kan f\u00e5 inntrykk av n\u00e5r en blar gjennom et fotoalbum eller en Instagram- konto.", "- Parrs bok er omdiskutert, men mest fordi det er usikkert om han fikk tillatelse fra dem han fotograferte. I v\u00e5re bilder er ikke det noe problem.", "- Er det kunst?", "- Ja, absolutt, eller, det er f\u00f8rst og fremst fotografier. Det spiller ingen rolle hva du kaller det, du kan ogs\u00e5 se p\u00e5 dette som v\u00e5rt eget familiealbum. Jeg vil vel si at bildene f\u00f8rst og fremst er knyttet til amat\u00f8rfotografiet.", "- Hva handler bildene om? Egentlig?", "- Ja, hva pokker skal en si, og her st\u00e5r jeg vel i fare for \u00e5 snakke meg ut av noe jeg mener, eller inn i noe jeg ikke har greie p\u00e5, men det er vel simpelthen en slags utforskning av ... livet! Livet, verden og oss selv. Hvem er vi som sitter i den senga?", "- Det er s\u00e5pass dypt, ja?", "- Ja, ja. Hvorfor skriver Knausg\u00e5rd om sitt eget liv? Han kaller det \u00abMin Kamp\u00bb og det h\u00f8res jo i utgangspunktet litt fjasete ut, men - uten sammenligning for \u00f8vrig - virker det som om vi er inne p\u00e5 en beslektet tematikk. Dette er vel et fors\u00f8k p\u00e5 \u00e5 definere oss selv. Gir det noen", "mening \u00e5 si det?", "- Et behov for \u00e5 dokumentere sin egen plass i verden?", "- Ja, se her, her st\u00e5r vi midt i verden og er en kjempesuksess, haha!", "- Eller dere ligger midt i senga og ser litt alvorlige ut. Med en kaffekopp i handa. P\u00e5 forsida av", "Ukeadressa?", "- Jass\u00e5!", "- Ja, hva skal man si til det?", "- Jeg kommer i alle fall til \u00e5 se ganske alvorlig ut den morran jeg st\u00e5r halvnaken der p\u00e5 trappa med avisa i handa! Du, du m\u00e5 snakke med Berit om dette ogs\u00e5! Hun er jo helt uforskyldt blitt surra inn i dette prosjektet!", "Litt senere sitter Berit ved samme bord som Thor. Familien Nielsen. Smilende.", "- Ja, Berit, hva skal vi si om dette?", "- Thor brukte ganske mye tid f\u00f8r han endte opp med hashtag \u00abAlvorlig\u00bb, men det tok ei stund f\u00f8r jeg s\u00e5 m\u00f8nsteret.", "- Hva var din rolle fra begynnelsen?", "- Jeg fulgte ordre.", "- \u00c5?", "- Du skal stille deg der! Du skal ikke smile! Du skal v\u00e6re alvorlig! Og s\u00e5 skulle han finne den rette vinkelen og det rette lyset og plassere mobilen i rett posisjon. P\u00e5 det bildet i skogen, hvor du ser bare hodene v\u00e5re og en masse tr\u00e6r, ble mobilkameraet plassert p\u00e5 ei furugrein, andre ganger p\u00e5 en termos eller p\u00e5 en benk.", "- Han har sagt det skal v\u00e6re over p\u00e5 tretti sekunder?", "- Det stemmer ikke, det tar som regel lengre tid. Men det er veldig artig n\u00e5r det funker, og etter hvert ble jeg jo mer og mer engasjert.", "- Du f\u00f8ler du er med p\u00e5 prosjektet, ikke bare en modell?", "- N\u00e5 f\u00f8ler jeg det ogs\u00e5 er mitt prosjekt, men til \u00e5 begynne f\u00f8lte jeg meg litt mer ubekvem, noen av bildene er jo ikke s\u00e5nne bilder du \u00f8nsker \u00e5 poste p\u00e5 Facebook eller Instagram.", "Thor: Men n\u00e5 setter du pris p\u00e5 den intrikate, utpensla estetikken jeg bruker i bildene mine?", "Berit: Jeg er ikke like begeistret hver gang. Men det er ikke noe jeg synes er forferdelig.", "- Hvem tar bildene, hvem er fotografen?", "Thor: De fleste bildene har jeg tatt med selvutl\u00f8ser, men noen f\u00e5 er tatt av tilfeldig forbipasserende. Ett av bildene, der vi sitter p\u00e5 en kaf\u00e9 foran en murvegg, er tatt av Berit. Da gjorde hun alt. Satte opp kamera og trykket p\u00e5 utl\u00f8seren.", "- Er det viktig hvem som har tatt dem?", "Thor: Nei, det er jo ikke det, de st\u00f8rste kunstnerne har jo andre som maler bildene for dem, mens de selv bare har planlagt bildene. Jeg ser p\u00e5 dette som noe som etter hvert ble et felles prosjekt.", "Berit: Ja, jeg er enig, fordi jeg kommer med innvendinger og mine meninger. Men det var Thor som startet.", "Thor: Ja, du har v\u00e6rt ytterst samarbeidsvillig, det er jo ikke hvem som helst som orker \u00e5 sitte der og se alvorlig ut. Vi tester ut grenser, surrer litt fram og tilbake, og finner en retning p\u00e5 det.", "P\u00e5 to bilder er Thors mor eller Thors gamle bamse stand-in for Berit. P\u00e5 bildet med bamsen er detaljene viktige, de gamle m\u00f8blene i Thors barndomshjem, globusen, barnebildet av ham selv p\u00e5 veggen.", "- Bildene har truffet mange, hva er det som gj\u00f8r at vi liker dem?", "Berit: Jeg f\u00e5r bare positive tilbakemeldinger, det er artig n\u00e5r folk sier de er fan av bildene. Til tross for hashtag \u00abAlvorlig\u00bb ser jo folk det humoristiske i dem.", "Thor: N\u00e5 har jeg insistert p\u00e5 at dette ikke er humor, da!", "Berit: Tilbakemeldingene jeg f\u00e5r er at folk f\u00f8rst og fremst ler av dem.", "Thor: Ja, joda. Jeg vet ikke helt hvorfor, men antagelig fordi de synes det er befriende \u00e5 se noe som er annerledes og som viser sannheten p\u00e5 en litt annen m\u00e5te. \u00abJa, s\u00e5nn er det. S\u00e5nn ogs\u00e5.\u00bb", "- Hvordan blir det \u00e5 komme p\u00e5 papir, de var jo ment for det flyktige nettet?", "Berit: \u00c5! Hjelp! Som mange andre er jeg ikke spesielt glad i \u00e5 bli fotografert.", "Thor: Da m\u00e5 jeg jo gjenta en av mine grunnteser: \u00abHvis du ikke liker \u00e5 bli fotografert, er det fordi du ikke har m\u00f8tt den rette fotografen!\u00bb", "- Hvilket bilde liker dere best?", "Berit: Jeg liker de som er litt stramme i komposisjonen, der du ikke kommer s\u00e5 tett p\u00e5. Som det bildet av oss i vinduet.", "Thor: Du kjenner litt p\u00e5 ubehaget?", "Berit: Ja.", "Thor: Jeg liker best bildet av oss med kaffe p\u00e5 senga. Fordi alt stemte. Komposisjon. Lyset. Fargene. Og s\u00e5 gir det meg mange fine assosiasjoner."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "26542de0a6dae5c48c1c6b1542db0f64471177c48aba9f6457ab9273dbf9036d"}, {"field": "createtime", "value": "2016-06-18T09:00:26.000Z"}, {"field": "description", "value": "N\u00e5r ble det egentlig et krav \u00e5 smile p\u00e5 bilder, sp\u00f8r fotograf Thor Nielsen. Sammen med kona Berit lager han fotoprosjektet \u00abAlvor\u00bb."}, {"field": "dominantimage", "value": "http://www.adressa.no/pluss/magasin/article12900914.ece/9kvfcd/ALTERNATES/w980-default/Alvor-6703121.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2be4fcb32e852bcb4aa79beaa3ac3f8dcd61add9.jpg?593d3ace"}, {"field": "dominantthumbnaildimensions", "value": "300x169"}, {"field": "heading", "value": ["Det ford\u00f8mte smilet -adressa.no", "Pressefotografen", "Nielsen 240", "Smilet etter krigen", "Den maniske fotograferingen", "Berit. Hennes versjon"]}, {"field": "id", "value": "2be4fcb32e852bcb4aa79beaa3ac3f8dcd61add9"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": ["nielsen", "instagram", "facebook"]}, {"field": "kw-concept", "value": ["alvorlige ansikter", "manisk fotografering", "tilf\u00f8re bildet", "bildet", "tretti sekunder", "profesjonelle fotografer"]}, {"field": "kw-entity", "value": ["landscapes", "facebook og instagram", "knausg\u00e5rd", "american gothic", "kraftwerk", "thor og berit nielsen", "berit", "volvo 240", "tuborg", "orkanger", "alvorlig", "bored", "min kamp"]}, {"field": "kw-location", "value": ["iowa", "evjen", "norge", "alvor"]}, {"field": "kw-pageclass", "value": "article"}, {"field": "kw-person", "value": ["martin parrs", "thor nielsen", "helge skodvins", "grant woods", "berit nielsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12900914.ece/9kvfcd/ALTERNATES/w980-default/Alvor-6703121.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det ford\u00f8mte smilet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/18/Det-ford%C3%B8mte-smilet-12900938.ece"}, {"field": "pageclass", "value": ["article"]}, {"field": "publishtime", "value": "2016-06-18T09:44:13.000Z"}, {"field": "recs-articleid", "value": "12900938"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-18T09:44:13.000Z"}, {"field": "recs-rawtitle", "value": "Det ford\u00f8mte smilet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "N\u00e5r ble det egentlig et krav \u00e5 smile p\u00e5 bilder, sp\u00f8r fotograf Thor Nielsen. Sammen med kona Berit lager han fotoprosjektet \u00abAlvor\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/2be4fcb32e852bcb4aa79beaa3ac3f8dcd61add9.jpg?593d3ace"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-11T12:42:54.000Z"}, {"field": "title", "value": "Hvorfor smiler de ikke?"}, {"field": "url", "value": "http://www.adressa.no/pluss/magasin/2016/06/18/Det-ford%c3%b8mte-smilet-12900938.ece"}, {"field": "urlhash", "value": "2be4fcb32e852bcb4aa79beaa3ac3f8dcd61add9"}], "score": 0.40749797, "siteId": "9222270286501375973", "id": "2be4fcb32e852bcb4aa79beaa3ac3f8dcd61add9"}

