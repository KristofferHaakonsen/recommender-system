{"fields": [{"field": "modifiedtime", "type": "time", "value": "2015-06-26T11:17:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Danmark", "Hytte", "Bolig"]}, {"field": "author", "value": "ann-mari gregersen"}, {"field": "body", "value": ["Saken oppdateres.", "19. august 1931 sto det ferdig.", "Da hadde manufakturhandler Chr. Kristensen og kona Valborg f\u00e5tt sitt etterlengtede badehus.N\u00e5r de hadde tid, tok ekteparet turen fra Marstal sentrum ut til Eriks Hale.", "Enten med sine to barn og familie, kolleger eller forretningsforbindelser. Med seg hadde de sm\u00f8rrebr\u00f8d til ganen og snaps til \u00e5 v\u00e5te halsen med. Morgenen etter ble tjenestepiken sendt ut for \u00e5 rydde etter herskapet.", "Minus tjenestepiken er det meste likt noen generasjoner senere. N\u00e5 er det tredje mann i rekken og hans familie som holder tradisjonene i hevd.\u2014 Huset har alltid v\u00e6rt et deilig fristed. Fra barndommen kan jeg huske eldre kvinner med flotte hatter, solparasoller og at det alltid var mange barn \u00e5 leke med. Enten p\u00e5 stranden, eller s\u00e5 rodde vi med jolle og fisket, forteller Kristian Kristensen.", "19 badehus st\u00e5r det i alt p\u00e5 Eriks Hale utenfor skipperbyen Marstal.Stedet med 2000 innbyggere ligger p\u00e5 \u00f8ya \u00c6r\u00f8 utenfor Fyn. 45 badehus til ligger p\u00e5 Vesterstrand ved byen \u00c6r\u00f8sk\u00f8bing.", "De f\u00f8rste private badehusene kom p\u00e5 \u00c6r\u00f8 rundt 1920-tallet.", "Det var stor forskjell p\u00e5 badehusene.Noen lignet skur som en bare kledte seg om i, andre lignet mer p\u00e5 sm\u00e5 hytter.", "Utforming, plassering og farger var opp til den enkelte.", "Ikke bare er noen fargevalg spreke. Navnene vitner ogs\u00e5 om fantasi.", "Eller hva sies om Aladdin, S\u00e6terhytten, Skuret, Vandhytten, Hercules og La Cabine?", "Andre igjen d\u00f8pte bare badehuset praktisk nok Strandhuset.", "\u2014 Her er vi alle venner, og ingen krangler. Alle rydder dessuten pent etter seg n\u00e5r det har v\u00e6rt festligheter!", "Badehusenes egenart pleies ogs\u00e5 i dag, og variasjonen er stor.", "Felles er det derimot at Dannebrog alltid heises n\u00e5r det er folk i badehusene. Ellers vaier vimplene.", "\u2014 Som regel starter vi sesongen n\u00e5r det er p\u00e5ske. Da kokes det p\u00e5 tradisjonelt vis egg i strandkanten. Det er vel egentlig mer folk her da enn p\u00e5 en varm sommerdag. Mange bader ogs\u00e5. I dag, selv om det er juni, er det for kaldt for meg \u00e5 bade, forteller Kristian Kristensen og serverer oss sm\u00f8rrebr\u00f8d.Vi er g\u00e5tt inn i det ni kvadratmeter store rommet, og sitter p\u00e5 trebenker og nyter det maritime milj\u00f8et b\u00e5de inne, og ute.", "N\u00e5r de m\u00e5, kan de dekke opp til \u00e5tte og det serveres gjerne varmmat som gryterett.Men da er ogs\u00e5 huset fullt. Det skal jo v\u00e6re plass til \u00e5 l\u00f8fte kniv og gaffel ogs\u00e5.", "Kona Jane har ansvaret for interi\u00f8ret.", "Bilder av skip henger p\u00e5 veggen, en m\u00e5keuro v\u00e5ker over oss, skjell og steiner dekorerer vinduskarmer og messinglamper pryder veggene.Eksteri\u00f8ret kunne hun ogs\u00e5 tenke seg \u00e5 gj\u00f8re noe med.", "Da huset fikk noen nye trevegger etter en kraftig storm, spurte hun om de ikke skulle male huset i en bl\u00e5lig farge, slik at det harmonerte mer med stranden.\u2014 \u00abDet kan du ikke mene. I s\u00e5 fall m\u00e5 du vente til du blir enke. Da kan du male akkurat slik du vil\u00bb, svarte jeg henne. - Hun sp\u00f8r aldri mer om \u00e5 male, sier en humrende Kristensen.", "Her stiger hytteprisene:", "For du tukler ikke med minner og tradisjoner.", "Taket er forresten ogs\u00e5 spesielt. Det er det eneste huset med str\u00e5tak p\u00e5 \u00f8ya.", "\u2014 Jeg vet faktisk ikke hvorfor vi er det eneste med et slikt tak. Men det har vist seg \u00e5 v\u00e6re praktisk. Noen ganger om \u00e5ret sl\u00e5r jo \u00d8stersj\u00f8en innover huset, men etter slike omganger har huset t\u00f8rket hurtig og luktet godt. Jeg er ikke plaget med mugg i huset. S\u00e5 jeg har ikke tenkt \u00e5 ha et annet tak, selv om jeg har dispensasjon fra kommunen.", "For det er klart, her kan du ikke gj\u00f8re som du vil. Selv om noen p\u00e5 1970-tallet fors\u00f8kte seg.Da var det et \u00f8nske om \u00e5 fjerne alle husene, da enkelte mente de ikke var s\u00e5 dekorative.", "Det ble heldigvis ikke noe av. Regler er kommet p\u00e5 plass.", "Badehusene kan ikke bygges ut, ingen tilbygg er tillatt og det er ikke lov \u00e5 legge inn elektrisitet eller vann.", "Alt skal v\u00e6re som det var.", "Bare moderate forbedringer er tillatt. S\u00e5 huset males annethvert \u00e5r, det er det.Blir et hus tatt av en storm, som har hendt, bygges det nennsomt likt opp igjen.", "\u2014 Vi savner ikke noe. Huset brukes oftest i godt v\u00e6r, og er det kaldt en dag s\u00e5 tenner vi oljelamper og stearinlys. Er det uhyggelig kaldt, holder vi oss hjemme. N\u00e5r det er sagt, kan jeg godt v\u00e6re her utenfor h\u00f8ysesongen ogs\u00e5. Har det v\u00e6rt en hektisk periode, eller jeg trenger ekstra ro, gir det en egen sjelefred \u00e5 sitte her i november og h\u00f8re p\u00e5 regnet.", "Ro og fred er det ikke altfor mye av i turistsesongen, som starter 1. juli.Da kryr det av turister, ofte fra Skandinavia, Tyskland og USA.", "De fleste tar turen til badehusene b\u00e5de ved Vesterstrand og Eriks Hale. De er alle hjertelig velkomne.", "\u2014 Jeg blir ikke lei av turister. Det er s\u00e5 mange hyggelige mennesker, og noen stikker hodet inn og lurer p\u00e5 om de kan f\u00e5 se husets innside. Det kan de!", "N\u00e5r vi er p\u00e5 plass noen uker f\u00f8r sesongen starter, er b\u00e5de lokale barnehager og turister p\u00e5 plass.Et par med kikkert ser p\u00e5 seilb\u00e5ter og kajakker, mens en mann tar et bilde av sin kj\u00e6re. Kj\u00e6rligheten lever godt p\u00e5 \u00c6r\u00f8, og Kristian Kristensens hus blir ogs\u00e5 brukt av nygifte. Da dekkes det opp med mat og en baldakin, og utsikten mot havet nytes.", "Noen lurer nok ogs\u00e5 p\u00e5 om huset er til salgs.", "Det er det ikke.Verdien i sin tid var 376,35 danske kroner, og stigningen har nok v\u00e6rt god.", "Det er likevel ikke interessant, for badehus p\u00e5 \u00c6r\u00f8 er sjelden til salgs.Og skulle det v\u00e6re et spesielt ett som dukker opp, rekker en knapt \u00e5 si visning f\u00f8r det er solgt.", "Les ogs\u00e5:", "\u00d8y s\u00f8r for Fyn i det syndfynske \u00f8yhav i Danmark.", "30 km lang, \u00e5tte km bred", "6300 innbyggere.", "Badehusene ligger p\u00e5 Eriks Hale ved Marstal og Vesterstrand i \u00c6r\u00f8sk\u00f8bing.", "Vis fakta", "1600-1850: Lystbetont bading dukker opp p\u00e5 kursteder i England og Tyskland.", "Fasilitetene var kurbad eller nakenbading p\u00e5 strand. Forbeholdt de enormt velst\u00e5ende. Til stranden kom en med seilskip eller hest og vogn.", "1850-1920: Bading og solens sunnhet kommer til industrilandet Danmark. Badefasilitetene var badehus p\u00e5 hjul, lukkede kurvstoler og badehoteller. Det finere borgerskap med penger og fritid benyttet seg av dette. \u00c6r\u00f8 fikk offentlig badehus trolig rundt 1860, og badeanstalt i 1888. Annonseringen for badet\u00f8y startet ogs\u00e5. Til stranden kom du med tog, dampskip eller hest og vogn.", "1920-1950: Flere vanlige folk fikk n\u00e5 ferie og kunne dra p\u00e5 stranden. En generell strandrett kom ogs\u00e5 p\u00e5 plass. Badefasilitetene var badehus, strandhus, hytter og campingplasser. P\u00e5 \u00c6r\u00f8 var det n\u00e5 private badehus. N\u00e5 kom en til stranden med sykkel, ferger, bil, tog og buss.", "1950-1990: N\u00e5 er badeferie for alvor utbredt, med massevandring fra by til land om sommeren. Den solbrune kropp ble etter hvert et ideal. Det kom kiosker og kles- og souvenirbutikker p\u00e5 strendene, og campingplasser helt p\u00e5 stranden. P\u00e5 \u00c6r\u00f8 ble badehusene nedrivningstruet, og et badehotell ble omgjort til skole. Vannkvalitet og oljes\u00f8l ble et tema. Til stranden kom en med bil, sykkel, tog og ferge.", "1990-n\u00e5tiden: I Danmark stagnerte bes\u00f8ket en periode p\u00e5 strendene, de ble utkonkurrert av Syden. Vannkvaliteten ble bedre. Det var fokus p\u00e5 ozonlag og overdreven soling. Fasilitetsmessig en gjenoppdagelse av de klassiske dyder, som badehus og lignende. N\u00e5 var badeferie en mulighet blant mange. P\u00e5 \u00c6r\u00f8 stiger prisene p\u00e5 badehus, og de brukes aktivt i turistmarkedsf\u00f8ring. Bil og ferge er det vanligste transportmiddel til stranden.", "(Kilde: \u00c6r\u00f8 Museum, \u00e5rstidsskrift 2006)", "Vis fakta"]}, {"field": "category0", "value": "bolig"}, {"field": "contenthash", "value": "db6b1352e51cad31d3913637cdcb492f8449fb6d911e0e4dc1db4d91c732029f"}, {"field": "createtime", "value": "2017-03-07T21:49:25.000Z"}, {"field": "description", "value": "Kj\u00f8pesummen var i sin tid 376,35 danske kroner, og stigningen har nok v\u00e6rt god."}, {"field": "heading", "value": ["Sommerhuset er antagelig Danmarks mest fotograferte -adressa.no", "Fra farlig til allemannseie", "Diplomatiets kunst", "Livlig p\u00e5ske", "Rivningstruet", "Turister p\u00e5 tur", "Til salgs? Nei!"]}, {"field": "id", "value": "a5c59b2e6e8a911bd4935e5c3596bac2e21d6306"}, {"field": "keyword", "value": ["Danmark", "Hytte", "Bolig"]}, {"field": "keywords", "value": "Danmark,Hytte,Bolig"}, {"field": "kw-category", "value": "bolig"}, {"field": "kw-classification", "value": "travel"}, {"field": "kw-concept", "value": ["strand", "vis fakta", "danske kroner", "private badehus", "hus", "badehus"]}, {"field": "kw-entity", "value": ["vesterstrand og eriks hale", "\u00e6r\u00f8sk\u00f8bing", "skandinavia", "valborg", "syden", "vesterstrand", "chr", "\u00e6r\u00f8", "museum", "\u00f8stersj\u00f8en", "england og tyskland", "kilde", "fyn", "dannebrog", "strandhuset", "jane"]}, {"field": "kw-location", "value": ["danmark", "tyskland", "marstal"]}, {"field": "kw-pageclass", "value": "article"}, {"field": "kw-person", "value": ["kristian kristensen", "eriks hale"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/0f46905f-2ca3-43a8-bfa5-7a9dd12f9a87?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sommerhuset er antagelig Danmarks mest fotograferte"}, {"field": "og-type", "value": "article"}, {"field": "og-url", "value": "http://www.adressa.no/bolig/Sommerhuset-er-antagelig-Danmarks-mest-fotograferte-7588b.html"}, {"field": "pageclass", "value": ["article"]}, {"field": "publishtime", "value": "2015-06-26T08:57:18.000Z"}, {"field": "recs-articleid", "value": "7588"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-06-26T08:57:18.000Z"}, {"field": "recs-rawtitle", "value": "Sommerhuset er antagelig Danmarks mest fotograferte -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Kj\u00f8pesummen var i sin tid 376,35 danske kroner, og stigningen har nok v\u00e6rt god."}, {"field": "thumbnail", "value": "http://content-thumbnail.cxpublic.com/content/thumbnail200x150/a5c59b2e6e8a911bd4935e5c3596bac2e21d6306.jpg?597e17fe"}, {"field": "thumbnailfullheightdimensions", "value": "200x2678"}, {"field": "timestamp", "value": "2017-07-30T17:31:42.000Z"}, {"field": "title", "value": "Sommerhuset er antagelig Danmarks mest fotograferte"}, {"field": "url", "value": "http://www.adressa.no/bolig/Sommerhuset-er-antagelig-Danmarks-mest-fotograferte-7588b.html"}, {"field": "urlhash", "value": "a5c59b2e6e8a911bd4935e5c3596bac2e21d6306"}], "score": 0.5739412, "siteId": "9222270286501375973", "id": "a5c59b2e6e8a911bd4935e5c3596bac2e21d6306"}

