{"fields": [{"field": "modifiedtime", "type": "time", "value": "2012-04-16T20:48:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For noen \u00e5r siden kom det en bok med tittelen \u00abFactor four\u00bb, som som gav ny optimisme i milj\u00f8debatten. Tittelen henspiller p\u00e5 det \u00e5 produsere dobbelt s\u00e5 mye, basert p\u00e5 halvparten av ressursene. Det er da ogs\u00e5 denne tendensen vi ser p\u00e5 energisektoren, at industrien bruker mindre og mindre energi per produsert vareenhet, det v\u00e6re seg kl\u00e6r, cd-er eller elektroniske duppedingser. Og s\u00e5 lenge vi holder oss til fossil energi, f\u00f8lger utslippene av klimagasser energiforbruket. Men samtidig med denne gevinsten kj\u00f8per vi mer og mer av de samme varene. Forbruket og vareproduksjonen \u00f8ker langt mer enn de potensielle gevinstene ved ny teknologi, med st\u00f8rre uttak av ressurser og mer utslipp som sluttsum. Vi st\u00e5r alts\u00e5 overfor et kappl\u00f8p mellom l\u00f8sninger og problemer.", "Det gjelder \u00e5 skifte ut bilparken, heter det. Nyere biler bruker jo mindre energi og forurenser mindre enn de gamle. Men mye tyder p\u00e5 at det \u00e5 lage bilene spiser opp gevinsten \u2013 at produksjonen krever mer energi og forurenser mer enn det som kan spares inn gjennom bilenes livsl\u00f8p. For ikke \u00e5 snakke om trafikkveksten, som oppveier alle gevinster fra fornyelsen. Det hjelper ikke med bensingjerrige biler, hvis vi kj\u00f8per flere og flere og bruker dem mer og mer. N\u00e5 kommer flysektoren etter, med fly som forurenser mindre \u2013 mens vi flyr oftere og lenger. Og hva med h\u00f8yhastighetstoget \u2013 som jo skal konkurrere ut flyene? Men hvis togene konkurrere p\u00e5 fart, blir klimagevinsten liten \u2013 og trafikken vil vel snarere \u00f8ke? Hva selve utbyggingen inneb\u00e6rer av energiinnsats og utslipp, kan vi bare ane. Ogs\u00e5 n\u00e5r det gjelder veiutbygging, brukes milj\u00f8argumentet; bedre veier vil gi mindre k\u00f8er, f\u00e6rre biler p\u00e5 tomgang og mindre utslipp. Men all erfaring tilsier det motsatte; bedre veier gir mer trafikk og st\u00f8rre utslipp.", "Husholdningene er en av sektorene med st\u00f8rst \u00f8kning i energiforbruk. Riktignok bruker vaskemaskinene mindre str\u00f8m enn f\u00f8r, men vi har mer kl\u00e6r og vasker dem oftere. Vi kj\u00f8per sparedusj p\u00e5 badet, men dusjer oftere og lenger. N\u00e5 kommer sparep\u00e6rene for fullt, men vi bader oss i lys, p\u00e5 de utenkeligste steder. Vi superisolerer vegger og hus, og vi har solceller p\u00e5 taket, men arealene \u00f8ker, og inneklimaet er subtropisk.", "Ogs\u00e5 landbruket st\u00e5r for store klimautslipp, men det vi ikke h\u00f8rer om, er selve energiregnskapet \u2013 at det brukes 10-15 ganger mer energi p\u00e5 \u00e5 produsere maten enn den energien vi f\u00e5r tilbake gjennom produktene. Innsatsfaktorene \u2013 med tilh\u00f8rende klimautslipp \u2013 er s\u00e6rlig knyttet til maskiner, drivstoff, kraftf\u00f4r, kunstgj\u00f8dsel og transport. Oppdrettsn\u00e6ringen er i ferd med \u00e5 komme i samme situasjon.", "Heller ikke bioenergien slipper unna dette regnskapet. Hvis det skal monne, og hvis vi tar i bruk store arealer til ren energiproduksjon, m\u00e5 det etter hvert tilf\u00f8res nye n\u00e6ringsstoffer, det vil si kunstgj\u00f8dsel. Produksjonen av kunstgj\u00f8dsel er meget energikrevende. Ikke bare blir energiregnskapet katastrofalt; ogs\u00e5 klimautslippene f\u00f8lger med.", "Selve n\u00f8kkelen til l\u00f8sning av klimaproblemene sies \u00e5 ligge i fornybar energi (mikrokraftverk, vindm\u00f8ller, bioenergi) \u2013 som om det ikke hefter noen problemer ved denne utbyggingen. Ogs\u00e5 her kan det sies mye om innsatsfaktorer og milj\u00f8kostnader, men la meg heller minne om virkningene i markedet. For det er ikke slik vi skulle \u00f8nske, at den nye energien erstatter noe annet og verre. Den kommer p\u00e5 toppen i markedet, senker prisene og hever forbruket.", "Ute p\u00e5 oljefeltene \u2013 selve kilden til problemene \u2013 vil en n\u00e5 ha elektrifisering av driften, i stedet for \u00e5 brenne gassen eller oljen, med tilh\u00f8rende utslipp. Men hvor skal en ta kraften fra \u2013 fra gasskraftverkene p\u00e5 land? For ellers er det jo ikke kraft til overs. Men da sitter vi p\u00e5 nytt med et karbonproblem.", "Vi trodde at det postindustrielle samfunnet skulle bli noe annet. For industrien er blitt erstattet med tjenester, det v\u00e6re seg service, undervisning, omsorg eller kommunikasjon. Og tjenester forurenser vel ikke? Sannheten er at denne sektoren er like energikrevende og gir like mye utslipp per arbeidsplass som industrien. Enda verre er dette: Samtidig med veksten i tjenestesektoren \u00f8ker industriproduksjonen mer og mer, med stadig st\u00f8rre gjennomstr\u00f8mning av energi og materialer. Det som skjer, er at arbeidet i industrien blir automatisert og energiintensivert, slik at arbeidsplassene forsvinner, eller kan overf\u00f8res til tjenestesektoren. Arbeidsplassene flytter, men vareproduksjonen \u00f8ker.", "De f\u00e6rreste er klar over hvor store innsatsfaktorer som ligger bak moderne industriprodukter. Selv har jeg moret meg med \u00e5 analysere Go'morgen-yoghurten, som jeg trodde var en melkeskvett med nogo att\u00e5t. Dette produktet inneb\u00e6rer delproduksjon i bortimot ti land, og det aktiviserer mange r\u00e5stofflinjer: melk, sukker, kornvarer, plast, aluminium. Hva som trengs til \u00e5 opprettholde disse linjene, er nesten ikke til \u00e5 begripe. For da m\u00e5 vi tilbake til ikke bare g\u00e5rdsdriften og meieriene, bauxittgruvene og oljeplattformen, men ogs\u00e5 til alt som skal til for \u00e5 drive denne virksomheten. Det er som en vev av fraktaler, en uendelig forgrening av produksjonsfaktorer. Slik er det vi m\u00e5 forst\u00e5 ogs\u00e5 teknologiens vesen og teknologiske l\u00f8sninger; de hviler p\u00e5 en uendelig rekke av underliggende forutsetninger \u2013 og gevinsten blir tvilsom.", "Og enda har vi ikke kommet til m\u00e5nelandingen, klimakvoter, regnskogkj\u00f8p og gr\u00f8nne sertifikater. Men jeg er redd ogs\u00e5 disse \u00abl\u00f8sningene\u00bb tilsl\u00f8rer realitetene. For \u00e5 holde meg til fysikkens spr\u00e5k: Det er selve gjennomstr\u00f8mningen av energi og materialer som m\u00e5 reduseres. Det er en sikrere l\u00f8sning \u00e5 bremse str\u00f8mmene enn bare \u00e5 rense dem. At vi kan forene denne l\u00f8sningen med evig \u00f8konomisk vekst, er vanskelig \u00e5 se for seg. Ingen tr\u00e6r vokser inn i himmelen.", "per.bjorn.foros@gmail.com"]}, {"field": "category0", "value": "meninger"}, {"field": "contenthash", "value": "5543f521163d8e9d93e75d534973909b0659287a52b0088c5fc9c0c636970954"}, {"field": "createtime", "value": "2017-06-12T12:48:36.000Z"}, {"field": "description", "value": "F\u00f8r det avgj\u00f8rende klimam\u00f8tet i K\u00f8benhavn er det grunn til \u00e5 vurdere virkningen av allerede vedtatte avtaler og tiltak. For s\u00e5 langt har ikke klimautslippene g\u00e5tt ned, og aller minst i Norge \u2013 hvis vi ser bort fra utslagene av finanskrisen. Hva kan dette skyldes?"}, {"field": "dominantimage", "value": "http://www.adressa.no/incoming/article1335961.ece5/ALTERNATES/w980-default/Kronikkfoto%200312"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1bd1643c9ca528f23bcb4cb786bb64ff077fcbf4.jpg?593e8da4"}, {"field": "dominantthumbnaildimensions", "value": "300x169"}, {"field": "heading", "value": "Kappl\u00f8pet mellom l\u00f8sninger og problemer -adressa.no"}, {"field": "id", "value": "1bd1643c9ca528f23bcb4cb786bb64ff077fcbf4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["\u00f8ke", "utslipp", "biler", "vareproduksjonen \u00f8ker", "bruk", "gevinsten", "problemer", "industrien", "energi"]}, {"field": "kw-entity", "value": ["factor", "ute"]}, {"field": "kw-location", "value": ["norge", "k\u00f8benhavn"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1335961.ece5/ALTERNATES/w980-default/Kronikkfoto%200312"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kappl\u00f8pet mellom l\u00f8sninger og problemer"}, {"field": "og-type", "value": "article"}, {"field": "og-url", "value": "http://www.adressa.no/meninger/article1418181.ece"}, {"field": "pageclass", "value": ["article"]}, {"field": "publishtime", "value": "2009-12-03T08:17:42.000Z"}, {"field": "recs-articleid", "value": "1277619"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-03T08:17:42.000Z"}, {"field": "recs-rawtitle", "value": "Kappl\u00f8pet mellom l\u00f8sninger og problemer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "F\u00f8r det avgj\u00f8rende klimam\u00f8tet i K\u00f8benhavn er det grunn til \u00e5 vurdere virkningen av allerede vedtatte avtaler og tiltak. For s\u00e5 langt har ikke klimautslippene g\u00e5tt ned, og aller minst i Norge \u2013 hvis vi ser bort fra utslagene av finanskrisen. Hva kan dette skyldes?"}, {"field": "thumbnail", "value": "http://content-thumbnail.cxpublic.com/content/thumbnail200x150/1bd1643c9ca528f23bcb4cb786bb64ff077fcbf4.jpg?593e8da4"}, {"field": "thumbnailfullheightdimensions", "value": "200x1867"}, {"field": "timestamp", "value": "2017-06-12T12:48:36.000Z"}, {"field": "title", "value": "Kappl\u00f8pet mellom l\u00f8sninger og problemer"}, {"field": "url", "value": "http://www.adressa.no/meninger/article1418181.ece"}, {"field": "urlhash", "value": "1bd1643c9ca528f23bcb4cb786bb64ff077fcbf4"}], "score": 0.564198, "siteId": "9222270286501375973", "id": "1bd1643c9ca528f23bcb4cb786bb64ff077fcbf4"}

