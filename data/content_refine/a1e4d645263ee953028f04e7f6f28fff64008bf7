{"fields": [{"field": "modifiedtime", "type": "time", "value": "2012-04-17T00:22:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gunnstein thomas fr\u00f8seth", "student", "jaran wasrud", "student mette silihagen", "student ingrid hjorth", "student erland sveipe", "student"]}, {"field": "body", "value": ["Saken oppdateres.", "Bybusser drevet av biogass er CO2-n\u00f8ytrale og har lavere utslipp av partikler og nitr\u00f8se gasser, noe som gir bedre luftkvalitet i byen. I Trondheim kan dette bli en realitet om bare det offentlige er villig til \u00e5 investere i milj\u00f8et.", "Beregninger utf\u00f8rt av Norsk institutt for luftforskning viser at over 8000 personer i Trondheim utsettes for svevest\u00f8vniv\u00e5er over nasjonalt niv\u00e5 for 2010. Omlag 700 personer utsettes for NOx-konsentrasjoner over nasjonalt m\u00e5l. H\u00f8ye niv\u00e5er av svevest\u00f8v og NOx er direkte koplet til astma, allergi, lunge- hjerte- og karsykdommer samt utvikling av lungekreft. Barn er mest utsatt, spesielt n\u00e5r det gjelder utvikling av astma og allergier. Trondheim kommune burde derfor prioritere \u00e5 bedre luftkvaliteten i byen, og innf\u00f8ring av biogass som drivstoff til kollektivtrafikken kan v\u00e6re et viktig virkemiddel.", "Kommunen dreier p\u00e5 det. Kommunen vurderer i disse dager to alternativer for behandling av kommunens matavfall; \u00e5 fortsette \u00e5 forbrenne det i fjernvarmeanlegget p\u00e5 Heimdal, eller \u00e5 starte med kildesortering av matavfallet for \u00e5 lage biogass av det. Faren er at kommunen tar beslutninger p\u00e5 feil grunnlag. Trondheim kommune, S\u00f8r-Tr\u00f8ndelag fylkeskommune og andre akt\u00f8rer har engasjert en rekke konsulenter som har vurdert potensialet for biogassproduksjon og milj\u00f8effekten av dette i regionen. Konklusjonen er at dersom en skal sortere ut matavfallet i Trondheim, er det milj\u00f8messig beste alternativet produksjon av biogass som drivstoff.", "I en milj\u00f8vurdering av forskjellige alternativer for behandling av matavfall i kommunen, blir forbrenning og biogassproduksjon til drivstoff likestilt som alternativer. \u00c5 fortsette forbrenningen p\u00e5 Heimdal Varmesentral (HVS) er da n\u00e6rliggende. En kan for\u00f8vrig stille sp\u00f8rsm\u00e5lstegn ved realismen i forutsetningene som ligger til grunn for denne analysen. Dersom ikke forbrenningsanlegget har nok avfall til \u00e5 fylle kapasiteten, vil det i stor grad suppleres med fossile energikilder for produksjon av fjernvarme. Dersom dette er tilfellet vil eventuell utsortering av matavfall i kommunen f\u00f8re til at forbrenningsanlegget p\u00e5 Heimdal m\u00e5 erstatte tapt avfallsmengde med fossile energikilder.", "Den overnevnte milj\u00f8vurderingen var basert p\u00e5 denne antakelsen. Dette talte ikke positivt for utsortering av matavfall med p\u00e5f\u00f8lgende biogassproduksjon. Men sannsynligvis finnes det nok avfall som kan erstatte utsortert matavfall ved forbenningsanlegget.", "I f\u00f8lge Trondheim Energiverk var det i 2008 overskuddskapasitet p\u00e5 forbrenningsanlegget p\u00e5 Heimdal. Trondheim Energiverk regner imidlertid med at trykket p\u00e5 anlegget vil \u00f8ke i 2009 p\u00e5 grunn av et nytt forbud mot deponering av organisk nedbrytbart avfall, som begynner i juli i \u00e5r. Samtidig er det generelt underkapasitet p\u00e5 avfallsh\u00e5ndteringen i Norge. Mye avfall kj\u00f8res i dag til deponering i Sverige. I tillegg brennes store mengder avfall uten at energien fra dette utnyttes. I f\u00f8lge Statistisk Sentralbyr\u00e5 ble det i 2007 forbrent 210 000 tonn avfall uten energiutnyttelse i Norge. Dette burde tilsi at TEV har mulighet til \u00e5 skaffe tilveies nok avfall til at det utsorterte matavfallet erstattes av avfall istedenfor av fossile energikilder. Dersom dette er riktig, vil biogassproduksjon fra matavfallet ha en st\u00f8rre milj\u00f8gevinst enn det som har kommet fram tidligere .", "Men det koster . Etablering av produksjonsanlegg for biogassen, og ikke minst infrastruktur for distribusjon til forbrukerne, vil koste. Hvem skal betale? Biogass til bruk i kollektivtrafikken er mest aktuelt, da en vil klare seg med f\u00e5 og store fyllestasjoner. Team-Trafikk har i dag fire busser som drives p\u00e5 naturgass. Dessverre er gassbusser per i dag dyrere i drift. Politiske tiltak som for eksempel avgiftsreduksjon p\u00e5 kj\u00f8p av milj\u00f8vennlige gassbusser vil virke i riktig retning. Det vil v\u00e6re naturlig \u00e5 tenke seg en ordning der man supplerer med naturgass for \u00e5 sikre jevn tilgang p\u00e5 drivstoff. Biogass og naturgass er fullt forenelige med hverandre.", "L\u00f8nnsomheten ved biogassproduksjon vil v\u00e6re helt avhengig av de tilgjengelige avfallmengdene. Mengden utsortert matavfall i Trondheim kommune er beregnet til \u00e5 v\u00e6re ca 10.000 tonn per \u00e5r. Renholdsverket i Trondheim har gjort utredninger p\u00e5 at et biogassanlegg b\u00f8r ha minst 30.000 tonn avfall per \u00e5r for \u00e5 v\u00e6re like \u00f8konomisk som dagens l\u00f8sning med forbrenning. Det er derfor n\u00f8dvendig \u00e5 supplere med andre avfallsressurser for \u00e5 f\u00e5 anlegget stort nok. Et biogassanlegg kan i utgangspunktet ta imot hvilke som helst type biologisk nedbrytbart avfall. I Tro ndheim finnes b\u00e5de avl\u00f8psslam og slakteriavfall som er gunstig \u00e5 sambehandle matavfall med.", "Status n\u00e5. I desember 2008 ble det avholdt et biogass-seminar i regi av S\u00f8r-Tr\u00f8ndelag fylkeskommune der en skulle se p\u00e5 mulighetene for biogass i Tr\u00f8ndelag. Forskjellige akt\u00f8rer var invitert og ulike alternativer ble presentert, blant annet for biogass til bruk som drivstoff. Mulighetene ble senere lagt p\u00e5 is grunn et usikkerhet rundt det \u00f8konomiske og milj\u00f8messige. Saken er likevel ikke d\u00f8d og dette har stadig v\u00e6rt tema for diskusjon i kommune og fylke i l\u00f8pet av v\u00e5ren. Renholdsverket utreder mulige l\u00f8sninger for et biogass anlegg. Men er det betalingsvilje?", "Det er mulig. Oslo er i full gang med bygging av anlegg for produksjon av biogass som drivstoff p\u00e5 bybusser. I 2009 vil bybussene i Oslo begynne \u00e5 g\u00e5 p\u00e5 biogass laget av matavfall og slam fra byens befolkning. I Fredrikstad g\u00e5r allerede bybusser p\u00e5 biogass. Dette viser bare at slike anlegg er realiserbare. \u00c5 etablere anlegg og infrastruktur for biogass til bruk som drivstoff er derfor fullt mulig ogs\u00e5 i Trondheim. Det er kun snakk om vilje til \u00e5 investere i helse og milj\u00f8."]}, {"field": "category0", "value": "meninger"}, {"field": "contenthash", "value": "87e98892e5362037bc52fb928a89cb7228eddea640cf1a71de4d671222c51076"}, {"field": "createtime", "value": "2016-02-05T23:44:35.000Z"}, {"field": "description", "value": "Matavfall kan bli en lokal ressurs for produksjon av biogass."}, {"field": "dominantimage", "value": "http://www.adressa.no/incoming/article1312359.ece5/ALTERNATES/w980-default/biogass"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a1e4d645263ee953028f04e7f6f28fff64008bf7.jpg?593012e1"}, {"field": "dominantthumbnaildimensions", "value": "300x169"}, {"field": "heading", "value": "Matavfall som drivstoff -adressa.no"}, {"field": "id", "value": "a1e4d645263ee953028f04e7f6f28fff64008bf7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kommune", "avfall", "drivstoff", "matavfall", "fossile energikilder", "biogass", "utsortert matavfall"]}, {"field": "kw-entity", "value": ["trondheim energiverk", "statistisk sentralbyr\u00e5", "heimdal varmesentral", "norsk"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag", "sverige", "oslo", "fredrikstad", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1312359.ece5/ALTERNATES/w980-default/biogass"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Matavfall som drivstoff"}, {"field": "og-type", "value": "article"}, {"field": "og-url", "value": "http://www.adressa.no/meninger/article1330149.ece"}, {"field": "pageclass", "value": ["article"]}, {"field": "publishtime", "value": "2009-05-26T09:41:39.000Z"}, {"field": "recs-articleid", "value": "1380032"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-26T09:41:39.000Z"}, {"field": "recs-rawtitle", "value": "Matavfall som drivstoff -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Matavfall kan bli en lokal ressurs for produksjon av biogass."}, {"field": "thumbnail", "value": "http://content-thumbnail.cxpublic.com/content/thumbnail200x150/a1e4d645263ee953028f04e7f6f28fff64008bf7.jpg?593012e1"}, {"field": "thumbnailfullheightdimensions", "value": "200x1551"}, {"field": "timestamp", "value": "2017-06-01T13:13:05.000Z"}, {"field": "title", "value": "Matavfall som drivstoff"}, {"field": "url", "value": "http://www.adressa.no/meninger/article1330149.ece"}, {"field": "urlhash", "value": "a1e4d645263ee953028f04e7f6f28fff64008bf7"}], "score": 1.1939639, "siteId": "9222270286501375973", "id": "a1e4d645263ee953028f04e7f6f28fff64008bf7"}

