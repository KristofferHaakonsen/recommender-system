{"fields": [{"field": "modifiedtime", "type": "time", "value": "2015-09-18T20:24:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Ved et kj\u00f8kkenvindu p\u00e5 Rognes st\u00e5r mor og s\u00f8nn, Sigrid (98) og Erling Aune (80), p\u00e5 samme sted som en tidlig augustmorgen i 1940. Marerittscenene fra flomkatastrofen har fulgt dem gjennom livet.", "\u2013 Jeg var fryktelig redd. Enn om elva begynte \u00e5 grave p\u00e5 v\u00e5r side? Vi bodde bare f\u00e5 meter fra bredden, sier Sigrid.", "Flomdagen for 75 \u00e5r siden var hun alene med tre sm\u00e5barn da elva truet som verst. Skrekkslagne fulgte hun og eldstemann med p\u00e5 dramaet da to av R\u00f8ttums-g\u00e5rdene, p\u00e5 motsatt side, styrtet i vannmassene. Mannen hennes, Iver Aune, var p\u00e5 jobb flere mil lenger oppe i dalen og umulig \u00e5 f\u00e5 tak i.", "LES OGS\u00c5: Datteren druknet i Gaula", "Gaula er en av Norges verste flomelver. Et kjapt s\u00f8k p\u00e5 \u00abGaula\u00bb og \u00abflom\u00bb i Adresseavisens tekstarkiv f\u00f8rer til et \u00abras\u00bb av treff. S\u00f8keordene \u00abGaula\u00bb og \u00abdrukne\u00bb s\u00f8rgelig ofte ogs\u00e5.", "Vi allierte oss med kjentmann i jakten p\u00e5 Gaulas sanne temperament, og begynte ved kildene i fjelltraktene mellom Tydal og Holt\u00e5len der ogs\u00e5 Glomma og Nidelva har sin spede begynnelse.", "Gaula er en av Norges beste lakseelver, men ogs\u00e5 en av de aller mest flomfarlige.", "Den er dr\u00f8yt 15 mil lang og starter i traktene rundt Kj\u00f8lifjellet, 1288 meter over havet.", "Viktige sideelver er Rugla, Hesja, Holda, Forda, Bua, Sokna og Lundsokna.", "Navnet Gaula skriver seg trolig fra et gammelt lydmalende verb som betyr \u00e5 gaule, hyle eller tute.", "I 1985 ble Gaula vernet. Energiministeren vil n\u00e5 \u00e5pne for utbygging i noen av sideelvene.", "Midt i \u00c5len sentrum venter fjellkar og Ukeadressa-skribent Jon \u00d8steng Hov. P\u00e5 f\u00f8rste foresp\u00f8rsel om elvas kilder vet han straks hvor vi skal:", "\u2013 Det m\u00e5 bli Litj-Gaula, det da, og Gaulh\u00e5en, langt innp\u00e5 fjellet, svarer han og humrer. Traktene kjenner han godt fra utallige turer gjennom et langt liv.", "Jon vokste opp ved bredden av Gaula, p\u00e5 et sm\u00e5bruk like utenfor \u00c5len sentrum. S\u00e5 langt oppe i dalen minner elva mest om en stille dansk \u00e5 der den bukter seg sakte gjennom frodige sommerenger. Her l\u00e6rte Jon og s\u00f8sknene \u00e5 sv\u00f8mme. Om vinteren tok de snarveien over isen til skolen.", "Sammen legger vi kursen mot fjellet.", "Dagens turleder peker ut Storskarven, Litjskarven og Kj\u00f8lifjellet idet bilen l\u00f8fter oss opp gjennom tette bj\u00f8rkelier p\u00e5 veien forbi Reitan stasjon og over mot Stuggudal. I det \u00e5pne fjellandskapet ligger velstelte setervoller p\u00e5 rekke og rad. Grupper av beitende sauer skiller seg ut i terrenget sammen med en og annen gjensatt bil. Molteplukkersesongen p\u00e5g\u00e5r fremdeles.", "Elva viser seg i kjappe glimt mellom knauser og kjerr mens Jon legger ut om flotte badeplasser. Som ungdom testet han ut de fleste, fra familiens faste sommerbase p\u00e5 konas seter. Hans barn, barnebarn og oldebarn har ogs\u00e5 f\u00e5tt kjenne p\u00e5 fryden ved \u00e5 dukke seg i de samme brusende strykene.", "Vi fortsetter oppover og innover mens Jon skildrer m\u00f8ter med fjellrev, fjellv\u00e5k, traner, fiske\u00f8rn og fossekall.", "S\u00e5 er vi der. Hvite skyer speiler seg i et stille fjellvann. I horisonten rager toppene av Sylmassivet kvast mot himmelen.", "\u2013 Vakkert, saint ja, sier Jon og viser vei langs stien ned mot Gaulh\u00e5en der \u00f8rreten spretter. En simle med kalv beiter fredelig i en gr\u00f8ftekant. Litj-Gaula, som renner inn i vannet p\u00e5 motsatt side, er heller ikke mer enn et blankt bekkesig.", "Gaulas velkjente temperament kan umulig skrive seg fra en idyll som dette? Eller blir vi lurt av v\u00e6rguder i godt lune?", "P\u00e5 tilbaketuren oppdager vi et seterhus omgitt av solide voller. Vi f\u00e5r vite at vollene ble bygd etter augustflommen i 2011. Den startet enda lenger inn i samme terreng etter at enorme regnv\u00e6rsskyer t\u00f8mte seg i omr\u00e5det rundt Kj\u00f8lifjellet. Kraftig nedb\u00f8r var varslet, men ikke i slike mengder. P\u00e5 kort tid ble den sprelske fjellelva forvandlet til et fr\u00e5dende monster som bare vokste og vokste p\u00e5 sin ville nattlige ferd mot bygda. Bruer og veier ble rasert. Bolighus vaklet og m\u00e5tte evakueres.", "\u2013 Vannet sto halvannen meter over gulvet da jeg omsider kavet meg fram til butikken den morgenen. Alt av interi\u00f8r hadde flomb\u00f8lgen feid ut gjennom de knuste vinduene. Ogs\u00e5 en disk p\u00e5 sju meter, forteller Susann Grindstad i blomsterbutikken i \u00c5lensenteret. Utenfor veggene fosset vann i alle retninger. En nabo m\u00e5tte l\u00f8ftes ut av huset sitt med helikopter.", "Flomvannet forsvant og de verste skadene ble reparert. Etter 14 dager kunne butikkene i \u00c5lensenteret igjen \u00e5pnes.", "Jon \u00d8steng Hov husker ogs\u00e5 redselsd\u00f8gnet, og minner om hjemmesykepleieren som m\u00e5tte klatre opp p\u00e5 taket p\u00e5 bilen sin mens flomvannet steg p\u00e5 alle kanter. Ogs\u00e5 hun ble reddet av bergingsmannskapene.", "Guiden v\u00e5r vil hjem, vi takker for f\u00f8lget og fortsetter nedover dalen for egen maskin, med Gaula som sikker veiviser. Dagens vannstand er godt under middels, men stor nok til at Eafossen og Eggafossen imponerer turistene. Ved den \u00f8verste st\u00e5r flere biler parkert. Ved Eggafossen bare \u00e9n. En diger telelinse stikker ut av vinduet ved f\u00f8rersetet. P\u00e5 \u00e5rets siste laksefiskedag er naturfotograf Arne A. T\u00f8nset mye mer opptatt av \u00e5 fange bilder av laks enn \u00e5 f\u00e5 en p\u00e5 kroken.", "\u2013 Se. Han er oppe og sjekker forholdene. Snart kommer han for fullt.", "Br\u00e5tt spretter en svart sv\u00e6ring opp av elveskummet og kaster seg i elegant bue inn mot fossen. Kanskje n\u00e5r den en gyteplass lenger oppe? Kanskje ikke. Den m\u00f8rke fargen tyder p\u00e5 at den har st\u00e5tt lenge i elva.", "T\u00f8nset sitter ofte med kameraet akkurat her. Og gjerne i timevis. Studiet av laksens bevegelser holder aldri opp \u00e5 fascinere. Bildene er ogs\u00e5 popul\u00e6re og trykkes i friluftsmagasiner av mange slag.", "Naturfotografen misliker de nye kvotereglene for laksefisket i Gaula. \u00abCatch and release\u00bb-fisket synes han er forferdelig.", "\u2013 Enn \u00e5 leke med livet til laksen p\u00e5 den m\u00e5ten. Laksen t\u00e5ler ikke belastningen. Jeg har funnet flere d\u00f8de, hevder T\u00f8nset, som selv kan skilte med en lang karriere b\u00e5de som jeger og laksefisker. Hans rekordlaks veide 17,5 kilo.", "Nedover i dalen flater elva ut. En skinnende bl\u00e5 traktor av typen New Holland krysser brua fra det ruvende fellesfj\u00f8set p\u00e5 Bollingmo. I f\u00f8rersetet sitter bonde Mari Bollingmo og lar seg s\u00e5 vidt stoppe. En ny ladning rundballer skal hentes fra en sl\u00e5tteeng et stykke oppe i dalen. De er flere i f\u00f8lge, og hun vil ikke hefte de andre. Praten kan vi ta senere, p\u00e5 telefon. Det er bare \u00e5 ringe.", "Mari flyttet til ektefelle Anders' hjemg\u00e5rd for 14 \u00e5r siden. I dag er de foreldre til to jenter (11 og 12) og \u00e9n gutt (9). Kyrne i samdriftsfj\u00f8set er ogs\u00e5 produktive. P\u00e5 ett \u00e5r setter de ca. 70 kalver til verden. Melkekvoten er p\u00e5 440 tonn.", "Mari vokste opp p\u00e5 en g\u00e5rd blant h\u00f8ye fjell i Etne i Hardanger. Noe er likt, men mye er ogs\u00e5 veldig forskjellig, s\u00e6rlig elva. Uansett har hun aldri v\u00e6rt redd for at barna skal dette uti.", "\u2013 Jeg frykter ikke elva, bare flommen, fastsl\u00e5r trebarnsmoren, som vet hva hun snakker om. Brua, som b\u00e5de familien og g\u00e5rden er s\u00e5 avhengig av, ble sterkt skadet og m\u00e5tte skiftes etter flommen i 2011. Vannet fosset h\u00f8yt over rekkverket.", "Nabo John Birger Krokan, p\u00e5 bruket Krokan noen kilometer lenger ned, fikk ogs\u00e5 n\u00e6rkontakt med flommen i 2011. Selv ble han vekket i femtida, av Sivilforsvaret. Et lite uthus p\u00e5 elvebredden hadde allerede forsvunnet i vannmassene. To \u00e5r etterp\u00e5, i august det ogs\u00e5, ble et annet lite hus tatt av steinras. Sporet etter de rullende steinene synes enn\u00e5, som en bratt brun renne gjennom granskogen rett overfor v\u00e5ningshuset. Raset tok ogs\u00e5 flere store graner.", "\u2013 Denne kolossen stanset f\u00e5 meter fra stueveggen, sier John Birger og nikker mot en kantete kampestein. I dag ligger den trygt ute i elva.", "Dagens eier overtok bruket for fire \u00e5r siden, etter en onkel. I barndommen ferierte han ofte og gjerne p\u00e5 g\u00e5rden. Ingen maste om at han m\u00e5tte passe seg, verken for elva, toget eller biltrafikken p\u00e5 E39. De to ferdsels\u00e5rene f\u00f8lger elva tett der dalen er p\u00e5 sitt trangeste.", "\u2013 Farligst var trolig m\u00f8tet med en moskus, rett her borte. En dag sto han bare der og fortsatte \u00e5 st\u00e5 i flere dager. Den eksotiske skapningen f\u00f8rte til rene folkevandringen. Alle ville se. Ingen tenkte p\u00e5 at dyret kunne angripe. Heldigvis gikk det bra, smiler John Birger, som selv er oppvokst p\u00e5 Hjerkinn, men en ekte Dovre-moskus m\u00f8tte han f\u00f8rst flere \u00e5r etterp\u00e5.", "Det g\u00e5r mot kveld. Fire gutter spiller fotball utenfor v\u00e5ningshuset p\u00e5 g\u00e5rden Rogstad p\u00e5 Rognes. Hva tenker de om Gaula? Er den farlig? Har de v\u00e6rt redd den noen gang?", "\u2013 Neeei, elva er god \u00e5 ha, s\u00e6rlig p\u00e5 varme dager. Da kan vi bade, sier eldstemann Jo Erik Rogstad (23).", "\u2013 Men laksen kan vi bare glemme. Alt av fiskerettigheter er solgt til danskene, sier en 16-\u00e5ring.", "\u2013 Hva skjer n\u00e5r isen legger seg?", "\u2013 Det hender vi lurer oss over p\u00e5 sn\u00f8skuter. Men hysj! Det skal vi visst ikke snakke s\u00e5 h\u00f8yt om.", "\u2013 Ingen har skadet seg?", "\u2013 Ingen av oss. Men \u00e9n gutt druknet under bading for flere \u00e5r siden. Vi kjente ham ikke. Det skjedde p\u00e5 en badeplass lenger oppe i dalen.", "Fotballen hentes inn fra sidelinja. Spillet er snart i full gang, men ingen fors\u00f8ker seg p\u00e5 lange pasninger. \u00c5 fiske ballen opp fra elva kan bli en krevende ekspedisjon.", "Neste dag er vi tilbake p\u00e5 Rognes, i kj\u00f8kkenet til Sigrid Aune p\u00e5 sm\u00e5bruket Aunebakken. 98-\u00e5ringen og s\u00f8nnen Erling husker mye fra flomkatastrofen 24. august 1940.", "SE VIDEO: Husker flommen i 1940", "Allerede kvelden f\u00f8r var beboerne i omr\u00e5det i alarmberedskap. Med tente fj\u00f8slykter voktet de det stigende elvevannet. Flommen kom med morgenlyset.", "\u2013 Vi sto her, som n\u00e5, ved kj\u00f8kkenvinduet. Det f\u00f8rste vi s\u00e5 var Rognes-brua. Den ene halvparten hadde l\u00f8snet fra brukarene og kom seilende med str\u00f8mmen, forteller Erling.", "\u2013 Etterp\u00e5 kom taket p\u00e5 Rognes jernbanestasjon. En vakker bygning, med fine sm\u00e5 utbygg p\u00e5 taket, husker Sigrid.", "En lang strekning av jernbanesporet veltet ogs\u00e5 ut i elva som bare fortsatte \u00e5 grave i melen p\u00e5 motsatt side, nedenfor de tre R\u00f8ttums-g\u00e5rdene, midt imot. De fortvilte g\u00e5rdsfolkene jobbet p\u00e5 harde livet for \u00e5 redde ut mest mulig innbo mens regnet p\u00f8ste ned.", "\u2013 F\u00f8rst bikket fj\u00f8sbygningen p\u00e5 den midterste av g\u00e5rdene ut over rasmelen. Like etter veltet stuel\u00e5na og husene p\u00e5 den \u00f8verste g\u00e5rden. Mye matjord ble ogs\u00e5 vasket vekk. Bare husene p\u00e5 Bortistu, nederst, ble st\u00e5ende, husker Erling. Han var fem \u00e5r, men har enn\u00e5 klare minner fra flomdramaet.", "Sommeren 1940 jobbet faren hans med byggingen av Steinsli stasjon i \u00c5len. Ryktene om \u00f8deleggelsene p\u00e5 Rognes n\u00e5dde ogs\u00e5 ham. Det ble sagt at elva hadde tatt samtlige hus. Med dresin pr\u00f8vde faren og flere andre \u00e5 ta seg nedover i dalen. Men togskinnene manglet p\u00e5 lange strekninger. Mye av dyrkajorda i dalen var ogs\u00e5 oversv\u00f8mt, og karene m\u00e5tte kravle seg fram gjennom bratte skoglier. F\u00f8rst dagen etter kunne faren fastsl\u00e5 at huset til familien sto. Kone og tre barn var i live.", "Flommen tok ikke liv p\u00e5 Rognes, men p\u00e5 St\u00f8ren omkom \u00e9n kvinne. Flommen fortsatte nedover i dalen. Ved m\u00e5lestasjonen ved Haga bru ble det registrert 3000 kubikkmeter vann i sekundet. Det vanlige er 50. P\u00e5 veggen p\u00e5 Hovin jernbanestasjon st\u00e5r flommerket fremdeles, flere meter over bakkeniv\u00e5. Den trange Gaulfossen greide ikke \u00e5 svelge unna flomvannet. Der skal flommen ha n\u00e5dd 14,5 meter over vanlig lavvannssniv\u00e5.", "I denne delen av Gauldalen er det flommen, og ikke Tysklands invasjon, som huskes best fra 1940. Noen av tyskerne skal visstnok f\u00f8rst ha trodd at flommen skrev seg fra sabotasje.", "Den st\u00f8rste naturkatastrofen i norgeshistorien skjedde i samme omr\u00e5de. 14. september 1345 raste store jord- og leirmasser ut fra dalsiden \u00f8st for Haga bru p\u00e5 St\u00f8ren. Raset dannet en kompakt demning tvers over dalen. Geologer har antydet at demningen kan ha v\u00e6rt s\u00e5 h\u00f8y som 33 meter. Bak demningen vokste \u00abHagavannet\u00bb fort. Det sies at vannspeilet n\u00e5dde helt inn til Bones, 14 kilometer fra rasstedet, f\u00f8r demningen brast. Flodb\u00f8lgen som flommet nedover dalen skal ha tatt med seg flere titalls g\u00e5rder. I samtidige islandske kilder blir det ansl\u00e5tt at s\u00e5 mange som 500 mennesker omkom. I norske kilder finnes ingen opplysninger om katastrofen, sannsynligvis fordi landet ble rammet av en enda verre katastrofe to \u00e5r etterp\u00e5, av Svartedauen som tok livet av to tredeler av befolkningen.", "Kan en lignende ras- og flomkatastrofe skje igjen? Sjefingeni\u00f8r Mads Johnsen i NVE avviser ikke scenariet.", "\u2013 I flere str\u00f8k av Gauldalen, s\u00e6rlig p\u00e5 Kv\u00e5l, finnes store kvikkleireforekomster. De kan skli ut og demme opp b\u00e5de elver og bekker. Det er kommunenes ansvar \u00e5 utarbeide risiko- og s\u00e5rbarhetsanalyser. Beredskapsplaner for hvilke tiltak som skal iverksettes om kriser oppst\u00e5r, skal ogs\u00e5 foreligge. Men vi er mange p\u00e5 lokalt og nasjonalt niv\u00e5 som f\u00f8lger med, sier Johnsen. Han minner ogs\u00e5 om at klimaendringer med mer regn og mildere vintre kan utl\u00f8se ras.", "Klimaendringer eller ikke, Gaula har til alle tider v\u00e6rt blant Norges flomfarligste elver. Johnsen forklarer fenomenet med at elva har lite \u00abdemping\u00bb. Vannet forsinkes ikke, verken av innsj\u00f8er eller store myromr\u00e5der. Nedb\u00f8rsfeltet er ogs\u00e5 veldig samlet. Flom i sideelvene havner kjapt i hovedelva. Derfor flommer Gaula fort opp, noen ganger f\u00f8r meteorologer og flomoverv\u00e5kerne rekker \u00e5 varsle. De st\u00f8rste flom\u00e5rene er 1345, 1575, 1789 (Storofsen), 1918 og 1940.", "Vedtaket om varig vern av Gaula kom i 1985 med Norges Naturvernforbunds gruppe Gaulas framtid som en av de viktigste p\u00e5driverne.", "\u2013 Vi var heldige og fikk Per Borten med p\u00e5 laget. Han ble en viktig d\u00f8r\u00e5pner, sier Roald Evensen, leder for Naturvernforbundet i R\u00f8ros-regionen. Evensen tror ogs\u00e5 at st\u00f8tten lokalt betydde mye. Mange var skeptiske til helt konkrete kraftutbyggingsplaner om \u00e5 reise en 70 meter h\u00f8y demning i Sv\u00f8lja (der E30 g\u00e5r i tunnel), i kombinasjon med flere mindre anlegg b\u00e5de lenger oppe og lenger nede. B\u00e5de Eafossen og Eggafossen ville forsvunnet, utbygging ville ogs\u00e5 ha f\u00f8rt til at elvestrekningen fra Sings\u00e5s til Rognes ble liggende t\u00f8rr i lange perioder av \u00e5ret. Laksefiskerne langt utenfor Norges grenser var skremt.", "\u2013 I dag vet vi ikke om en slik utbygging kunne ha hindret flommen i 2011. Noen mener ja, andre nei. Forskerne burde kj\u00f8re et datasimuleringsfors\u00f8k, slik at vi f\u00e5r sikre svar, p\u00e5peker Evensen. Han tror at de aller fleste i dag er lykkelige over at de omfattende utbyggingsplanene ble stanset.", "P\u00e5 Sundet g\u00e5rd, ytterst i Gaulosen, lever Karon og John Wanvik tett p\u00e5 elvestr\u00f8mmen. De f\u00f8lger ogs\u00e5 n\u00f8ye med p\u00e5 flo og fj\u00e6re. N\u00e5r pilegrimer ringer fra \u00d8ysand-sida og ber om ferjing, kan forholdene i elva variere voldsomt.", "\u2013 Vi er heldige. Vi har en veldig givende tilleggsjobb. M\u00f8tet med enkelte av pilegrimene er nesten uforst\u00e5elig positivt. For noen er visst roturen over Gaula en av hovedattraksjonene p\u00e5 hele vandringen, sier John. Han har ogs\u00e5 m\u00f8tt pilegrimer som forlanger \u00e5 sv\u00f8mme over elva. Han vet hvor lumsk str\u00f8mmen kan v\u00e6re og pr\u00f8ver alltid \u00e5 stoppe slike fors\u00f8k. Men noen st\u00e5r p\u00e5 sitt og sliter seg nesten ut p\u00e5 turen. Ferjemannen slipper uansett ikke sv\u00f8mmerne av syne og er klar til \u00e5 berge de overmodige om de f\u00e5r problemer.", "Allerede som sm\u00e5gutt erfarte John at elva er livsfarlig. To ganger, med f\u00e5 \u00e5rs mellomrom, druknet gutter p\u00e5 hans egen alder. Begge gangene h\u00f8rte han ropene deres om hjelp. Den ene ulykken skjedde om vinteren. En gutt skled p\u00e5 et isflak og havnet uti str\u00f8mmen. En annen sto i en b\u00e5t med en uvillig motor. Da motoren plutselig startet, falt alle om bord i vannet.", "Siden har John Wanvik deltatt i s\u00f8k etter andre drukningsulykker. To skjedde under bading ved Udduvoll bru, en gang et barn, en annen gang en voksen.", "I 1860, da den f\u00f8rste brua ved Udduvoll \u00e5pnet, ble det slutt p\u00e5 flere hundre \u00e5r med ferjing over Gaulosen. Men de gamle ferjetradisjonene ved Sundet ble gjenopptatt i 1998, etter at pilegrimsleden ble innviet \u00e5ret f\u00f8r. Siden har pilegrimene \u00f8kt i antall, \u00e5r for \u00e5r.", "\u2013 Flere av dem sp\u00f8r hvor Gaula starter. Vi har ikke visst svaret. Men n\u00e5 h\u00f8res det ut til at vi f\u00e5r vite det vi trenger, sier Karon og John Wanvik, og haler i rob\u00e5ten som brukes til ferjing. Pilegrimstrafikken er ikke over selv om h\u00f8sten er p\u00e5 vei. De oransje b\u00e6rene p\u00e5 Gaulosens sjeldne tindvedforekomster er for lengst modne."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "302c7897639220e4001dbbc46a4eedef1b7f8d338a333208a1fa9338e9a9333b"}, {"field": "createtime", "value": "2017-05-01T19:06:44.000Z"}, {"field": "description", "value": "P\u00e5 f\u00e5 nattetimer hadde Gaula vokst til et gr\u00e5brunt hav. Bruer og hustak, jernbanesviller, tr\u00e6r og torvrester seilte forbi i et kaotisk virvar."}, {"field": "dominantimage", "value": "http://www.adressa.no/pluss/magasin/article11571477.ece/s6rk1a/ALTERNATES/w980-default/Laksefiskestart0100.jpg.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6e234da576f6a5c4109ff35c858bb1782ade264.jpg?59927659"}, {"field": "dominantthumbnaildimensions", "value": "300x169"}, {"field": "heading", "value": ["Lever ved landets farligste elv -adressa.no", "P\u00e5 godv\u00e6rsdager ligner elva mest p\u00e5 en rolig idyll. Hva er det som gj\u00f8r den s\u00e5 farlig?", "Starter i fjellidyll", "Alt i butikken forsvant", "Flom, ras og moskus", "Bare bading, ikke laks", "Storflommen i 1940", "Norges st\u00f8rste naturkatastrofe", "Pilegrimsferjerne"]}, {"field": "id", "value": "c6e234da576f6a5c4109ff35c858bb1782ade264"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "hobbies-and-interests"}, {"field": "kw-company", "value": "kone"}, {"field": "kw-concept", "value": ["flom", "dalen", "motsatt side", "gaula", "landets farligste elv", "dag", "lenger oppe", "elv"]}, {"field": "kw-entity", "value": ["reitan", "r\u00f8ttums", "aunebakken", "sivilforsvaret", "glomma og nidelva", "steinsli", "gaula", "\u00e5lensenteret", "storofsen", "hagavannet", "st\u00f8ren", "karon og john wanvik", "hovin", "bortistu", "per borten", "sv\u00f8lja", "kv\u00e5l", "haga", "naturvernforbundet", "sundet", "gaulfossen", "sings\u00e5s", "stuggudal", "adresseavisens", "kj\u00f8lifjellet", "anders", "hjerkinn", "eafossen og eggafossen", "litjskarven og kj\u00f8lifjellet", "bones", "gaulh\u00e5en", "eggafossen", "storskarven", "svartedauen", "\u00e5len", "john", "litj-gaula", "jo erik rogstad", "udduvoll", "norges naturvernforbunds"]}, {"field": "kw-location", "value": ["rognes", "hardanger", "r\u00f8ros", "etne", "gauldalen", "new holland", "dovre", "gaulosen", "elva"]}, {"field": "kw-pageclass", "value": "article"}, {"field": "kw-person", "value": ["sigrid aune", "erling aune", "john wanvik", "mari bollingmo", "roald evensen", "john birger", "jon \u00f8steng hov", "iver aune", "arne a. t\u00f8nset", "john birger krokan", "susann grindstad", "mads johnsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11571477.ece/s6rk1a/ALTERNATES/w980-default/Laksefiskestart0100.jpg.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lever ved landets farligste elv"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11581347.ece"}, {"field": "pageclass", "value": ["article"]}, {"field": "publishtime", "value": "2015-09-18T13:45:36.000Z"}, {"field": "recs-articleid", "value": "11581347"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-09-18T13:45:36.000Z"}, {"field": "recs-rawtitle", "value": "Lever ved landets farligste elv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "P\u00e5 f\u00e5 nattetimer hadde Gaula vokst til et gr\u00e5brunt hav. Bruer og hustak, jernbanesviller, tr\u00e6r og torvrester seilte forbi i et kaotisk virvar."}, {"field": "thumbnail", "value": "http://content-thumbnail.cxpublic.com/content/thumbnail200x150/c6e234da576f6a5c4109ff35c858bb1782ade264.jpg?59927659"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-15T04:19:37.000Z"}, {"field": "title", "value": "Lever ved landets farligste elv"}, {"field": "url", "value": "http://www.adressa.no/pluss/magasin/article11581347.ece"}, {"field": "urlhash", "value": "c6e234da576f6a5c4109ff35c858bb1782ade264"}], "score": 0.49222717, "siteId": "9222270286501375973", "id": "c6e234da576f6a5c4109ff35c858bb1782ade264"}

