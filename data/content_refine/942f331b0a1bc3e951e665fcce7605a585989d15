{"fields": [{"field": "modifiedtime", "type": "time", "value": "2017-06-14T07:55:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["L\u00f8ping", "Sprek", "Trening"]}, {"field": "author", "value": "\u00e5ge harald drangsholt"}, {"field": "body", "value": ["Saken oppdateres.", "27 blytunge kilometer med klissv\u00e5te myrer og stupbratte kneiker. Det er Svalandsgubben Skaul\u00f8p, nord for Kristiansand, og innimellom 600 hardhauser l\u00f8per Jakob Kallevik lett og uanstrengt. Etter at Kallevik begynte \u00e5 trene lengre og t\u00f8ffere intervaller, har ikke fremgangen latt vente p\u00e5 seg.", "\u2014 Jeg har forbedret meg 15 minutter p\u00e5 halvmaraton og fire minutter p\u00e5 ti kilometer p\u00e5 to \u00e5r. Jeg er aldri i tvil om at det er hard\u00f8ktene som gir meg fremgang, sier Kallevik.", "I dag l\u00f8per han halvmaraton p\u00e5 like i overkant av 1,30 og ti kilometer p\u00e5 like over 40 minutter \u2013 etter \u00e5 ha trent i gjennomsnitt tre \u00f8kter i uka det siste \u00e5ret. 10x1000 meter er en av favoritt\u00f8ktene hans.", "Denne saken ble f\u00f8rst publisert i november 2016.", "\u00d8ystein Sylta er doktorgradsstipendiat ved Universitetet i Agder. Han har f\u00e5tt en internasjonal pris for forskning som dokumenterte at periodisering av harde \u00f8kter ikke n\u00f8dvendigvis f\u00f8rer til bedre resultater.", "Han forteller at intervall\u00f8kter som til sammen har en effektiv dragtid p\u00e5 30 minutter, eller mer for godt trente, gir st\u00f8rre utslag p\u00e5 formen enn intervall\u00f8kter som bare har halvparten av dragtiden \u2013 som for eksempel 4x4 minutter.", "\u2014 Det vi ser er at du f\u00e5r st\u00f8rre effekt av intervallen dersom du holder p\u00e5 lenger enn i et kvarter. Hvis du senker pulsen med fem slag, kan du holde p\u00e5 dobbelt s\u00e5 lenge, og f\u00e5 bedre effekt, sier Sylta.", "Intervall\u00f8kter p\u00e5 90 prosent av makspuls, der man starter p\u00e5 i underkant av 90 og avslutter p\u00e5 i overkant av 90 prosent, er effektivt. Dette er alts\u00e5 t\u00f8ffe intervall\u00f8kter, men overkommelige.", "\u2014 I praksis kan du designe en \u00f8kt med effektiv dragtid p\u00e5 minimum 30 minutter og l\u00f8pe tiln\u00e6rmet s\u00e5 hardt du klarer, men du skal likevel fullf\u00f8re \u00f8kten med hevet hode. Det er forskjell p\u00e5 \u00e5 ligge totalt utmattet p\u00e5 bakken, og \u00e5 ha kontroll. Her skal du ha kontroll. I tillegg skal du l\u00f8pe like fort p\u00e5 det siste som p\u00e5 det f\u00f8rste draget, sier Sylta.", "(Krever innlogging)", "1. Rolig \u00f8kt: Rolig joggetur fra 45 minutter og oppover \u2013 i \u00abpratetempo\u00bb.", "2. 10-15 minutter oppvarming. S\u00e5 6x5 minutter intervall (seks repetisjoner med fem minutters l\u00f8p) der du skal l\u00f8pe like fort p\u00e5 det siste som det f\u00f8rste draget. 1-2 minutter pause mellom dragene. Ti minutter nedjogg.", "3. 10-15 minutter oppvarming. 30x1 minutt med 30 sekunder pause mellom hvert drag. 10 minutter nedjogg.", "Sylta understreker at for mosjonister gir nesten all slags kondisjonstrening effekt. Det aller viktigste er likevel at treningen er lystbetont \u2013 slik at man klarer \u00e5 fortsette med treningen.", "\u2014 Men n\u00e5r det kommer til optimalisering av \u00f8ktene, er forskningen veldig tydelig p\u00e5 at hard trening er mer effektiv enn rolig, sier Sylta.", "Han viser til forskning som dokumenterer intervall\u00f8kter for mosjonister som er enda mer effektive enn 4x4. 4x4-intervaller er \u00e5 trene med en intensitet som gir 85-95 prosent av makspuls p\u00e5 slutten av fireminuttersdraget. Deretter tar du tre minutter med aktiv pause. Dette gjentas tre ganger.", "- 4x4 minutter funker kjempebra, men vi ser at andre metoder kan v\u00e6re enda litt bedre, sier Sylta.", "Han forteller at \u00f8kter som fungerer for eliteut\u00f8vere og supermosjonister, ikke n\u00f8dvendigvis har like god effekt for mosjonister. Et eksempel er s\u00e5kalte \u00abterskel\u00f8kter\u00bb, der man ligger p\u00e5 et tempo hvor man eliminerer like mye melkesyre som man produserer, og som i stor grad brukes av de beste, s\u00e6rlig innen l\u00f8ping.", "\u2014 Dette er et vanskelig tema og ogs\u00e5 et sp\u00f8rsm\u00e5l om definisjoner, men en topput\u00f8ver med godt utviklet utnyttingsgrad kan trene mye p\u00e5 \u00abterskel\u00bb og f\u00e5 god effekt av det. Det er derimot mye som tyder p\u00e5 at en mosjonist ikke f\u00e5r nok stimuli av \u00e5 gj\u00f8re det samme. Dette fordi en mosjonists relative\u00abterskelbelastning\u00bb (prosent av maks) ligger lavere enn for en topput\u00f8ver, sier Sylta.", "For en mosjonist som trener tre ganger i uka, anbefaler han to harde \u00f8kter og en rolig.", "\u2014 Et viktig budskap er \u00e5 ha et tydelig skille mellom de harde og rolige \u00f8ktene. Den typiske feilen som mange gj\u00f8r, er \u00e5 l\u00f8pe for fort p\u00e5 de rolige \u00f8ktene samtidig som man heller ikke treffer p\u00e5 de harde \u00f8ktene. Dette er vanskelig, men b\u00e5de for mosjonister og topput\u00f8vere, ser vi at n\u00f8kkelen ligger i at hard\u00f8ktene blir gjennomf\u00f8rt p\u00e5 en god m\u00e5te.", "Tren med en intensitet som gir 85-95 prosent av makspuls p\u00e5 slutten av fireminuttersdraget. S\u00e5 tar du tre minutter med aktiv pause. Dette gjentar du tre ganger.", "\u00d8ker oksygenopptaket og dermed fettforbrenningen i l\u00f8pet av dagen.", "4x4-intervaller er effektivt fordi det tar ett til to minutter f\u00f8r full gjennomstr\u00f8mning av blod til hjertet er oppn\u00e5dd. For at kapasiteten skal utvides, m\u00e5 hjertet fylles helt med blod og dette m\u00e5 vedvare noen minutter.", "Blir intervallene for korte, blir blodstr\u00f8mmen mindre fordi de rundt fem kiloene med blod vi har i kroppen ikke kommer opp i skikkelig hastighet.", "Blir intervallene for lange, faller intensiteten. Da avtar effekten.", "Kilde: Medisinprofessor Jan Hoff, NTNU", "Vis fakta", "4x4-intervaller er ideelt for mosjonister, mener Jan Helgerud.", "Han er medisinprofessor ved NTNU og sammen med kollega Jan Hoff har han gjennom en rekke studier dokumentert effekten av 4x4-intervaller.", "Han er enig med prinsippene til \u00d8ystein Sylta i at du har st\u00f8rre effekt hvis du dobler volumet av intervaller. Men det kan ha sine ulemper, mener han.", "- S\u00e5 lenge man holder seg over 85 prosent av makspuls, har Sylta helt rett. Men sp\u00f8rsm\u00e5let er om du t\u00e5ler treningen. Faren er at du \u00f8ker drag og \u00f8ktlengden s\u00e5 mye at du faller under 85 prosent, og da faller effekten, advarer Helgerud.", "Derfor mener han at 4x4 minutter er ei veldig god \u00f8kt for mosjonister.", "\u2014 4x4 minutter er for kort for topput\u00f8vere. Men for mosjonister mener jeg at intervall\u00f8kter med dragtid p\u00e5 15-20 minutter er ideelle for da holder du intensiteten over lang nok tid. 4x4 minutter er illustrasjon p\u00e5 ei pakke som er lett \u00e5 administrere. Det er mange enkle grunner til \u00e5 velge en slik pakke, mener Helgerud.", "Finn Kollstad, som skriver bok om l\u00f8petrening for mosjonister, er veldig klar p\u00e5 at det er hard\u00f8kter som l\u00f8fter niv\u00e5et.", "\u2014 Men problemet med teorien er at den mangler motivasjon. Derfor er jeg forsiktig med \u00e5 anbefale hard\u00f8kter for nybegynnere fordi erfaringsmessig ender det ofte i null \u00f8kter. N\u00e5r jeg skal f\u00e5 folk i gang, pr\u00f8ver jeg \u00e5 hjelpe med til \u00e5 finne motivasjon og med \u00e5 danne gode vaner. For mange er motivasjonen \u00e5 komme seg ut og koble av, sier Kollstad.", "Den tidligere toppl\u00f8peren Marius Bakken skriver ut treningsprogram til pasientene som fastlege i Kristiansand. Han understreker at han ikke er oppdatert p\u00e5 forskningen rundt helsegevinst av intervalltrening.", "\u2014 Men det jeg kan si er at for mange er det mer motiverende \u00e5 trene med h\u00f8y intensitet for da kommer man raskere i god form. Dessuten f\u00e5r man positive gevinster som endorfiner og man kjenner st\u00f8rre velv\u00e6re. \u00c5 v\u00e6re i god form er helse i seg selv, sier Bakken.", "Han understreker likevel f\u00f8lgende:", "- En stor andel av l\u00f8psrelaterte skader kommer i l\u00f8pet av de f\u00f8rste to m\u00e5nedene. Derfor anbefaler jeg at man danner seg en base f\u00f8r man g\u00e5r i gang med intervalltrening. Men at det har gevinst \u00e5 kj\u00f8re hardt, det sier nesten seg selv, sier Bakken."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "8668a8c1e3aa40910701a2e217df0da1368647be7142beb4f74af94fbfabbcf7"}, {"field": "createtime", "value": "2017-04-30T07:17:04.000Z"}, {"field": "description", "value": "Jakob Kallevik har hatt stor fremgang p\u00e5 halvmaraton etter at han la om treningen. Det gir mening hos doktorgradstipendiat \u00d8ystein Sylta. \u2013 4x4 minutter funker kjempebra, men vi ser at andre metoder kan v\u00e6re enda litt bedre."}, {"field": "heading", "value": ["Denne treningen er mer effektiv enn 4x4-intervaller -adressa.no", "Lange intervall\u00f8kter", "Syltas forslag til tre trenings\u00f8kter i uka:", "All trening gir effekt", "\u2014 N\u00f8kkelen er hard\u00f8ktene", "\u2014 Sp\u00f8rsm\u00e5let er om du t\u00e5ler s\u00e5 lang intervall"]}, {"field": "id", "value": "942f331b0a1bc3e951e665fcce7605a585989d15"}, {"field": "keyword", "value": ["L\u00f8ping", "Sprek", "Trening"]}, {"field": "keywords", "value": "L\u00f8ping,Sprek,Trening"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["minutt", "\u00f8kt", "4x4 minutter", "10-15 minutter oppvarming", "minutter funker kjempebra", "4x4 minutter funker"]}, {"field": "kw-entity", "value": ["krever", "universitetet", "svalandsgubben skaul\u00f8p"]}, {"field": "kw-location", "value": ["agder", "kristiansand"]}, {"field": "kw-pageclass", "value": "article"}, {"field": "kw-person", "value": ["jan hoff", "\u00f8ystein sylta", "finn kollstad", "jakob kallevik", "jan helgerud", "marius bakken"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/509cc200-0d78-4fde-bf02-590e47313d12?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forsker: Denne treningen er mer effektiv enn 4x4-intervaller"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Forsker-Denne-treningen-er-mer-effektiv-enn-4x4-intervaller-135779b.html"}, {"field": "pageclass", "value": ["article"]}, {"field": "publishtime", "value": "2017-06-14T07:49:46.000Z"}, {"field": "recs-articleid", "value": "135779"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-06-14T07:49:46.000Z"}, {"field": "recs-rawtitle", "value": "Forsker: Denne treningen er mer effektiv enn 4x4-intervaller -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Jakob Kallevik har hatt stor fremgang p\u00e5 halvmaraton etter at han la om treningen. Det gir mening hos doktorgradstipendiat \u00d8ystein Sylta. \u2013 4x4 minutter funker kjempebra, men vi ser at andre metoder kan v\u00e6re enda litt bedre."}, {"field": "thumbnail", "value": "http://content-thumbnail.cxpublic.com/content/thumbnail200x150/942f331b0a1bc3e951e665fcce7605a585989d15.jpg?5990c81b"}, {"field": "thumbnailfullheightdimensions", "value": "200x1841"}, {"field": "timestamp", "value": "2017-08-13T21:43:55.000Z"}, {"field": "title", "value": "Forsker: Denne treningen er mer effektiv enn 4x4-intervaller"}, {"field": "url", "value": "http://www.adressa.no/100Sport/sprek/Forsker-Denne-treningen-er-mer-effektiv-enn-4x4-intervaller-135779b.html"}, {"field": "urlhash", "value": "942f331b0a1bc3e951e665fcce7605a585989d15"}], "score": 0.87626153, "siteId": "9222270286501375973", "id": "942f331b0a1bc3e951e665fcce7605a585989d15"}

