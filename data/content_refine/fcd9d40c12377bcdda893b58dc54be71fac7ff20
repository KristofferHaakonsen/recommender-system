{"fields": [{"field": "modifiedtime", "type": "time", "value": "2012-06-19T06:22:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Liv-Benedicte Bj\u00f8rneboe (35) minner litt om en gammeldags skolefr\u00f8ken der hun sitter linjalrett i ryggen med bena i kors ved siden av kaf\u00e9bordet. Hun er ikledd en blomstrete jakke, har firkantede briller og gullsmykke rundt halsen.", "Den rake holdningen hennes skyldes ballettdansingen. Det var egentlig ballettdanser Liv-Benedicte ville bli.", "- Hvorfor valgte du \u00e5 bli organist i stedet?", "- Nei, si det. Jeg har mange ganger lurt p\u00e5 hvorfor, jeg vurderte \u00e5 omskolere meg for bare en m\u00e5ned siden, smiler Liv-Benedicte.", "- Men det er jo mye frihet i dette yrket, jeg f\u00e5r muligheten til \u00e5 holde p\u00e5 med det jeg virkelig brenner for.", "Liv-Benedicte henter opp en brun skolefr\u00f8kenveske og fra den et hefte hvor det st\u00e5r \u00abFestmusikk for orgel av Liv-Benedicte Bj\u00f8rneboe\u00bb. Liv-Benedicte komponerer musikk.", "- Jeg er veldig inspirert av gregoriansk sang. Sterke f\u00f8lelser gir mye musikk. Jeg har en forkj\u00e6rlighet for musikk som g\u00e5r i moll. Tristhet og sorg er veldig inspirerende, sier Liv-Benedicte og s\u00e5 ler hun. Liv-Benedicte ler veldig mye n\u00e5r hun snakker og det er litt vanskelig \u00e5 se for seg henne som trist. Hun svarer f\u00f8r sp\u00f8rsm\u00e5let stilles:", "- Det er mange som lurer p\u00e5 hvordan jeg som smiler og ler s\u00e5 mye, kan v\u00e6re s\u00e5 tungsindig. Men det er jo ikke s\u00e5nt som vises utenp\u00e5.", "Liv-Benedicte lener seg litt tilbake i stolen, mens hun holder cappuccinokoppen mellom hendene.", "Hun kommer fra et ekte kunstnerhjem.", "Faren, Bj\u00f8rn Bj\u00f8rneboe, gikk gjennom et karri\u00e8reskifte fra prest til billedkunstner. Etter 20 \u00e5r som prest i Den norske kirke, i Bjark\u00f8y kommune i Troms og i Nidarosdomen i Trondheim, valgte han \u00e5 bli billedkunstner p\u00e5 heltid.", "Ogs\u00e5 Liv-Benedictes mor, Marit Aabel, er billedkunstner.", "Lillebroren Andreas har livn\u00e6rt seg som profesjonell danser i USA og Canada de siste ti \u00e5rene. N\u00e5 er han i ferd med \u00e5 etablere en ny karri\u00e8re som koreograf.", "Lilles\u00f8steren Esther Maria er ogs\u00e5 billedkunstner.", "Og Liv-Benedicte jobber i dag som organist i Bakke kirke.", "- Faren min var skeptisk til yrkesvalget mitt. Han har litt blandede f\u00f8lelser overfor Den norske kirke. Jeg tror ikke jeg helt forsto hva slags yrke jeg valgte meg, jeg var kanskje litt naiv. Jeg trodde det \u00e5 v\u00e6re organist handlet om \u00e5 spille orgel, men det f\u00f8lger jo s\u00e5 mye annet med denne jobben.", "Liv-Benedicte begynte tidlig \u00e5 spille piano. Men det var tilfeldig if\u00f8lge henne selv.", "- Moren min kj\u00f8pte et piano til meg da jeg var seks \u00e5r. Hadde hun kj\u00f8pt en cello hadde jeg sikkert spilt det i dag.", "Hun danset ogs\u00e5 ballett, og som 15-\u00e5ring kom hun inn p\u00e5 Operaens ballettskole. Hun flyttet til Oslo, og bodde hos sin mormor og morfar.", "- Det var litt turbulent hjemme. \u00c5ret etter skilte foreldrene mine seg og stemningen var ikke s\u00e5 god. Av og til synes jeg det er litt leit \u00e5 tenke p\u00e5 at jeg flyttet hjemmefra s\u00e5 tidlig, jeg synes jeg mistet kontakten med s\u00f8sknene mine, sier Liv-Benedicte.", "Det varte ikke lenge f\u00f8r hun ble usikker p\u00e5 veivalget. Ved siden av ballettskolen l\u00e6rte hun \u00e5 spille piano hos Liv Glaser, og \u00f8vet hver dag hos grandonkelen Per Aabel.", "- Vi hadde en n\u00e6r og fin kontakt. Jeg fikk aldri spilt noe av det jeg selv komponerte for ham, sier Liv-Benedicte og setter cappuccinokoppen fra seg p\u00e5 bordet.", "- Men i begravelsen hans spilte jeg noe av det jeg hadde komponert selv. Jeg er glad jeg gjorde det. Jeg er sikker p\u00e5 at han h\u00f8rte det.", "Den andre kjente grandonkelen hennes, forfatteren Jens Bj\u00f8rneboe, klarer hun ikke lese b\u00f8kene av:", "- Jeg klarer ikke dystre ting, og Jens Bj\u00f8rneboe skrev dystert. Men han var en stor forfatter og diktene hans er vakre. S\u00e5nn er det med skrekkfilmer ogs\u00e5, jeg bare makter ikke \u00e5 se dem, jeg fors\u00f8ker \u00e5 lese og se filmer om lysere og lystigere tema, hvis ikke blir jeg bare nedtrykt.", "Da Liv-Benedicte var 16-17 \u00e5r slo hun fra seg ballettplanene, og sluttet p\u00e5 ballettskolen. Hun begynte \u00e5 interessere seg for orgel i stedet, og s\u00f8kte og fikk plass p\u00e5 kirkemusikklinjen ved Musikkonservatoriet i Trondheim.", "Det var p\u00e5 konservatoriet at hun m\u00f8tte sin mann, Oddbj\u00f8rn S\u00e6b\u00f8. Den gangen var han l\u00e6rer.", "- Ja, han var vikar, alts\u00e5, det er ikke s\u00e5 ille som det h\u00f8res ut. Dette er jo en typisk humre-humre-historie, sier Liv-Benedicte og bryter ut i latter. De to giftet seg og da Liv-Benedicte var 21 \u00e5r, fikk hun sin f\u00f8rste s\u00f8nn, Hallvard. Senere kom Sondre og Benjamin.", "- Du var tidlig ute?", "- Ja, jeg vet det. Jeg var tidlig voksen. Jeg f\u00f8lte meg iallfall veldig, veldig voksen.", "Oddbj\u00f8rn jobber i dag som domorganist, ogs\u00e5 han komponerer ved siden.", "- Oddbj\u00f8rn komponerer verk som er veldig vanskelig \u00e5 spille, det er nesten bare han selv klarer \u00e5 spille dem. Han jobber med salmebearbeidelser. Han er mye mer systematisk n\u00e5r han jobber enn meg.", "- Hvordan er du, da?", "- Jeg er spontan. Jeg lager best musikk n\u00e5r jeg er helt spontan.", "Liv-Benedicte er det man kaller frankofil. Hun er utrolig opptatt av fransk musikk, og hennes store musikalske forbilder er de to franske komponistene Maurice Durufle og Jean Alain, som i likhet med Liv-Benedicte bygger sin musikk p\u00e5 gregoriansk sang.", "Liv-Benedicte dro f\u00f8rste gang til Frankrike som 18-\u00e5ring. I ett \u00e5r gikk hun i l\u00e6re p\u00e5 konservatoriet hos den franske organisten Andr\u00e9 Isoir.", "- Det var forferdelig trist \u00e5 komme hjem igjen. Det f\u00f8rste jeg gjorde var \u00e5 ta fransk mellomfag p\u00e5 universitetet.", "Siden har hun og Oddbj\u00f8rn v\u00e6rt i Frankrike mange ganger. For noen \u00e5r siden var de nedover for \u00e5 delta i en orgelkonkurranse begge to. Ingen av dem vant.", "- Heldigvis, m\u00e5 jeg nesten si. Det har aldri v\u00e6rt noen konkurranse mellom oss. Vi er s\u00e5 forskjellige som personer . . .", "Mens Liv-Benedicte gikk p\u00e5 Musikkonservatoriet i Trondheim skaffet Liv-Benedicte seg en halv stilling i Tiller kirke.", "- Jeg hadde bare ett barn den gangen, sier hun forklarende.", "- Er du litt arbeidsnarkoman?", "- Tidvis, s\u00e5. Det er rart med det, jo mer du har \u00e5 gj\u00f8re, jo mer f\u00e5r du gjort. Det er i de mest travle periodene at jeg komponerer mest.", "Hun tar en liten tenkepause. Dveler ved det siste sp\u00f8rsm\u00e5let.", "- Det er nesten slik at jeg f\u00e5r d\u00e5rlig samvittighet hvis jeg ikke gj\u00f8r nok.", "- Og hvorfor har du d\u00e5rlig tid?", "- Si det. Kanskje fordi jeg f\u00f8ler at jeg ikke er verdt noe, hvis jeg ikke gj\u00f8r nok hele tiden, eller kanskje har det med \u00e5 gj\u00f8re at jeg var eldst i s\u00f8skenflokken. Foreldrene mine er jo veldig ambisi\u00f8se. Jeg har i det hele tatt v\u00e6rt tidlig ute med det meste.", "- Plager det deg?", "- Nei! Jeg har ikke noe behov for \u00e5 \u00abta igjen den tapte ungdomstiden\u00bb. Folk er forskjellige. S\u00f8steren min har alltid v\u00e6rt veldig sosial, g\u00e5tt mye ut og hatt mange kompiser. Jeg var mer den rolige typen, alltid i et fast forhold, hardtarbeidende og fryktelig ambisi\u00f8s.", "Liv-Benedicte drikker opp cappuccinoen og reiser seg for \u00e5 ta p\u00e5 seg jakka. Hun m\u00e5 rekke en begravelse hun skal spille i. Dagene fylles fort opp, og planene hennes er mange:", "- Av og til f\u00f8ler jeg s\u00e5nn: \u00ab\u00c5h, Liv-Benedicte du m\u00e5 skrive en bok. Du m\u00e5 skrive en roman i livet ditt.\u00bb Og n\u00e5r jeg tenker slik, forst\u00e5r jeg at jeg er altfor ambisi\u00f8s igjen. For hvorfor skulle jeg skrive en bok? Det er jo s\u00e5 mange forfattere der ute i verden som skriver. Og s\u00e5 konkluderer jeg med at musikk, musikk er det jeg skal holde p\u00e5 med her i livet, jeg skal komponere orgelmusikk, smiler Liv-Benedicte og tuller et skolefr\u00f8kensjal rundt halsen f\u00f8r hun g\u00e5r ut i h\u00f8stkulden."]}, {"field": "category0", "value": "kultur"}, {"field": "contenthash", "value": "1c0b00eecc8655fe84d7195c52991d20de0a4da0f58e67f3bf0a4e2bdf440c3e"}, {"field": "createtime", "value": "2017-05-01T08:41:09.000Z"}, {"field": "description", "value": "Med grandonkler som Jens Bj\u00f8rneboe og Per Aabel har hun litt \u00e5 slekte p\u00e5. Men Liv-Benedicte Bj\u00f8rneboe ble verken anarkistisk forfatter eller skuespiller -hun ble kirkeorganist."}, {"field": "dominantimage", "value": "http://www.adressa.no/incoming/article1101722.ece5/ALTERNATES/w980-default/ver2%20orgel"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fcd9d40c12377bcdda893b58dc54be71fac7ff20.jpg?598e2460"}, {"field": "dominantthumbnaildimensions", "value": "300x169"}, {"field": "heading", "value": "Liv-Benedicte i moll -adressa.no"}, {"field": "id", "value": "fcd9d40c12377bcdda893b58dc54be71fac7ff20"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["komponere", "spill", "spille piano", "tidlig ute", "musikk", "kirke", "tiden", "norske kirke", "organist", "gregoriansk sang"]}, {"field": "kw-entity", "value": ["nidarosdomen", "bj\u00f8rneboe", "bjark\u00f8y", "jens bj\u00f8rneboe og per aabel", "liv-benedicte bj\u00f8rneboe", "per aabel", "musikkonservatoriet", "bakke", "sondre og benjamin", "festmusikk", "hallvard", "operaens", "maurice durufle og jean alain"]}, {"field": "kw-location", "value": ["trondheim", "oslo", "canada", "andreas", "troms", "frankrike"]}, {"field": "kw-pageclass", "value": "article"}, {"field": "kw-person", "value": ["andr\u00e9 isoir", "bj\u00f8rn bj\u00f8rneboe", "maurice durufle", "liv glaser", "marit aabel", "esther maria", "jens bj\u00f8rneboe", "oddbj\u00f8rn s\u00e6b\u00f8", "jean alain"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1101722.ece5/ALTERNATES/w980-default/ver2%20orgel"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Liv-Benedicte i moll"}, {"field": "og-type", "value": "article"}, {"field": "og-url", "value": "http://www.adressa.no/kultur/article327716.ece"}, {"field": "pageclass", "value": ["article"]}, {"field": "publishtime", "value": "2000-11-02T23:00:00.000Z"}, {"field": "recs-articleid", "value": "3040860"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-11-02T23:00:00.000Z"}, {"field": "recs-rawtitle", "value": "Liv-Benedicte i moll -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Med grandonkler som Jens Bj\u00f8rneboe og Per Aabel har hun litt \u00e5 slekte p\u00e5. Men Liv-Benedicte Bj\u00f8rneboe ble verken anarkistisk forfatter eller skuespiller -hun ble kirkeorganist."}, {"field": "thumbnail", "value": "http://content-thumbnail.cxpublic.com/content/thumbnail200x150/fcd9d40c12377bcdda893b58dc54be71fac7ff20.jpg?598e2460"}, {"field": "thumbnailfullheightdimensions", "value": "200x1763"}, {"field": "timestamp", "value": "2017-08-11T21:40:48.000Z"}, {"field": "title", "value": "Liv-Benedicte i moll"}, {"field": "url", "value": "http://www.adressa.no/kultur/article327716.ece"}, {"field": "urlhash", "value": "fcd9d40c12377bcdda893b58dc54be71fac7ff20"}], "score": 1.4289812, "siteId": "9222270286501375973", "id": "fcd9d40c12377bcdda893b58dc54be71fac7ff20"}

