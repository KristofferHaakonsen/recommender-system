{"fields": [{"field": "modifiedtime", "type": "time", "value": "2012-04-23T09:54:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Movie"}, {"field": "body", "value": ["Saken oppdateres.", "Ett kunstverk kan f\u00f8de et nytt. Den hollandske 1600-tallskunstneren Johannes (Jan) Vermeer malte portrettet \u00abGirl with a Pearl Earring\u00bb, som i v\u00e5r tid inspirerte Tracy Chevalier til bestsellerroman, som n\u00e5 er filmatisert av Peter Webber. Fremdeles har smykket sin glans i behold. Hovedrollen er en ny utfordring for det 19-\u00e5rige stjerneskuddet Scarlett Johansson (\u00abLost in Translation\u00bb) som presterer en tolkning som lever opp til filmens symbolske kjerne: En perle.", "Ambisjonene er h\u00f8ye, - \u00e5 lage en film hvor bildene taler, hvor det usagte er viktig, hvor temaet er noe s\u00e5 lite konkret som (kunstnerisk) inspirasjon og \u00e5ndelig kontakt. P\u00e5 imponerende vis \u00ableser\u00bb filmskaperne kapittel for kapittel i portrettets historie, som lodder dypt i modellens tanker og f\u00f8lelser - ogs\u00e5 slik de brytes mot malerens temperament og skapende evner. Filmen etablerer uanstrengt kommunikasjonslinjer mellom 1600-tallets uttrykk og dagens mennesker ved \u00e5 spille p\u00e5 tidl\u00f8se mekanismer og dokumenterer at helhjertet kunstnerisk innsats gjerne har elementer av lidenskap og lidelse.", "Scenografi, kostymer og foto blir helt avgj\u00f8rende i et slikt opplegg, og spillefilmdebuterende regiss\u00f8r Peter Webber har brukt toppfolk i disse funksjonene. Valget av skuespiller til hovedrollen er som nevnt ren blink, fordi Scarlett Johansson - foruten en eventyrlig portrettlikhet - kan spille p\u00e5 sin ungdommelige ynde parret med en sjelden modenhet i uttrykket. Modellens indre liv avspeiles i bittesm\u00e5 reaksjoner og i det uutgrunnelige blikket som ogs\u00e5 piken p\u00e5 maleriet fanger v\u00e5r oppmerksomhet med.", "Maleren Vermeer (minimalistisk tolket av Colin Firth) fra sm\u00e5byen Delft i Holland (p\u00e5 1600-tallet et handelssentrum) etterlot seg bare 36 malerier, som i to \u00e5rhundrer var fullstendig glemt. Senere er anerkjennelsen udiskutabel - ikke minst knyttet til lysvirkningene i hans flertydige arbeider. Det g\u00e5tefulle skyldes ikke motivene, som er hentet fra hverdagslivet, men mangfoldet av tolkningsmuligheter. For filmskapere er utfordringen ogs\u00e5 i \u00e5 leve seg inn i den teatrale prosessen som ligger bak et bilde.", "I dette tilfelle dreier det seg om ett av Vermeers best kjente arbeider, og lite eller ingenting vet man om modell eller tilblivelsen. Men i romanen/filmen vokser bildet fram som ledd i en prosess hvor den unge Griet kommer som hushjelp til Vermeers bolig. Tilfeldig oppdager kunstneren at jenta har et helt spesielt blikk for motiv og farger og gj\u00f8r henne til sin assistent. Han var perfeksjonist og hadde sjelden arbeider for salg, hans kone nedkom med det ene barnet etter det andre, mens hans svigermor tok seg av det administrative. Den stillferdige filmens dramatiske klimaks knyttes til episoden hvor den fattige kunstneren p\u00e5 en eller annen m\u00e5te m\u00e5 skaffe modellen en \u00f8redobb for \u00e5 f\u00e5 balanse i bildet!", "Det nytter lite med rastl\u00f8s tiln\u00e6rmingsm\u00e5te hvis man skal f\u00e5 noe ut av \u00abPike med perle\u00f8redobb\u00bb (bildet, som finnes p\u00e5 Rijksmuseum, Amsterdam, er ogs\u00e5 kalt \u00abPike med turban\u00bb). Men den som bruker 95 minutter p\u00e5 denne oppvisningen i kunstnerisk konsentrasjon, er garantert stort utbytte."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "b1e35161057a1822db287df133dff51c0911bbd7333e09d25e4c467934b5c13b"}, {"field": "createtime", "value": "2017-07-21T09:33:50.000Z"}, {"field": "description", "value": "FILM: Stillferdig kunstnerisk innsats i intens og vakker skildring med Scarlett Johansson som attraksjon."}, {"field": "dominantimage", "value": "http://www.adressa.no/incoming/article1089259.ece5/ALTERNATES/w980-default/ver2%20perleBig"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d534860a7292832588bee53ffe59e1c1d2de0cb9.jpg?5971ca7e"}, {"field": "dominantthumbnaildimensions", "value": "300x169"}, {"field": "heading", "value": "Vil du se en ekte perle? -adressa.no"}, {"field": "id", "value": "d534860a7292832588bee53ffe59e1c1d2de0cb9"}, {"field": "keyword", "value": "Movie"}, {"field": "keywords", "value": "Movie"}, {"field": "kw-category", "value": ["kultur", "filmanmeldelser", "film"]}, {"field": "kw-classification", "value": "arts-and-entertainment"}, {"field": "kw-concept", "value": ["modell", "kunstnerisk", "bildet", "film", "ekte perle", "kunstnerisk innsats", "perle"]}, {"field": "kw-entity", "value": ["vermeer", "lost in translation", "rijksmuseum", "girl", "griet", "johannes"]}, {"field": "kw-location", "value": ["delft", "holland", "pike", "amsterdam"]}, {"field": "kw-pageclass", "value": "article"}, {"field": "kw-person", "value": ["colin firth", "peter webber", "pearl earring", "tracy chevalier", "scarlett johansson"]}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/incoming/article1089259.ece5/ALTERNATES/w980-default/ver2%20perleBig"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil du se en ekte perle?"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article23694.ece"}, {"field": "pageclass", "value": ["article"]}, {"field": "publishtime", "value": "2004-04-01T07:53:27.000Z"}, {"field": "recs-articleid", "value": "2504040"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2004-04-01T07:53:27.000Z"}, {"field": "recs-rawtitle", "value": "Vil du se en ekte perle? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "FILM: Stillferdig kunstnerisk innsats i intens og vakker skildring med Scarlett Johansson som attraksjon."}, {"field": "thumbnail", "value": "http://content-thumbnail.cxpublic.com/content/thumbnail200x150/d534860a7292832588bee53ffe59e1c1d2de0cb9.jpg?5971ca7e"}, {"field": "thumbnailfullheightdimensions", "value": "200x945"}, {"field": "timestamp", "value": "2017-07-21T09:33:50.000Z"}, {"field": "title", "value": "Vil du se en ekte perle?"}, {"field": "url", "value": "http://www.adressa.no/kultur/film/filmanmeldelser/article23694.ece"}, {"field": "urlhash", "value": "d534860a7292832588bee53ffe59e1c1d2de0cb9"}], "score": 0.67129064, "siteId": "9222270286501375973", "id": "d534860a7292832588bee53ffe59e1c1d2de0cb9"}

