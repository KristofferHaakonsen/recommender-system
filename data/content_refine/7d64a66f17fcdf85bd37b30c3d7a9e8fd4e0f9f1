{"fields": [{"field": "modifiedtime", "type": "time", "value": "2016-11-26T06:14:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "The Kinks", "Ray Davies", "Norwegian Wood"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Utgivelsen siste uke av \u00abThe Kinks Mono Collection\u00bb, ti 60-tallsalbum i samlet boks, satte i gang noen tanker.", "I 1965 var fyll, lurveleven og ville sl\u00e5sskamper dagliglivet i bandet. Aggresjonsniv\u00e5et var s\u00e5 h\u00f8yt mellom gitarist Dave Davies og trommeslager Mick Avory at sistnevnte var millimeter unna \u00e5 drepe f\u00f8rstnevnte med en cymbal. P\u00e5 scenen, under en konsert.", "Responsen p\u00e5 oppf\u00f8rselen var fire \u00e5rs fagforenings-initiert bannlysing fra konsertscener i USA, i perioden da konkurrentene The Rolling Stones og The Who skapte sin posisjon som rockens ledende liveband.", "S\u00e5 hva skulle da The Kinks-sjef Ray Davies finne p\u00e5 i disse \u00e5rene?", "Han tenkte skit i USA og vendte blikket hjemover og bakover. Mens resten av popverdenen tenkte flower power, lsd og ungdomsrevolusjon, tenkte Ray Davies p\u00e5 livet i gamle dager p\u00e5 den trygge britiske landsbygda.", "The Kinks hadde ledet an i den britiske invasjonen med sin harde, energiske riffbaserte rock, men fra 1965 ble musikken stadig mer forfinet, tekstene stadig mer raffinert. Og for 50 \u00e5r siden i \u00e5r startet The Kinks' andre storhetstid, med singler som \u00abSunny Afternoon\u00bb, \u00abAutumn Almanac\u00bb, \u00abDead End Street\u00bb og selve mesterverket \u00abWaterloo Sunset\u00bb. De ga ut en trilogi med album som st\u00e5r igjen som b\u00e5de den mest og minst tidstypiske popmusikken midt p\u00e5 60-tallet.", "The Beatles med \u00abStrawberry Fields..\u00bb og \u00abSgt Pepper..\u00bb, Pink Floyd, The Move, Small Faces, og en rekke andre, skapte etter hvert erkebritisk psykedelisk popmusikk med troskyldig undring og leken barnlighet, men The Kinks gjorde det med et mer grunnleggende alvor. Ray Davies boret seg ned i britisk lynne og britisk historie - gjennom Village Green Preservation Society - et konseptuelt blikk p\u00e5 det klassisk britiske landsbyliv.", "LES OGS\u00c5: CD-boksen som favner hele Kinks platekarriere", "I 1969 \u00e5pnet USA seg igjen, Ray Davies brukte 70-tallet p\u00e5 gradvis str\u00f8mlinjeforming, fra surrete sjarmerende teatralsk underholdning via storstilte og ganske rare rockeopera-konsepter til The Kinks endte som et amerikansk-klingende stadionband med bra suksess p\u00e5 80-tallet.", "The Kinks er mitt personlige favorittband. Selv om disse to sidene rommer mye tekst, er temaet vanskelig \u00e5 avgrense. S\u00e5 fokuset blir p\u00e5 perioden fra 1966 til 1970.", "Albumene jeg kjenner best som album er egentlig de som kom etter at bandet forlot Pye Records i 1971. Jeg kjenner disse albumene som klart definerte enheter, blander dem ikke sammen. 60-tallet er mer komplisert, jeg h\u00f8rte og likte de st\u00f8rste hitene, men da jeg oppdaget bandet for alvor tidlig p\u00e5 70-tallet, var det ikke enkelt \u00e5 f\u00e5 tak i musikken fra ti\u00e5ret f\u00f8r. Pye ga heller ut samleplater enn \u00e5 gjenutgi de originale albumene.", "Utgangspunktet for at the Kinks ble favorittbandet, var samlealbumet \u00abGolden Hour of The Kinks\u00bb - en fantastisk samling med singlel\u00e5ter fra \u00abYou Really Got Me\u00bb i 1964 til \u00abApeman\u00bb i 1970, som plasserer Ray Davies der oppe med Paul McCartney, John Lennon, Bob Dylan og Lou Reed blant sin generasjons fremste l\u00e5tskrivere.", "S\u00e5 kom \u00abGolden Hour of Kinks vol. 2\u00bb, et album jeg har sett beskrevet som \u00aballe l\u00e5tene du pleide hoppe over p\u00e5 de f\u00f8rste Kinks-albumene samlet s\u00e5nn at du kan hoppe over alle p\u00e5 \u00e9n gang\u00bb. En nedtur som fikk meg til \u00e5 tro at den f\u00f8rste samlingen var alt en trengte fra The Kinks og 60-tallet.", "Men s\u00e5: Den tredje og doble Golden Hour-samlingen, to hele timer med musikk: \u00abLola, Percy And Apeman Come Face To Face With The Village Green Preservation Society ... Something Else!\u00bb, en tittel som p\u00e5 uelegant vis favner seks album - flere av dem var med i tiln\u00e6rmet helhet.", "Jeg fant ikke en d\u00e5rlig l\u00e5t blant de 44 p\u00e5 fire platesider, og jeg klarer enn\u00e5 ikke \u00e5 skille de tre sentrale \u00abswinging London\u00bb-albumene fra 1966 til 1968 fra hverandre. Selv om jeg har hatt originalalbumene i sikkert 30 \u00e5r n\u00e5, s\u00e5 er det dette massive samlealbumet som er min f\u00f8lelsesmessige referanse til l\u00e5tene.", "LES OGS\u00c5: Ray Davies er friskmeldt", "Jeg skrev patetiske fanbrev til The Kinks p\u00e5 70-tallet og er glad at disse brevene ikke ble forfattet i en digital tidsalder, at ingen kommer til \u00e5 f\u00e5 lese dem. Men verden er blitt mindre. Mens Ray Davies og lignende stjerners verden var milevis fra en norsk 15-\u00e5ring, har jeg dr\u00f8yt 40 \u00e5r etter Ray Davies i telefonlista p\u00e5 mobilen. Ikke at jeg kommer til \u00e5 bruke nummeret, men tilfredsstillelsen i at jeg faktisk har det, er stor.", "Jeg har opplevd The Kinks, og senere Ray Davies solo, en rekke ganger p\u00e5 konsert siden de f\u00f8rste gangene midt p\u00e5 70-tallet, og han har spilt flere ganger i Trondheim. Det st\u00f8rste konsert\u00f8yeblikket er nok \u00abStoryteller\u00bb-seansen p\u00e5 Rockefeller p\u00e5 sent 90-tall, de svakeste er Norwegian Wood-opptredenen i 1996 (aller siste The Kinks-konserten) og hans soloshow samme sted i 2015.", "LES OGS\u00c5: Glad, men sliten helt p\u00e5 Norwegian Wood", "Etter f\u00f8rste gang jeg \u00abpasset ham opp\u00bb etter Kinks-konserten p\u00e5 Rockefeller i 1992, har jeg m\u00f8tt ham flere ganger. En surrete britisk gentleman, en evig outsider. Jeg er blitt kastet ut fra bar med bror Dave og har delt en Dahls flaskepils med originaltrommis Mick Avory backstage i Olavshallen. Avory m\u00e5tte slutte i The Kinks fordi Ray m\u00e5tte velge mellom ham og Dave. Det er mange grunner til at det neppe blir ny gjenforeningen av The Kinks, 20 \u00e5r etter siste konsert, men en av dem er at Ray mener ikkeno' Kinks uten Avory, Dave mener ikkeno' Kinks med Avory. S\u00e5 der st\u00e5r n\u00e5 den.", "Ray Davies st\u00e5r ikke bare bak verdens flotteste popl\u00e5t \u00abWaterloo Sunset\u00bb, men ogs\u00e5 den nest fineste, vemodige \u00abDays\u00bb. En mer \u00abguilty pleasure\u00bb er den romantiske balladen \u00abMoments\u00bb fra det utskjelte filmmusikk-albumet \u00abPercy\u00bb (en film om en penistransplantasjon, jeg har sett den).", "LES OGS\u00c5: Er det lenge siden sist jeg spilte i Trondheim?", "Mitt st\u00f8rste Ray Davies-\u00f8yeblikk var da han ba meg foresl\u00e5 en l\u00e5t til turn\u00e9repertoaret i 2009, og jeg dro til med nettopp \u00abMoments\u00bb.", "- Oi. Ja, kanskje jeg skal pr\u00f8ve den, sa Ray - og det gjorde han. Ikke bare p\u00e5 konserten i Trondheim, men p\u00e5 hele turneen, og turneen \u00e5ret etter. Flere konsertversjoner finnes p\u00e5 Youtube. Tenk det. Han hadde ikke gjenoppdaget l\u00e5ten uten meg, en enkel Kinks-fan fra verdens utkant"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "c499c407b34cae4f90292f60f38cc9489b873720e95f46d5e0cb0c14e2adb834"}, {"field": "createtime", "value": "2016-11-26T06:16:32.000Z"}, {"field": "description", "value": "Mens andre britiske band regjerte USA midt p\u00e5 60-tallet, var The Kinks bannlyst fra \u00e5 holde konserter der. De holdt seg i stedet hjemme og skapte tidenes mest britiske og kanskje fineste popmusikk."}, {"field": "dominantimage", "value": "http://www.adressa.no/pluss/kultur/article13840237.ece/8yhn7/ALTERNATES/w980-default/Friis-Promo66"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d64a66f17fcdf85bd37b30c3d7a9e8fd4e0f9f1.jpg?593a881d"}, {"field": "dominantthumbnaildimensions", "value": "300x169"}, {"field": "heading", "value": "Bannlysingen ble en lykke -adressa.no"}, {"field": "id", "value": "7d64a66f17fcdf85bd37b30c3d7a9e8fd4e0f9f1"}, {"field": "keyword", "value": ["Fra tid til annen", "rockhistorie", "The Kinks", "Ray Davies", "Norwegian Wood"]}, {"field": "keywords", "value": "Fra tid til annen,rockhistorie,The Kinks,Ray Davies,Norwegian Wood"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": "the"}, {"field": "kw-entity", "value": ["the move", "youtube", "you really got me", "waterloo sunset", "mick avory", "the kinks", "bob dylan og lou reed", "olavshallen", "pink floyd", "moments", "else", "the rolling stones og the who", "percy and apeman come face to face with the village green preservation society", "golden hour of kinks", "autumn almanac", "the who", "rockefeller", "small faces", "storyteller", "the kinks mono collection", "the rolling stones", "beatles", "kinks", "dead end street", "pye records", "golden hour", "golden hour of the kinks", "dahls", "village green preservation society"]}, {"field": "kw-location", "value": ["days", "lola", "london", "trondheim"]}, {"field": "kw-pageclass", "value": "article"}, {"field": "kw-person", "value": ["sunny afternoon", "lou reed", "john lennon", "bob dylan", "dave davies", "strawberry fields", "norwegian wood", "ray davies", "paul mccartney"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13840237.ece/8yhn7/ALTERNATES/w980-default/Friis-Promo66"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bannlysingen ble en lykke"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/11/26/Bannlysingen-ble-en-lykke-13840265.ece"}, {"field": "pageclass", "value": ["article"]}, {"field": "publishtime", "value": "2016-11-26T06:14:16.000Z"}, {"field": "recs-articleid", "value": "13840265"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-11-26T06:14:16.000Z"}, {"field": "recs-rawtitle", "value": "Bannlysingen ble en lykke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Mens andre britiske band regjerte USA midt p\u00e5 60-tallet, var The Kinks bannlyst fra \u00e5 holde konserter der. De holdt seg i stedet hjemme og skapte tidenes mest britiske og kanskje fineste popmusikk."}, {"field": "thumbnail", "value": "http://content-thumbnail.cxpublic.com/content/thumbnail200x150/7d64a66f17fcdf85bd37b30c3d7a9e8fd4e0f9f1.jpg?593a881d"}, {"field": "thumbnailfullheightdimensions", "value": "200x3410"}, {"field": "timestamp", "value": "2017-06-09T11:35:57.000Z"}, {"field": "title", "value": "Lagde sin beste musikk mens han var bannlyst"}, {"field": "url", "value": "http://www.adressa.no/pluss/kultur/2016/11/26/Bannlysingen-ble-en-lykke-13840265.ece"}, {"field": "urlhash", "value": "7d64a66f17fcdf85bd37b30c3d7a9e8fd4e0f9f1"}], "score": 0.59291947, "siteId": "9222270286501375973", "id": "7d64a66f17fcdf85bd37b30c3d7a9e8fd4e0f9f1"}

