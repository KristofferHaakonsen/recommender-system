{"fields": [{"field": "modifiedtime", "type": "time", "value": "2013-05-27T09:48:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "knut langeland"}, {"field": "body", "value": ["Saken oppdateres.", "55-\u00e5ringene Terje Dregi og Truls Myrmehl kan ikke vente med \u00e5 sette \u00e5rene i vannet. To \u00e5r med forberedelser er inne i sin avsluttende fase. N\u00e5 tripper de ut\u00e5lmodig etter \u00e5 komme i gang.", "- Ja, det er egentlig det vi gleder oss mest til. \u00c5 komme i gang, sier de to \u00c5sane-karene.", "N\u00e5 er det bare en knapp uke igjen av ventetiden. Kommende l\u00f8rdag sj\u00f8setter de b\u00e5ten ved Lindesnes. Tre m\u00e5neder senere er det meningen at de skal treffe fj\u00e6resteinene et sted i n\u00e6rheten av Nordkapp.", "Det er temmelig n\u00f8yaktig to \u00e5r siden Truls tok mot til seg og l\u00f8ftet dr\u00f8mmen han hadde b\u00e5ret p\u00e5, frem i lyset. Terje trengte ingen betenkning. \"Jeg er med\", kom umiddelbart, og det kom fra hjertet. Et sted inni seg hadde han b\u00e5ret p\u00e5 den samme, litt spr\u00f8 dr\u00f8mmen, men uten \u00e5 v\u00e5ge \u00e5 lufte den. Den var liksom for vill til det.", "S\u00e5 var den ikke det likevel.", "Det har v\u00e6rt en lang vei fra spontan begeistring over en felles, men litt fjern dr\u00f8m, til alt n\u00e5 er klappet og klart og skal settes ut i livet. Forberedelsesfasen har handlet om alt fra kl\u00e6r og utstyr, til hjemtransport av b\u00e5ten. Fra fysisk fostring, til praktisk trening p\u00e5 sj\u00f8en. Fra sponsorjakt, til \u00e5 pr\u00f8ve utstyret i felten. Fra pur forventning, til skrekkblandet fryd.", "N\u00e5 er det bare \u00e5 sette i gang, la det st\u00e5 til, gi seg over til dr\u00f8mmen.", "- Vi er forberedt, men kanskje ikke p\u00e5 alle eventualiteter. Det kan man ikke v\u00e6re, sier Terje.", "Han og Truls har v\u00e6rt venner siden ten\u00e5rene. De m\u00f8ttes i Nj\u00f8rd Ro- og Kajakklubb den gangen den holdt til i Elsero i Sandviken. De var med da klubbanlegget i T\u00f8mmerv\u00e5gen i Eidsv\u00e5g ble bygget, og det er med det som utgangspunkt de har trent og forberedt seg til turen Norge p\u00e5 langs. Hver mandag, tirsdag og torsdag siden de fikk b\u00e5ten for et \u00e5r siden, har de v\u00e6rt p\u00e5 sj\u00f8en. I tillegg er det blitt noen helgeturer og styrketrening innend\u00f8rs.", "- Vi er ikke i superform, men bra trent. Men ingen form for trening kan erstatte lysten. Du m\u00e5 ha nok lyst til \u00e5 gj\u00f8re dette, og du m\u00e5 t\u00e5le \u00e5 ha det vondt. Lysten er den viktigste drivkraften, sier Terje og Truls.", "De innser at de er over sin f\u00f8rste ungdom, og de forst\u00e5r at de fort kan mistenkes for \u00e5 v\u00e6re rammet av en av de krisene middelaldrende menn har det med \u00e5 bli rammet av. Det avviser de p\u00e5 det mest bestemte.", "- Krisene ligger bak oss. Dette er en dr\u00f8m vi har hatt lyst til \u00e5 realisere. Og vi kan ikke vente s\u00e5 fryktelig mye lenger. Vi m\u00e5 gj\u00f8re det n\u00e5. Plutselig blir du l\u00e5k, analyserer Truls.", "B\u00e5ten, en Nordfjordf\u00e6ring bygget av Kristen Arnestad p\u00e5 Sandane, er spesialbygd og tilpasset de to roernes h\u00f8yde. Skroget er to millimeter tykkere enn p\u00e5 en vanlig Nordfjordf\u00e6ring, og fribordet er to cm h\u00f8yere. B\u00e5ten er 6,20 meter lang, like lang som en seks\u00e6ring. Tilpasningene er gjort for at b\u00e5ten skal t\u00e5le de p\u00e5kjenningene den vil bli utsatt for underveis.", "- Det er en solid b\u00e5t, litt tregere enn for eksempel en Oselver, men den siste halve knopen er ikke viktig for oss. Vi har nitti dager til disposisjon. Det er i utgangspunktet bra med tid. Vi skal ikke sette rekord og h\u00e5per \u00e5 f\u00e5 tid til litt mer enn bare \u00e5 ro. Stoppe og klatre opp p\u00e5 et fjell, for eksempel.", "Terje og Truls er ikke de f\u00f8rste som ror de dr\u00f8yt 200 milene langs norskekysten. Likevel slutter de seg til en noks\u00e5 eksklusiv, liten gjeng, og de aller fleste av dem har valgt \u00e5 begynne turen i nord. \u00c5sane-karene synes det er logisk \u00e5 gj\u00f8re turen s\u00f8rfra.", "- P\u00e5 den m\u00e5ten tar vi sommeren med oss nordover. Jeg innbiller meg at 1. juni i Finnmark kan v\u00e6re temmelig sur, sier Truls.", "Det blir nok ikke bare solskinnsdager og fl\u00f8yel p\u00e5 turen nordover heller. De to kameratene er ogs\u00e5 innstilt p\u00e5 at vennskapet kan bli satt p\u00e5 pr\u00f8ve n\u00e5r de skal v\u00e6re sammen hver dag i tre m\u00e5neder p\u00e5 et ganske begrenset areal og med liten mulighet for alenetid. Forberedelsene har ogs\u00e5 handlet om det. \u00c5 t\u00e5le hverandre og vise toleranse, men ogs\u00e5 om \u00e5 gi beskjed, heller enn \u00e5 samle opp frustrasjon og irritasjon.", "- Vi m\u00e5 v\u00e6re \u00e6rlige med hverandre, og hver eneste dag m\u00e5 vi snakke gjennom ting og lufte ut, slik at vi unng\u00e5r un\u00f8dvendig slitasje, sier Terje og Truls.", "Det er en egotrip de n\u00e5 er klare for \u00e5 legge ut p\u00e5, det vedg\u00e5r de glatt. Med seg hjemmefra har de sine respektives kanskje ikke uforbeholdne velsignelse, men iallfall et hjertelig lykke p\u00e5 reisen.", "- De synes det blir litt lenge borte hjemmefra, men de st\u00f8tter oss og synes det er rett \u00e5 strekke seg etter dr\u00f8mmen. For oss ligger forholdene til rette n\u00e5. Ungene er store, og vi er enn\u00e5 i stand til \u00e5 gjennomf\u00f8re det. En gang i livet m\u00e5 man kunne unne seg en egotrip som denne, sier Terje Dregi og Truls Myrmehl."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "6a4dbfa0cb0ea9ea506e923fdf35dd2820bb76e4cde46d421f62c7651315286d"}, {"field": "createtime", "value": "2017-02-07T21:16:36.000Z"}, {"field": "description", "value": "De sier de har 50-\u00e5rskrisen bak seg. Foran dem ligger eventyret, dr\u00f8mmen, lengselen. Norskekysten fra Lindesnes til Nordkapp."}, {"field": "dominantimage", "value": "http://www.adressa.no/incoming/article7634281.ece/ALTERNATES/w980-default/RO2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28538acf5f6c7a7a06dffaa2e73a06c536bd3846.jpg?596f0f9a"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmen om norskekysten -adressa.no", "Felles dr\u00f8m", "Godt forberedt", "Sj\u00f8vante kamerater", "Spesialtilpasset b\u00e5t", "Tid til mer enn \u00e5 ro", "M\u00e5 lufte frustrasjoner", "Egotrip"]}, {"field": "id", "value": "28538acf5f6c7a7a06dffaa2e73a06c536bd3846"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "hobbies-and-interests"}, {"field": "kw-concept", "value": ["b\u00e5t", "dr\u00f8m", "trent"]}, {"field": "kw-entity", "value": ["t\u00f8mmerv\u00e5gen", "kajakklubb", "nj\u00f8rd ro", "terje dregi og truls myrmehl", "truls", "terje og truls", "elsero", "\u00e5sane", "oselver", "eidsv\u00e5g", "terje", "nordfjordf\u00e6ring"]}, {"field": "kw-location", "value": ["nordkapp", "lindesnes", "sandane", "finnmark", "norge", "sandviken"]}, {"field": "kw-pageclass", "value": "article"}, {"field": "kw-person", "value": ["kristen arnestad", "terje dregi", "truls myrmehl"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article7634281.ece/ALTERNATES/w980-default/RO2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmen om norskekysten"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7634331.ece"}, {"field": "pageclass", "value": ["article"]}, {"field": "publishtime", "value": "2013-05-27T09:42:36.000Z"}, {"field": "recs-articleid", "value": "7634331"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-05-27T09:42:36.000Z"}, {"field": "recs-rawtitle", "value": "Dr\u00f8mmen om norskekysten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "De sier de har 50-\u00e5rskrisen bak seg. Foran dem ligger eventyret, dr\u00f8mmen, lengselen. Norskekysten fra Lindesnes til Nordkapp."}, {"field": "thumbnail", "value": "http://content-thumbnail.cxpublic.com/content/thumbnail200x150/28538acf5f6c7a7a06dffaa2e73a06c536bd3846.jpg?596f0f9a"}, {"field": "thumbnailfullheightdimensions", "value": "200x1609"}, {"field": "timestamp", "value": "2017-07-19T07:51:54.000Z"}, {"field": "title", "value": "Dr\u00f8mmen om norskekysten"}, {"field": "url", "value": "http://www.adressa.no/sport/sprek/article7634331.ece"}, {"field": "urlhash", "value": "28538acf5f6c7a7a06dffaa2e73a06c536bd3846"}], "score": 0.65334326, "siteId": "9222270286501375973", "id": "28538acf5f6c7a7a06dffaa2e73a06c536bd3846"}

