{"fields": [{"field": "modifiedtime", "type": "time", "value": "2012-04-23T12:45:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi hadde lyst til \u00e5 gj\u00f8re en vri p\u00e5 den tradisjonelle julematen. Mesterkokk Sven Davidsen ble satt p\u00e5 oppgaven. Han har en tid eksperimentert med nye m\u00e5ter \u00e5 bruke \u00f8l i maten p\u00e5, og tok p\u00e5 strak arm utfordringen med \u00e5 anvende nye ingredienser for \u00e5 f\u00e5 frem andre smaksopplevelser i \u00e5rets julemat. Davidsens l\u00f8sning ble \u00e5 ta bruk forskjellige varianter av \u00e5rstidens mest tradisjonsrike drikke, jule\u00f8let. Hvorfor ikke her? - Det har ikke v\u00e6rt s\u00e5 vanlig i faget \u00e5 bruke \u00f8l i maten i Norge. Kanskje litt i sammenheng med viltmat, som finnebiff. I Tyskland og Italia er det imidlertid langt mer vanlig med \u00f8l i maten, s\u00e5 hvorfor ikke her, sp\u00f8r Davidsen. Som huskokk ved E.C. Dahls bryggeri har han hatt de aller beste forutsetninger for \u00e5 utforske nye smaksvarianter. - Dette er nok nytt for mange. Imidlertid tror jeg stadig flere kokker n\u00e5 fors\u00f8ker seg frem med \u00f8l i maten. Selv begynte jeg \u00e5 pr\u00f8ve det ut for alvor for tre \u00e5r siden. Men allerede da jeg drev restaurant i Nord-Norge i tolv \u00e5r p\u00e5 70- og 80-tallet \u00e5r hadde jeg ofte \u00f8l i gryta n\u00e5r jeg laget finnebiff. Det ga en ny smak som var god, forteller mesterkokken som ikke nok kan skamrose sjyen man f\u00e5r ut av marinering, damping eller koking hvor \u00f8l er brukt som en av ingrediensene. Ekstra fyldig smak P\u00e5 kj\u00f8kkenet st\u00e5r gryta med finnebiff og putrer p\u00e5 komfyren. Davidsen er rett som det er bortom og heller i en liten skvett julebayer. Den gj\u00f8r at smaken blir ekstra fyldig og fin. Tidligere har han brukt bokk\u00f8l, fin variant det ogs\u00e5. Til reinsdyr m\u00e5 det v\u00e6re noe som er m\u00f8rkt og kraftig. Forretten han anbefaler er gravet \u00f8rret krydret med estragon og einerb\u00e6r. Men i stedet for cognac eller sherry, har Sven Davidsen alts\u00e5 brukt jule\u00f8l under gravingprosessen. Erfaringen er at fisken blir m\u00f8rere av det. - Med cognac bruker du bare et par-tre skjeer. Her lar du hele fisken ligge i laken. Det p\u00e5virker b\u00e5de farve, konsistens, lukt og smak. F\u00f8rst eineb\u00e6r, estragon og annet krydder, deretter et d\u00f8gn i \u00f8let, forklarer Davidsen. Lekkert er det, og fisken han b\u00e6rer frem smelter p\u00e5 tunga. M\u00f8rere fisk har vi sjelden smakt. Men det er viktig \u00e5 ikke bruke for tjukt \u00f8l her, advarer Davidsen. En lys utgave er best. Sild med multer Mellomrettene blir kryddersild marinert i jule\u00f8l, en variant med multer (!), en annen med purrel\u00f8k, egg og r\u00f8dl\u00f8k. Silden har f\u00e5tt fire timer i \u00f8let. Det er akkurat nok til at sildesmaken og s\u00e6rpreget er beholdt. Kombinasjonen med multer er original og spennende. S\u00e5 g\u00e5r vi l\u00f8s p\u00e5 kj\u00f8ttrettene. Pinnekj\u00f8tt dampet i jule\u00f8l viser f\u00e5rekj\u00f8ttet med et nytt farvespekter. M\u00f8rkere farve, herlig duft. Kj\u00f8ttet dampes enten p\u00e5 rist eller trepinner. Til to kilo pinnekj\u00f8tt brukes en flaske jule\u00f8l og tilsvarende mengde vann. Men pass p\u00e5 \u00e5 etterfylle, med jule\u00f8l fordamper vesken raskere enn ellers. Sjyen som blir igjen er super. Elgstek er neste variant. Marinert i bokk\u00f8l i et d\u00f8gn. Timian, rosmarin, sjalottl\u00f8k, purre og selleri gir kraftig god gr\u00f8nnsaksmak i marinaden. En stek p\u00e5 halvannen kilo trenger halvannen time i ovnen p\u00e5 190 grader, etter at den f\u00f8rst er brunet i stekepanne. Fyll p\u00e5 med marinadesjy underveis. Restene lager du saus av. Reduser f\u00f8rst sjyen ved koking, avrund deretter med r\u00f8mme og fl\u00f8te. Fortreffelig! Det er s\u00e5 vi nesten ikke orker \u00e5 g\u00e5 l\u00f8s p\u00e5 finnebiffen, som f\u00f8rst er stekt fint brun i panna, deretter kokt i kasserolle i bortimot trekvart time. Underveis m\u00e5 man fylle etter med 2/3 vann og 1/3 julebayer. Og la gjerne gryta st\u00e5 og sm\u00e5kose seg litt etter jevningen. \u00abGullstoff\u00bb til sausen Svineribba har Davidsen marinert i en blanding av jule\u00f8l, sjalottl\u00f8k, selleri og helpepper. Minst fire timer, gjerne litt lenger, det t\u00e5ler den med hell. Krydres s\u00e5 med salt og nymalt sort pepper, f\u00f8r den sm\u00f8res inn med honning og dijonsennep. S\u00e5 f\u00e5r den godgj\u00f8re seg p\u00e5 rist i ovnen i halvannen time, med marinaden i en form under. Kj\u00f8ttsjyen som renner av ribben setter en ekstra spiss p\u00e5 marinaden. \u00abGullstoff\u00bb \u00e5 lage saus av, som mesterkokk Davidsen uttrykker det. Kalkunfilet n\u00e5, for den som liker lysere og lettere kj\u00f8tt. Julebrygg er valgt til marinaden, igjen med timian, rosmarin, sjalottl\u00f8k, salt og pepper. Fire timer b\u00f8r v\u00e6re nok. S\u00e5 krydres kj\u00f8ttet med pestoblanding og sm\u00f8res inn med salt og pepper. 190 grader p\u00e5 ovnen, 30 minutters steketid, da er kalkunkj\u00f8ttet gyldent og spr\u00f8 utenp\u00e5, lyst og fint inni. Skj\u00e6r filetene opp i hele skiver f\u00f8r servering. N\u00e5r den r\u00f8kte svinekammen kommer p\u00e5 fatet f\u00e5r vi en a-ha-opplevelse. For sannelig har ikke jule\u00f8let tatt bort mye av den sterke r\u00f8yksmaken som mange reagerer p\u00e5 i slikt kj\u00f8tt. Ingen problemer med \u00e5 la svinekammen ligge et d\u00f8gn i \u00f8let. - Jo, kj\u00f8ttet er nok blitt rundene og bedre p\u00e5 smak etter denne behandlingen, kommenterer Davidsen. Ingen gl\u00f8delampe Som pakker svinekammen inn i folie og legger den i stekeform i ovnen i 50-60 minutter, p\u00e5 190-200 grader. Deretter glaseres kj\u00f8ttet med appelsinmarmelade, f\u00f8r det legges tilbake i overvarme slik at det blir gyllent og fint. - Ikke noe gl\u00f8delampe, takk. Jeg liker ikke juks, fastsl\u00e5r mesterkokken. Som vet at mange bruker sukker eller melis til glaseringen. Men marmelade er etter hans mening enda bedre. T\u00f8r vi s\u00e5 si det, etter all denne maten, at kaken overg\u00e5r det meste? For det gj\u00f8r den. Bl\u00f8tkakebunn (sukkerbr\u00f8d) delt i tre, dynket godt med bokk\u00f8l og fruktsaft (p\u00e6re, fersken eller ananas etter smak) i blandingsforholdet 50/50. Fyll s\u00e5 med bj\u00f8rneb\u00e6r og fl\u00f8tekrem i bunnlaget, vaniljekrem og bj\u00f8rneb\u00e6r i neste, og avslutt med kremfl\u00f8te og multer p\u00e5 toppen. Bokk\u00f8let setter en spesiell smak p\u00e5 kaka, gir oss en fyldig ny og annerledes smaksopplevelse. Med bokk\u00f8l eller jule\u00f8l klasse F, i \u00abverste\u00bb fall et glass portvin som drikke til, blir dette den perfekte avslutning p\u00e5 et originalt, men smakfullt julem\u00e5ltid."]}, {"field": "category0", "value": "arkiv"}, {"field": "contenthash", "value": "97a9353d9005db47371b71ac29af71e3df747ae5eddeefddff891b19fa0e7300"}, {"field": "createtime", "value": "2017-03-22T18:32:13.000Z"}, {"field": "description", "value": "\u00d8rret gravet i jule\u00f8l, svineribbe marinert i julebrygg og bokk\u00f8lkake med multer."}, {"field": "dominantimage", "value": "http://www.adressa.no/incoming/article1080812.ece5/ALTERNATES/w980-default/ver2%20jule%C3%B8l98b"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fe5bcaf618b85ac5651407387e400075004f2b91.jpg?58d2c32d"}, {"field": "dominantthumbnaildimensions", "value": "300x169"}, {"field": "heading", "value": "Ny vri p\u00e5 julematen -adressa.no"}, {"field": "id", "value": "fe5bcaf618b85ac5651407387e400075004f2b91"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-concept", "value": ["ekstra fyldig", "smak", "maten", "marinert", "bokk\u00f8l", "fin", "halvannen time", "jule\u00f8l", "kj\u00f8tt"]}, {"field": "kw-entity", "value": ["mellomrettene", "tyskland og italia", "svineribba"]}, {"field": "kw-location", "value": ["nord-norge", "norge"]}, {"field": "kw-pageclass", "value": "article"}, {"field": "kw-person", "value": "sven davidsen"}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1080812.ece5/ALTERNATES/w980-default/ver2%20jule%C3%B8l98b"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny vri p\u00e5 julematen"}, {"field": "og-type", "value": "article"}, {"field": "og-url", "value": "http://www.adressa.no/arkiv/article82083.ece"}, {"field": "pageclass", "value": ["article"]}, {"field": "publishtime", "value": "2002-12-01T13:29:30.000Z"}, {"field": "recs-articleid", "value": "2600138"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2002-12-01T13:29:30.000Z"}, {"field": "recs-rawtitle", "value": "Ny vri p\u00e5 julematen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "\u00d8rret gravet i jule\u00f8l, svineribbe marinert i julebrygg og bokk\u00f8lkake med multer."}, {"field": "thumbnail", "value": "http://content-thumbnail.cxpublic.com/content/thumbnail200x150/fe5bcaf618b85ac5651407387e400075004f2b91.jpg?58d2c32d"}, {"field": "thumbnailfullheightdimensions", "value": "200x1238"}, {"field": "timestamp", "value": "2017-03-22T18:32:13.000Z"}, {"field": "title", "value": "Ny vri p\u00e5 julematen"}, {"field": "url", "value": "http://www.adressa.no/arkiv/article82083.ece"}, {"field": "urlhash", "value": "fe5bcaf618b85ac5651407387e400075004f2b91"}], "score": 0.57812285, "siteId": "9222270286501375973", "id": "fe5bcaf618b85ac5651407387e400075004f2b91"}

