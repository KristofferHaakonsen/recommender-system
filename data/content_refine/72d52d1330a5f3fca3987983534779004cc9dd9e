{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["terje andersen", "adresseavisen / f\u00e6drelandsvennen"]}, {"field": "body", "value": ["Saken oppdateres.", "Ferie i bobil er topp. Friheten er stor og du kan f\u00e5 opplevelser som f\u00e5 andre fordi du har alt med deg, sier en entusiastisk Rune R\u00f8in\u00e5s.", "N\u00e5 er det ikke s\u00e5 rart at R\u00f8in\u00e5s er entusiastisk, som sjef for utleievirksomheten til S\u00f8rlandets Caravansenter i Grimstad er han programforpliktet til \u00e5 like denne ferieformen. Men sp\u00f8r du en hvilken som helst bobileier om hvordan det er \u00e5 feriere i disse rullende hyttene, s\u00e5 svarer de nesten uten unntak p\u00e5 samme m\u00e5te: Det er helt topp!.", "Dyrt \u00e5 kj\u00f8pe", "De fleste vil nok vegre seg for \u00e5 kj\u00f8pe egen bobil. Prisene varierer fra 500.000 kroner for minste og enkleste utgave til langt over en million kroner for topputgavene. Ikke alle ser seg tjent med \u00e5 ha en s\u00e5pass stor og dyr bil st\u00e5ende for \u00e5 benytte den i forholdsvis begrenset omfang. For de store bilene kan i praksis ikke brukes til og fra jobben eller annen dagligdags kj\u00f8ring.", "Dermed skulle man tro at leiemarkedet ville v\u00e6re ganske stort i Norge, b\u00e5de med tanke p\u00e5 bruk her hjemme og ikke minst for turer utenlands. Men slik er det ikke.", "\u2013 Nei, utleie er vanskelig i Norge fordi sesongen er s\u00e5 kort. I praksis er den fra skoleferiens start og ut august.. Da kunne vi hatt ti biler utleid hele tida. Men resten av \u00e5ret er utleiemarkedet nesten d\u00f8dt, sier Rune R\u00f8in\u00e5s.", "Mange selskaper", "Selv om sesongen er kort er det likevel ganske mange selskaper i Norge som driver med utleie av bobiler. R\u00f8in\u00e5s antar at det norske markedet omfatter et par hundre biler. I tillegg er det mange private som leier ut sin egen bobil n\u00e5r de ikke selv skal bruke den.", "Leier du her hjemme hos din lokale bobilforhandler, kan du kj\u00f8re hvor du vil. Det er ingen restriksjoner i forhold til at turen ikke m\u00e5 g\u00e5 utenfor Norge eller bare i Skandinavia. Med leid bobil ligger Europa for dine f\u00f8tter. Men restriksjoner p\u00e5 kj\u00f8relengde inkludert i leieprisen gj\u00f8r at de fjerneste feriem\u00e5l blir litt uaktuelle. Bor du for eksempel i Trondheim bruker du opp over 500 km bare p\u00e5 \u00e5 komme til Oslo der du kanskje skal ta ferje til Danmark eller Tyskland. Ligger begrensningen p\u00e5 300 km per leiedag kan du selv regne ut hvor langt ut kan komme.", "Tusenlappene flyr fort n\u00e5r du leier bobil, det gjelder enten du leier her hjemme eller i utlandet. For en bil med seks seter og et tilsvarende antall sengeplasser, m\u00e5 du regne mellom 15 000 og 20 \u00bf000 kroner for 14. dager. S\u00f8rlandets Caravansenter i Grimstad tar 17 700 kroner for en slik bil i to uker i h\u00f8ysesongen med 4000 km kj\u00f8relengde inkludert. Tenker du \u00e5 bruke ferje til Danmark, for eksempel mellom Kristiansand og Hirtshals, m\u00e5 du plusse p\u00e5 reisebudsjettet med nesten 10 000 kroner! S\u00e5 mye krever Color Line i en weekend i juli fordi bilen er lang, over 6 meter, og over 3 meter h\u00f8y.", "Momsfritt", "Et lite lyspunkt i dette pengesluket: Leier du i en by med ferjeforbindelse direkte til utlandet, noe de fleste norske stor byer har (Sorry Trondheim!), kan momsen p\u00e5 leieprisen trekkes fra. Staten gir, utrolig nok, 25 pst rabatt p\u00e5 bruk av leid bobil i utlandet!", "Med slike priser p\u00e5 tjenesten, vil mange se seg om etter leiemuligheter i utlandet. Og her er utvalget enormt ganske enkelt fordi sesongen varer 52 uker hvert eneste \u00e5r. Utleie av bobil er tyskernes domene. Ikke s\u00e5 underlig n\u00e5r vi ser hvor mange bobiler med tyske skilt som kj\u00f8rer p\u00e5 norske veier om sommeren. Men til tross for stor konkurranse og stort utvalg, er ikke prisene noe s\u00e6rlig lavere enn i Norge. Samme bil som du kan leie i Grimstad for 17 700 kroner skal tyske DME ha 18 250 kroner for ut fra Frankfurt, fri kj\u00f8relengde inkludert.", "\u2013 Jo, jo, tenker du, \u2013 men s\u00e5 slipper jeg den r\u00e5dyre ferjebilletten. Mon det. Velger du \u00e5 kj\u00f8re egen bil til Frankfurt koster det tusenvis av kroner p\u00e5 ferja uansett, bensin og kanskje en overnatting for familien kommer i tillegg. Du kan fly til Frankfurt, billigste fra Torp til Frankfurt-Hahn med Ryanair koster ca 5500 kr tur/retur for en familie p\u00e5 fire. Legg s\u00e5 til transport fra flyplassen i Hahn inn til utleiestasjonen i Frankfurt. SAS vil v\u00e6re uaktuell for de fleste, i juli skal f.eks v\u00e5rt nasjonale flyselskap ha over 30.000 kroner for \u00e5 frakte en familie p\u00e5 to voksne og to barn tur/retur Kristiansand \u2013 Frankfurt-Main. Det var i allefall prisen som ble oppgitt ved et s\u00f8k p\u00e5 SAS/Braathens egen hjemmeside.", "Selvsagt finnes det andre muligheter. Charterselskapene selger rimelige flybilletter til sine destinasjoner, men s\u00e5 sp\u00f8rs det da om det er muligheter for \u00e5 leie bobil akkurat der.", "Mye bagasje", "\u2013 Fordelen med bobil er at du kan ha med mye bagasje og utstyr til ferien, det v\u00e6re seg sykler, seilbrett eller andre ting. Disse mulighetene forsvinner jo n\u00e5r man skal leie bobil i utlandet og fly til for eksempel Tyskland, sier Rune R\u00f8in\u00e5s.", "\u2013 Er det noen formelle ting man m\u00e5 tenke p\u00e5 f\u00f8r man leier?", "\u2013 Egentlig ikke. De aller fleste bobiler veier under 3,5 tonn og har f\u00e6rre enn syv sitteplasser. Der med kan alle med vanlig f\u00f8rerkort kj\u00f8re en slik bil, sier R\u00f8in\u00e5s.", "I leieprisen er vanlig bilforsikring inkludert, men egenandelen ved skade er blodige 6000 kroner hos Rune R\u00f8in\u00e5s. \u00c5rsaken er at det er vanskelig \u00e5 tegne ordin\u00e6re forsikringer p\u00e5 slike utleiebiler.", "Riften om utleiebobilene er stor i h\u00f8ysesongen, det gjelder b\u00e5de i Norge og i utlandet. Derfor b\u00f8r du v\u00e6re ute i god tid med bestilling. F\u00f8r kontrakten er endelig m\u00e5 det betales et depositum som varierer noe fra selskap til selskap. S\u00f8rlandets Caravansenter krever 6000 kroner, tilsvarende egenandelen ved skade, de tyske utleierne som DME og Hymer, krever 1000 Euro i depositum, i dag er det ca 8300 kroner.", "Ferdig utstyrt", "Norske utleiere leverer bilene med kj\u00f8kkenutstyr, i utlandet m\u00e5 du bestille dette ekstra. Hos DME kan du f\u00e5 leie senget\u00f8y og h\u00e5ndkl\u00e6r, campingstoler, bord, osv.", "N\u00e5r du s\u00e5 skal levere bilen fra deg etter ferien skal dieseltanken v\u00e6re full, septiktanken tom og bilen ren inn- og utvendig. Utleieselskapene vil helst slippe \u00e5 utf\u00f8re disse tjenestene, derfor tar de r\u00e5dyrt betalt dersom de blir n\u00f8dt. Opptil 1000 kroner bare for \u00e5 t\u00f8mme toaletttanken, 1000 kroner for innvendig vask og mellom 500 og 1000 kroner for \u00e5 vaske bilen utvenendig.", "\u2013 Vi setter prisene h\u00f8yt for \u00e5 tvinge kundene til \u00e5 gj\u00f8re det selv. Vi vil ha bilene inn og fort ut igjen. Vi taper tid og penger hvis vi skal drive vaskeservice ogs\u00e5, sier Rune R\u00f8in\u00e5s."]}, {"field": "category0", "value": "bil"}, {"field": "contenthash", "value": "9dfde07d04071eb077a6bffe29a3d429dda8c52cd815c0ee44eff83957280521"}, {"field": "createtime", "value": "2015-04-05T22:30:18.000Z"}, {"field": "description", "value": "Ferie i bobil gir stor frihet. Men skal du leie m\u00e5 du bl\u00f8 for friheten."}, {"field": "dominantimage", "value": "http://www.adressa.no/incoming/article1130935.ece5/ALTERNATES/w980-default/REISE-bobil-hoved"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72d52d1330a5f3fca3987983534779004cc9dd9e.jpg?588fa946"}, {"field": "dominantthumbnaildimensions", "value": "300x169"}, {"field": "heading", "value": "Bobil-frihet koster flesk -adressa.no"}, {"field": "id", "value": "72d52d1330a5f3fca3987983534779004cc9dd9e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-company", "value": "hymer"}, {"field": "kw-concept", "value": ["bobil", "kroner", "bil", "leid bobil", "leie"]}, {"field": "kw-entity", "value": ["euro", "color line", "skandinavia", "s\u00f8rlandets caravansenter", "frankfurt-hahn", "kristiansand og hirtshals", "frankfurt", "sorry trondheim", "ryanair", "hahn", "torp"]}, {"field": "kw-location", "value": ["grimstad", "europa", "kristiansand", "oslo", "tyskland", "danmark", "norge"]}, {"field": "kw-pageclass", "value": "article"}, {"field": "kw-person", "value": "rune r\u00f8in\u00e5s"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1130935.ece5/ALTERNATES/w980-default/REISE-bobil-hoved"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bobil-frihet koster flesk"}, {"field": "og-type", "value": "article"}, {"field": "og-url", "value": "http://www.adressa.no/bil/article434281.ece"}, {"field": "pageclass", "value": null}, {"field": "publishtime", "value": "2005-02-19T04:00:12.000Z"}, {"field": "recs-articleid", "value": "2150798"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2005-02-19T04:00:12.000Z"}, {"field": "recs-rawtitle", "value": "Bobil-frihet koster flesk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Ferie i bobil gir stor frihet. Men skal du leie m\u00e5 du bl\u00f8 for friheten."}, {"field": "thumbnail", "value": "http://content-thumbnail.cxpublic.com/content/thumbnail200x150/72d52d1330a5f3fca3987983534779004cc9dd9e.jpg?588fa946"}, {"field": "thumbnailfullheightdimensions", "value": "200x2227"}, {"field": "timestamp", "value": "2017-01-30T20:59:50.000Z"}, {"field": "title", "value": "Bobil-frihet koster flesk"}, {"field": "url", "value": "http://www.adressa.no/bil/article434281.ece"}, {"field": "urlhash", "value": "72d52d1330a5f3fca3987983534779004cc9dd9e"}], "score": 0.7007806, "siteId": "9222270286501375973", "id": "72d52d1330a5f3fca3987983534779004cc9dd9e"}

