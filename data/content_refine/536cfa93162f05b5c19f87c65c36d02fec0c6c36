{"fields": [{"field": "modifiedtime", "type": "time", "value": "2015-02-10T10:15:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kai kristiansen"}, {"field": "body", "value": ["Saken oppdateres.", "L\u00f8rdag skrev kulturredakt\u00f8r i Adresseavisen Stian Wallum kommentaren \u00abKan vi tro p\u00e5 glasnost i rockebyen?\u00bb. Tema var splittelsen og mangelen p\u00e5 samarbeid i byens musikkmilj\u00f8, i lys av gjennomf\u00f8ringen av Trondheim Calling forrige helg.", "\u00abMainstream og undergrunn kolliderer kontinuerlig i kulturbransjen. Rockmilj\u00f8et i Trondheim er en god skueplass for nye versjoner av kulturkollisjoner og mistillitens ulike manifestasjoner\u00bb, skrev Wallum.", "LES KOMMENTAREN HER  (Pluss-sak)", "Kommentaren ble hyppig delt i sosiale medier og fikk mange \u00ablikes\u00bb, men den fikk ogs\u00e5 flere til \u00e5 reagere. I et \u00e5pent brev delt p\u00e5 Facebook i dag, kaller plateselskapet Riot Factory kommentaren for et \u00abbomskudd\u00bb.", "\u00abHvor kommer disse p\u00e5standene fra? Dette er milevis fra beskrivelser vi kjenner oss igjen i\u00bb, skriver Stian Svarva Denstad, Arne Slomann Johannesen og Jonny Hanger von Humstad i Riot Factory.", "\u2013 Vi reagerer spesielt p\u00e5 p\u00e5standen om at det er splid i musikkmilj\u00f8et i byen, med to definerte fronter i stedet for samarbeid. Dette er p\u00e5stander vi ikke kjenner oss igjen i. Det er ingen splid i musikkmilj\u00f8et vi er en del av, sier Stian Svarva Denstad.", "\u2013 Basert p\u00e5 de relasjonene vi har med band \u2013 gjennom Trondheim Calling, Pstereo, Polar Artist, Kakao Musikk, Tempo, Brukbar/Bl\u00e6st, Byscenen, Feminalen og mange andre \u2013 har vi heller motsatt inntrykk: det er lenge siden tonen har v\u00e6rt s\u00e5 \u00e5pen og vennskapelig som n\u00e5. Vi opplever at vi har et musikkmilj\u00f8 der folk er opptatt av mer enn seg og sitt, uten at de n\u00f8dvendigvis forventer \u00e5 f\u00e5 noe tilbake.", "Denstad sier det er riktig at det er en avstand mellom de unge og de mer etablerte artistene, men avviser at det er en splid.", "\u2013 Det handler om at de oppvoksende musikerne har et \u00f8nske om \u00e5 finne sitt eget uttrykk, bli selvstendige. Tr\u00f8nderrock har v\u00e6rt viktig, men musikere i 20-\u00e5ra har ikke et n\u00e6rt forhold til tr\u00f8nderrock. Mange av musikerne i Trondheim kommer ogs\u00e5 fra andre kanter av landet. Vi har en dyp respekt for kulturhistorien, men de som vokser opp n\u00e5 m\u00e5 skape sin egen identitet, sier han.", "I kommentarfeltet er det mange som mener Wallums analyse er riktig. Kan ulike milj\u00f8er ha ulik opplevelse av om det finnes en slik splittelse?", "\u2013 Det tror jeg definitivt. Men jeg har fulgt med i kommentarfeltet, og registrerer at det er ganske h\u00f8y snittalder. Mange av de som kommenterer var aktive musikere p\u00e5 90-tallet.", "Denstad synes kommentaren er urettferdig overfor Trondheim Calling og prosjektleder Thomas Ryjord.", "\u2013 Vi f\u00f8ler at Trondheim Calling og Thomas blir litt trampet p\u00e5. Thomas har v\u00e6rt veldig viktig for det unge, uetablerte musikkmilj\u00f8et, og Trondheim Calling har st\u00e5tt i sentrum for den oppblomstringen Trondheim har opplevd som musikkby de siste fem \u00e5rene. Tidligere lo Oslo-milj\u00f8et av oss, og b\u00e5de regionale og nasjonale skrev at det ikke kom noen interessante band fra Trondheim. N\u00e5 drar Oslo-pressen heller til Trondheim Calling enn p\u00e5 Bylarm.", "\u2013 Trondheim Calling har v\u00e6rt startpunktet for en ny generasjon musikere fra byen, sier Denstad.", "Thomas Ryjord hadde ikke anledning til \u00e5 kommentere saken mandag, men skriver p\u00e5 Facebook at han mener Wallum \u00abmaler et litt utdatert bilde av hvordan musikkmilj\u00f8ene i Trondheim jobber om dagen\u00bb og videre at han stiller seg kritisk til kildebruken:", "\u00abEt veldig uskyldig sleivspark fra Skjalg Raaen (som han selv har forklart at han ikke la s\u00e5 mye i) om at han synes folk er for d\u00e5rlige til \u00e5 samarbeide i Trondheim har blitt ivrig sitert av Adresseavisen for \u00e5 bygge opp under en ellers helt udokumentert p\u00e5stand om d\u00e5rlig samarbeid og \u00abklikkdannelser\u00bb i byen. Det har blitt til \u00abproblemene med klimaet i rockemilj\u00f8et\u00bb. Here we go again\u00bb.", "Ryjord skriver videre at \u00abnesten samtlige musikkselskap og musikkorganisasjoner i Trondheim og Tr\u00f8ndelag har v\u00e6rt involvert i skapelsen av Trondheim Calling\u00bb, og at over 200 deltakere var invitert til \u00e5 sy sammen og gjennomf\u00f8re festivalens seminarprogram.", "\u00abDet er et stort felleskap bak, ikke en liten klikk\u00bb, skriver han.", "Stian Wallum sier han med kommentaren \u00f8nsket \u00e5 ytre en litt overrasket oppgitthet rundt den fraksjoneringen som piplet frem i sosiale medier rundt lanseringen av \u00c5ge-konserten i Royal Albert Hall, blant annet fra prosjektlederen i Trondheim Calling.", "\u2013 Det ble for meg tegn p\u00e5 at gamle skillelinjer fremdeles er virksomme, sier han.", "Kommentaren ble beh\u00f8rig kommentert og delt i helga av folk som mener den traff med analysen. Og den f\u00e5r n\u00e5 motb\u00f8r fra flere hold som mener den er skivebom og setter Trondheim Calling i et urettferdig negativt lys.", "\u2013 Den polariserte mottakelsen tyder p\u00e5 ulike virkelighetsoppfatninger og at det muligens er for stor avstand i musikkmilj\u00f8et. Til slutt vil jeg legge til at jeg ser hva Trondheim Calling har f\u00e5tt til for unge fremadstormende band og bransje, og har stor respekt for det, sier Stian Wallum.", "L\u00f8rdag viste seg \u00e5 bli en rufsete dag i Trondheim. Ikke bare bl\u00e5ste hest og ku gjennom lufta, men ogs\u00e5 en kulturredakt\u00f8r p\u00e5 Heimdal gjorde sitt til at dagen ble mer hustrig enn vanlig.", "I kommentaren \u201dKan vi tro p\u00e5 glasnost i rockebyen?\u201d skriver Adresseavisens kulturredakt\u00f8r Stian Wallum om splittelsen i byens musikkmilj\u00f8. Om det han kaller \u201dkollisjoner mellom mainstream og undergrunn\u201d og om mangelen p\u00e5 samarbeid i byen. Kommentaren handler ogs\u00e5 i stor grad om Trondheim Calling og om festivalens mangel p\u00e5 \u00e5 inkorporere den eldre, mer etablerte delen av musikkmilj\u00f8et.", "F\u00f8rst: slutt \u00e5 kall Trondheim for en \u201drockeby\u201d. Den er ikke det. Den har v\u00e6rt det, men det er lenge siden n\u00e5. Trondheim er en musikkby.", "S\u00e5: Sukk. (\u201depisk sukk\u201d, slik det heter i kommentaren).", "For oss, som til daglig er del av byens unge musikkmilj\u00f8, er denne kommentaren et bomskudd. Wallum deler musikkmilj\u00f8et i to: de unge og uetablerte vs det eldre og etablerte. Han bruker ord som \u201dfiender, mistillit, blods\u00f8l og splittelse\u201d for \u00e5 beskrive forholdet mellom de to polene.", "Hvor kommer disse p\u00e5standene fra? Dette er milevis fra beskrivelser vi kjenner oss igjen i.", "Siden tidenes morgen har det v\u00e6rt en helt naturlig avstand mellom de unge og de eldre. Musikk har gjort denne avstanden st\u00f8rre og tydeligere, og har gitt de unge verkt\u00f8y til \u00e5 skape sin egen selvstendighet. Slik er det i Trondheim ogs\u00e5. Stor avstand mellom de unge og de eldre. Men at vi er fiender i en splittet musikkby, det er \u00e5 dra den tabloide vinklingen for langt.", "De unge og eldre musikkmilj\u00f8ene har ikke s\u00e6rlig kontakt med hverandre, det er riktig. I Wallums kommentar er det tydlig at det er Trondheim Calling, og muligens prosjektleder Thomas Ryjord, sitt ansvar for at dette skjer. Det virker som det er forventet at det er det unge milj\u00f8et som skal ta initiativ, samle og legge til rette for at ogs\u00e5 det eldre milj\u00f8et skal f\u00f8le seg inkludert. Sambandets gitarist Skjalg Mikalsen Raaen er sitert p\u00e5 at han ikke har \u201dh\u00f8rt noe fra Trondheim Calling fordi han ikke har nok kred\u201d og Adressas nestor Ole Jacob Hoel peker p\u00e5 de nedarvede strukturene i byen som hindrer folk i \u00e5 fungere side om side i et positivt milj\u00f8.", "Det yngre musikkmilj\u00f8et i Trondheim har aldri v\u00e6rt bedre. Sjangerscenene er mer samlet og langt mindre klikkete enn for bare noen \u00e5r siden, og byens yngre bransje oppleves som utvidet familie. Vi i Riot Factory har et n\u00e6rt og godt samarbeid med Trondheim Calling, Pstereo, Polar Artist, Kakao Musikk, Tempo, Brukbar/Bl\u00e6st, Byscenen, Feminalen mfl. og sp\u00f8r man disse s\u00e5 vil de trolig si det samme om oss og om hverandre. Det tar vi sjansen p\u00e5 \u00e5 p\u00e5st\u00e5. For 14 dager siden ble vi spurt av festivalledelsen om \u00e5 ha et forberedende kurs med demoartistene (de som ikke f\u00e5r betalt, vet du) f\u00f8r Trondheim Calling gikk av stabelen forrige helg. Et av r\u00e5dene vi ga var at de unge artistene hadde en uts\u00f8kt mulighet til \u00e5 bli kjent med flere i musikkmilj\u00f8et i Trondheim og at et av m\u00e5lene med Trondheim Calling, ikke n\u00f8dvendigvis skulle v\u00e6re \u00e5 bli anmeldt i Adressa, men \u00e5 stifte nye bekjentskaper med kollegaer. Om \u00e5 g\u00e5 p\u00e5 hverandres konserter, og \u00e5 st\u00e5 langt framme p\u00e5 disse. Vi oppfordret de til \u00e5 prate, hilse, klappe, rope, danse, feste, skryte og v\u00e6re snille med hverandre. \u201dBruk Trondheim Calling til \u00e5 bli kjent med nye folk, ikke til \u00e5 pitche den neste singelen din\u201d, var et av r\u00e5dene vi ga. Og i l\u00f8pet av ei helg dukker de opp, fra s\u00e5 \u00e5 si intet, en helt ny generasjon med band og musikere: Svankropp, Marie Denise, Mats Wawa, Dr\u00f6m, Jannicke Forsgren, Frances Wave, Bl\u00e5n\u00e6ggel og Diddaboy er alle en del av den helt nye vinden.", "En samla bransje og et lastebillass av nye artister. Det er virkeligheten vi lever i.", "V\u00e5re p\u00e5st\u00e5tte fiender, for \u00e5 bruke Wallums ord, \u201donklene som er litt annerledes\u201d, de som slekter fra Namsos, har vi ikke s\u00e5 mye med, men for all del: Vi har selvf\u00f8lgelig stor respekt for de som var her f\u00f8r oss, for hvem de er og for hva de har opprettet. La det v\u00e6re klart og helt uten tvil.", "Vi har bare s\u00e5 lyst til \u00e5 skape v\u00e5r egen og byens nye identitet. Vi synes vel at det er akkurat nok tr\u00f8nderrock og folkefest. Med all respekt, selvf\u00f8lgelig.", "Derfor er det ogs\u00e5 naturlig at tr\u00f8nderrock, og tr\u00f8nderrockerne - alts\u00e5 det eldre musikkmilj\u00f8et i byen, ikke har noen stor del av det faglige programmet p\u00e5 Trondheim Calling. Men vi h\u00e5per at alle f\u00f8ler seg velkommen p\u00e5 tross av det. Faktisk s\u00e5 pr\u00f8vde vi \u00e5 smile, nikke, kaste p\u00e5 hodet for \u00e5 si \u201dhei\u201d til noen av den eldre garde som vi faktisk s\u00e5 forrige helg. Vi vet jo hvem de er, s\u00e5 det hadde v\u00e6rt hyggelig \u00e5 hilse p\u00e5. Dog er vi ikke like sikre p\u00e5 at de vet hvem vi er. Jaja, det f\u00e5r v\u00e6re. Vi f\u00e5r ta et tydeligere initiativ neste gang. Kanskje m\u00e5 vi sende en mail i forkant og legge med bilde slik at de vet hvem de skal se etter, men det gj\u00f8r vi ogs\u00e5 sv\u00e6rt gjerne.", "I dette ligger ogs\u00e5 litt av sakens kjerne rundt Trondheim Calling og de yngre vs de eldre: Trondheim Calling handler om \u00e5 bidra. Og gj\u00f8re det du er god p\u00e5 sammen med andre, for \u00e5 skape noe for mange, noe som er mye st\u00f8rre enn deg selv. Riot Factory har v\u00e6rt deltakende i festivalen p\u00e5 mange forskjellige m\u00e5ter siden 2011, men vi har bare v\u00e6rt en av mange. Derimot kan vi ikke komme p\u00e5 at noen av den eldre garde har tatt initiativ og spurt hva de kan bidra med. \u00d8nsker de \u00e5 bidra med noe er vi helt sikre p\u00e5 at festivalledelsen og styret er lydh\u00f8re og interessert. For \u00f8vrig to verdier festivalen er tuftet p\u00e5.", "Tidligere nevnte Raaen gjorde seg helt klart fortjent til heder fra Adressas lesere etter han sto i bresjen for regionens svar p\u00e5 \u201dThe Last Waltz\u201d, en \u201dstorstilt artistdugnad\u201d til st\u00f8tte for Sorgenfri. Dette hadde jo v\u00e6rt en uts\u00f8kt mulighet til \u00e5 knytte tettere b\u00e5nd mellom den eldre og yngre garde i byen. Si fra neste gang da!", "At denne debatten starter etter at Thomas Ryjord p\u00e5 satirisk vis kritiserte Adressa for \u00e5 ha et noe ensidig fokus \u00e5ret gjennom, er p\u00e5 mange m\u00e5ter forst\u00e5elig. Det er klart at \u00c5ge i Royal Albert Hall er en tabloid dr\u00f8m for avisa. Samtidig er det en utrolig artig sak for \u00c5ge, Sambandet, for ikke \u00e5 snakke om hele Tr\u00f8ndelag. Og det er helt naturlig at Adressa skriver om det. Samtidig s\u00e5 sitter man igjen med en uggen f\u00f8lelse n\u00e5r nyheten blir sluppet samme dag som Trondheim Calling starter og landets (unge?) musikkbransje har fokuset rettet mot festivalen, byen og regionen.", "At Trondheim Calling og Thomas Ryjord sitter igjen som svarte-per etter Wallums kommentar finner vi oss ikke i. Ryjord har kanskje v\u00e6rt byens aller viktigste bransjeakt\u00f8r de siste fem-ti \u00e5rene. Han har alltid delt kunnskap og stilt seg til r\u00e5dighet n\u00e5r andre trengte tips og r\u00e5d, han har introdusert og skapt muligheter som han personlig ikke fikk noe igjen for. P\u00e5 mange m\u00e5ter opplever vi Ryjord som et forbilde for det unge milj\u00f8et i byen: Kunnskapsrik, \u00e5pen, kritisk, \u00e6rlig, uselvisk, varm, inkluderende og s\u00e6rdeles ambisi\u00f8s. Han er nok den f\u00f8rste til \u00e5 innr\u00f8mme at han kan v\u00e6re krass i offentlige kommentarer, men alltid med et pedagogisk grep for \u00e5 skape diskusjon og legge et grunnlag for utvikling. Wallum p\u00e5st\u00e5r at han har et \u201dkonfliktorientert grunnsyn\u201d. Vi p\u00e5st\u00e5r at Wallum ikke vet hva han snakker om i dette tilfellet.", "\u201dKrangling er god underholdning \u2013 og kanskje blir musikk bedre av at fiendebildene stadig blankpusses\u201d, skriver Wallum i sin kommentar. Slik en rar ting \u00e5 si. Det er jo Adressa som f\u00f8rst og fremst skaper disse bildene. Ikke milj\u00f8ene selv. S\u00e5 Adressa, SLUTT MED DET! Vi st\u00e5r et stykke unna hverandre, men slik vi opplever det s\u00e5 er det helt naturlig.", "Adressa er flinke til \u00e5 skrive om musikk. Og kulturredaksjonen er tydelige p\u00e5 at de er opptatt av lokal aktivitet og lokale akt\u00f8rer. Etter v\u00e5r mening jobber noen av de aller beste musikkanmelderne i Adressas kulturredaksjon. Men vi m\u00e5 f\u00e5 lov til \u00e5 rope et \u201dvarsko her\u201d n\u00e5r kulturredakt\u00f8ren tydeligvis er mer opptatt av \u00e5 LAGE en splittelse, framfor \u00e5 synliggj\u00f8re begge parter p\u00e5 like god m\u00e5te.", "P\u00e5 vegne av det yngre musikkmilj\u00f8et i Trondheim,", "klem fra", "Arne, Jonny, Stian", "Riot Factory"]}, {"field": "category0", "value": "kultur"}, {"field": "contenthash", "value": "f3ea05756f835ba163823c4cac2323f7b1aa7b515b1cfac72f26ad8207ea83f3"}, {"field": "createtime", "value": "2017-04-29T20:25:51.000Z"}, {"field": "description", "value": "Stian Svarva Denstad og Riot Factory sl\u00e5r tilbake mot kulturredakt\u00f8r Stian Wallum."}, {"field": "dominantimage", "value": "http://www.adressa.no/kultur/article10631856.ece/2ngoii/ALTERNATES/w980-default/IMG_riotfactory1.jpg_1_1_OH4I1UL.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/536cfa93162f05b5c19f87c65c36d02fec0c6c36.jpg?597e2a8f"}, {"field": "dominantthumbnaildimensions", "value": "300x169"}, {"field": "heading", "value": ["- Det er ingen splid i musikkmilj\u00f8et -adressa.no", "Avstand \u2013 ikke splid", "Ny oppblomstring", "\u2013 Utdatert bilde", "\u2013 Stor avstand i musikkmilj\u00f8et", "Brevet fra Riot Factory:"]}, {"field": "id", "value": "536cfa93162f05b5c19f87c65c36d02fec0c6c36"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["unge", "eldre", "forrige helg", "musikkmilj\u00f8", "byen", "kommentar"]}, {"field": "kw-entity", "value": ["\u00e5ge", "kakao musikk", "pluss", "trondheim calling og thomas", "tempo", "feminalen", "the last waltz", "sorgenfri", "raaen", "bylarm", "riot factory", "heimdal", "arne slomann johannesen og jonny hanger", "byscenen", "sambandet", "trondheim calling", "humstad", "pstereo", "brukbar", "jannicke forsgren", "royal albert hall", "trondheim calling og thomas ryjord", "dr\u00f6m", "bl\u00e5n\u00e6ggel og diddaboy", "trondheim og tr\u00f8ndelag", "adresseavisen stian wallum", "polar artist", "bruk trondheim calling", "wallum", "krangling", "adressa"]}, {"field": "kw-location", "value": ["namsos", "tr\u00f8ndelag", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["thomas ryjord", "marie denise", "stian wallum", "skjalg mikalsen raaen", "stian svarva denstad", "arne slomann johannesen", "ole jacob hoel", "jonny hanger", "frances wave", "mats wawa", "skjalg raaen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10631856.ece/2ngoii/ALTERNATES/w980-default/IMG_riotfactory1.jpg_1_1_OH4I1UL.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er ingen splid i musikkmilj\u00f8et"}, {"field": "og-type", "value": "article"}, {"field": "og-url", "value": "http://www.adressa.no/kultur/article10631858.ece"}, {"field": "pageclass", "value": ["article"]}, {"field": "publishtime", "value": "2015-02-09T13:30:03.000Z"}, {"field": "recs-articleid", "value": "10631858"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-02-09T13:30:03.000Z"}, {"field": "recs-rawtitle", "value": "- Det er ingen splid i musikkmilj\u00f8et -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Stian Svarva Denstad og Riot Factory sl\u00e5r tilbake mot kulturredakt\u00f8r Stian Wallum."}, {"field": "thumbnail", "value": "http://content-thumbnail.cxpublic.com/content/thumbnail200x150/536cfa93162f05b5c19f87c65c36d02fec0c6c36.jpg?597e2a8f"}, {"field": "thumbnailfullheightdimensions", "value": "200x2696"}, {"field": "timestamp", "value": "2017-07-30T18:50:55.000Z"}, {"field": "title", "value": "- Det er ingen splid i musikkmilj\u00f8et"}, {"field": "url", "value": "http://www.adressa.no/kultur/article10631858.ece"}, {"field": "urlhash", "value": "536cfa93162f05b5c19f87c65c36d02fec0c6c36"}], "score": 0.6970402, "siteId": "9222270286501375973", "id": "536cfa93162f05b5c19f87c65c36d02fec0c6c36"}

