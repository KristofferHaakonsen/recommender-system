{"fields": [{"field": "modifiedtime", "type": "time", "value": "2016-11-16T21:58:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": "mette bugge"}, {"field": "body", "value": ["Saken oppdateres.", "Gautestad mener det truer hele idrettens eksistens, fordi norsk idrett er bygget opp rundt foreldre, frivillighet og dugnad. Det er mammaer og pappaer som uten betaling ogs\u00e5 gir gode tilbud til barn og unge.", "Men blant dem som sitter p\u00e5 tribunen, er det mange som bruker tiden p\u00e5 \u00e5 kritisere.", "\u2014 Med s\u00e5 lav terskel for klaging og innblanding fra andre foreldre er det etter hvert veldig f\u00e5 som v\u00e5ger \u00e5 ta p\u00e5 seg en slik rolle, sier Gautestad.", "Langrennsprofil Astrid Uhrenholdt Jacobsen med klar tale om barneidretten:", "Han har v\u00e6rt h\u00e5ndballtrener i 30 \u00e5r, inkludert landslagstrener, og har merket en \u00f8kende tendens til at listen legges lavere og lavere for n\u00e5r mammaer og pappaer bryr seg.", "I et intervju med avisen Gjesdalbuen gir han uttrykk for at terskelen for at en forelder tar kontakt med barnas h\u00e5ndballtrener for \u00e5 klage er blitt mye, mye lavere.", "\u2014 Det er en enorm forskjell, og det tror jeg kan bli et enormt problem for norsk idrett, sier han.", "Han utdyper kritikken overfor Aftenposten.", "\u2014 Det jeg er ute etter er \u00e5 f\u00e5 foreldrene til \u00e5 stoppe opp litt og tenke seg om. Norsk idrett er tuftet p\u00e5 dugnadsinnsats. Vi er ikke i den situasjonen at vi har profesjonelle trenere \u00e5 ta av. Det kan v\u00e6re en utfordring \u00e5 f\u00e5 frivillige til \u00e5 stille opp og ta ansvar for barna v\u00e5re.", "Grimstadbosatte Gautestad er selv trener for 2. divisjonslaget \u00c5lg\u00e5rd p\u00e5 kvinnesiden. Han f\u00e5r med seg mye av det som skjer rundt i andre klubber, fordi han ogs\u00e5 jobber for Region S\u00f8rVest.", "H\u00e5ndballveteranen er redd for at mange foreldre med liten h\u00e5ndballeerfaring kan bli skremt bort av kritikk og utidig innblanding, selv om m\u00e5let for dem er \u00e5 gi ungene et OK tilbud.", "\u2014 Jeg ser trenden i samfunnet og synes at foreldrene i mye st\u00f8rre grad skal sette pris p\u00e5 de som bruker hele fritiden sin p\u00e5 barna deres. Foreldre m\u00e5 lete etter m\u00e5ter til \u00e5 motivere trener for \u00e5 f\u00e5 mer kunnskap.", "Har du f\u00e5tt med deg denne saken?", "Rundt omkring i landet, i regioner og klubber, meldes det om at temaet er sv\u00e6rt aktuelt.", "\u2014 Jeg kjenner meg igjen. Foreldrene \u00f8nsker \u00e5 ha med ungene sine p\u00e5 ulike tiltak hos oss, spillersamlinger, utviklingslag, bylag, regionlag, sier Geir Nicolaysen i Trondheim. Han er h\u00e5ndballtrener for et lag med 15 \u00e5r gamle jenter i Ranheim, men ogs\u00e5 fagansvarlig spillerutvikler i Region Nord, som dekker seks fylker.", "\u2014 Og hvis deres unger blir skiftet ut, blir foreldrene ivrige for \u00e5 h\u00f8re ungene kan f\u00e5 et annet tilbud. Da snakker vi om samlinger som foreg\u00e5r \u00e9n gang i m\u00e5neden, mens hverdagen tross alt er i klubbene. Der kan det v\u00e6re t\u00f8ft fordi man pr\u00f8ver \u00e5 tilrettelegge for en stor gruppe, men den anerkjennelsen man f\u00e5r, er kritikk, sier han ironisk.", "\u2014 Min erfaring er at mange foreldre fremsnakker sine egne barn. M\u00e5let er at barna skal f\u00e5 alle muligheter og noen ganger litt til.", "\u2014 Jeg vet om mange som melder om en iboende mistenkeliggj\u00f8ring fra foreldrene. I utgangspunktet har man ikke tillit til den som har lyst til \u00e5 bidra som foreldretrener.", "- Men har det ikke alltid v\u00e6rt foreldre som er opptatt av sine barn?", "\u2014 Jo, men det er blitt mye mer enn det var, og utviklingen har skjedd s\u00e5 fort. Det er mange flere som uttrykker holdningene sine. Om det er fordi foreldrene snakker mer sammen, vet jeg ikke, sier 48-\u00e5ringen.", "Vidar Davidsen skrev et omfattende innlegg om barneidrett:", "Marianne Aar\u00f8nes, seksjonsleder i h\u00e5ndballens Region \u00d8st, mener Gautestads synspunkter er riktig og presist.", "\u2014 Vi jobber mye med dette temaet, og jeg snakker med klubbene. De igjen opplever at foreldre tar kontakt for \u00e5 kreve det beste for sine barn. Foreldre stiller oftere krav, og det samme skjer i skoleverket. Foreldrene er opptatt av ungene sine, at de skal ha det beste. Det er ikke blitt f\u00e6rre curlingforeldre de siste \u00e5rene, for \u00e5 si det slik, sier Aar\u00f8nes.", "Hun sikter til foreldre som g\u00e5r foran og koster veien for sine barn og unge, slik at de ikke skal m\u00f8te p\u00e5 noen problemer.", "- Hva er r\u00e5det til klubbene for \u00e5 takle dette?", "\u2014 Det vi sier er at klubbene m\u00e5 bestemme selv hvordan de vil ha det, men det er ikke lett. I noen lag har foreldrene bidratt \u00f8konomisk for \u00e5 f\u00e5 en egen trener, og da mener de i alle fall at de skal ha mye \u00e5 si.", "Aar\u00f8nes vet at foreldretrenere sp\u00f8r seg selv om de orker dette.", "Hun mener at klubbene m\u00e5 ha noen regler for hva som er greit.", "\u2014 Hvis ikke foreldrene er med p\u00e5 det, m\u00e5 de finne seg en annen klubb.", "Les ogs\u00e5:", "Ogs\u00e5 Region \u00d8st f\u00e5r slike telefoner fra foreldre.", "\u2014 Men er det ikke slik at norsk idrett etterstreber \u00e5 ha kvalifiserte trenere langt ned i \u00e5rsklassene?", "\u2014 Det hadde v\u00e6rt gull \u00e5 ha det fra ungene er seks \u00e5r, men slik er det ikke. Norsk idrett er helt avhengig av foreldrene i dag, for \u00e5 f\u00e5 det til \u00e5 g\u00e5 rundt.", "I Region Nord mener klubbr\u00e5dgiver Eirik Engelsen i Troms\u00f8 at man i aller h\u00f8yeste grad er opptatt av dette temaet: Hvordan h\u00e5ndtere foreldrene.", "Selv jobber han som klubbveileder tett p\u00e5 klubbene og f\u00e5r fort vite hva de er opptatt av.", "\u2014 Ja, det er mer krevende foreldre, men det er ogs\u00e5 et st\u00f8rre prestasjonsfokus i samfunnet i dag. I forlengelsen av det, opplever h\u00e5ndballen dette, i likhet med andre idretter.", "H\u00e5ndballen har Foreldrevettregler - en tipunktsliste p\u00e5 hvordan foreldre skal oppf\u00f8re seg.", "\u2014 Vi er helt avhengig av foreldre i norsk idrett. Vi skal v\u00e6re forsiktig med \u00e5 generalisere. Alle foreldre er ikke et problem. All \u00e6re til dem som stiller opp og bidrar for fellesskapet. S\u00e5 er det slik at regionen og klubbene har ansvaret for skolering, og at foreldrene har ansvaret for \u00e5 bidra til at ungene f\u00e5r en trygg og fri arena, sier Engelsen.", "\u2014 Jeg tror det er mange som kjenner seg igjen i den problematikken. Og da kommer et hjertesukk. Vi har s\u00e5 mange ressurssterke foreldre som har ambisjoner for ungene sine og \u00f8nsker at ungene skal ha de beste trenerne. De bruker ressursene p\u00e5 \u00e5 \u00abfylle\u00bb ungene i det vide og det brede med at de frivillige, dugnadsbaserte trenerne ikke er gode nok, sier Henriette L\u00f8ge Henriksen, som holder til i Region S\u00f8rVest.", "Den tidligere landslagsspilleren er selv trener for et 13-\u00e5rslag p\u00e5 guttesiden.", "\u2014 Dette handler ogs\u00e5 om frafallsproblematikk. N\u00e5r ungdommen kommer i et viss alder, er ambisjonene b\u00e5de hos dem og foreldre slik at det blir klubbytte. Ofte st\u00e5r det igjen spillere som ikke blir mange nok, og laget l\u00f8ses opp.", "- Hva tenker du om m\u00e5let \u00e5 ha utdannede trenere langt ned i aldersklassene?", "\u2014 I den ideelle verden \u2013 ja!. Men samtidig er det slik at idretten i Norge er basert p\u00e5 engasjement og dugnads\u00e5nd. Med flere profesjonelle trenere, frykter jeg at det engasjementet og dugnadstimene blir borte.", "Henriksen mener at Gautestad har trykket p\u00e5 noen knapper.", "\u2014 N\u00e5r du st\u00e5r der selv som trener, f\u00f8ler du at foreldrene passer p\u00e5 at alle f\u00e5r nok spilletid. Jeg kjenner meg igjen i mye av det han sier."]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "ce012f12dc9586d309fc4821708e9ef37765ee65e3409deef54c7ad027095744"}, {"field": "createtime", "value": "2016-12-17T08:45:21.000Z"}, {"field": "description", "value": "Leif Gautestad, tidligere landslagstrener i h\u00e5ndball, reagerer sterkt p\u00e5 at foreldre langt ned i \u00e5rsklassene i h\u00e5ndballen blander seg inn i hvordan frivillige trenere styrer laget sitt."}, {"field": "heading", "value": ["Tidligere topptrener reagerer p\u00e5 p\u00e5g\u00e5ende foreldre:", "Kan bli problem for norsk idrett", "Hele landet opplever det samme", "Krever det beste for sine barn", "M\u00e5 ha klare regler", "Gautestad traff en nerve"]}, {"field": "id", "value": "0f5eaa4ee43b375f9d69442810de11bdf1fe014a"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": "sports"}, {"field": "kw-concept", "value": ["norsk idrett", "foreldre"]}, {"field": "kw-entity", "value": ["aftenposten", "gjesdalbuen", "region \u00f8st", "ranheim", "region nord", "foreldrevettregler", "region s\u00f8rvest", "\u00e5lg\u00e5rd"]}, {"field": "kw-location", "value": ["troms\u00f8", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["marianne aar\u00f8nes", "geir nicolaysen", "astrid uhrenholdt jacobsen", "eirik engelsen", "henriette l\u00f8ge henriksen", "vidar davidsen", "leif gautestad"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "https://vertical.snd.no/images/8126179a-8b33-4e49-a6d9-1cfd9067fa59?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidligere topptrener reagerer p\u00e5 p\u00e5g\u00e5ende foreldre: - Det kan bli et enormt problem for norsk idrett"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Tidligere-topptrener-reagerer-pa-pagaende-foreldre---Det-kan-bli-et-enormt-problem-for-norsk-idrett-208281b.html"}, {"field": "pageclass", "value": ["article"]}, {"field": "publishtime", "value": "2016-11-16T07:59:19.000Z"}, {"field": "recs-articleid", "value": "208281"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2016-11-16T07:59:19.000Z"}, {"field": "recs-rawtitle", "value": "Tidligere topptrener reagerer p\u00e5 p\u00e5g\u00e5ende foreldre: - Det kan bli et enormt problem for norsk idrett -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Leif Gautestad, tidligere landslagstrener i h\u00e5ndball, reagerer sterkt p\u00e5 at foreldre langt ned i \u00e5rsklassene i h\u00e5ndballen blander seg inn i hvordan frivillige trenere styrer laget sitt."}, {"field": "thumbnail", "value": "http://content-thumbnail.cxpublic.com/content/thumbnail200x150/0f5eaa4ee43b375f9d69442810de11bdf1fe014a.jpg?598c7654"}, {"field": "thumbnailfullheightdimensions", "value": "200x1948"}, {"field": "timestamp", "value": "2017-08-10T15:05:56.000Z"}, {"field": "title", "value": "Tidligere topptrener reagerer p\u00e5 p\u00e5g\u00e5ende foreldre: - Det kan bli et enormt problem for norsk idrett"}, {"field": "url", "value": "http://www.adressa.no/100Sport/ballsport/Tidligere-topptrener-reagerer-pa-pagaende-foreldre---Det-kan-bli-et-enormt-problem-for-norsk-idrett-208281b.html"}, {"field": "urlhash", "value": "0f5eaa4ee43b375f9d69442810de11bdf1fe014a"}], "score": 0.93594086, "siteId": "9222270286501375973", "id": "0f5eaa4ee43b375f9d69442810de11bdf1fe014a"}

