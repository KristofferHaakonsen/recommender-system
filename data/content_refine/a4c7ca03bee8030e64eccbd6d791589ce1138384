{"fields": [{"field": "modifiedtime", "type": "time", "value": "2016-11-30T13:51:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "De glemte barna"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Han f\u00f8lger etter. Han er full og han har bes\u00f8ksforbud. Han f\u00f8lger etter sin egen s\u00f8nn, hele veien fra skolen og hjem. Hjemme sl\u00e5r han s\u00f8nnen i ansiktet. Moren g\u00e5r imellom. Da sl\u00e5r han henne ogs\u00e5. S\u00f8nnen l\u00f8per, barbeint ut i vinteren. Datteren i huset r\u00f8mmer, ringer politiet. Ogs\u00e5 moren flykter fra ektemannen.", "Alene igjen er minstegutten Omer.", "Faren knuser alle vinduene, \u00f8delegger kj\u00f8leskapet, komfyren. Smadrer stuem\u00f8blene, river ned hyllene, t\u00f8mmer skapene. Da politiet kommer sitter Omer i senga, i klissete, melete kl\u00e6r. Yoghurt renner nedover det m\u00f8rke h\u00e5ret. Faren skriker at han skal drepe moren og ta med barna til Afghanistan. Han p\u00e5gripes.", "Det er mange \u00e5r siden n\u00e5.", "Saksbehandleren stirrer ut i det nakne m\u00f8terommet. Den kvelden var alt kaos. Hun tenkte ikke p\u00e5 det da, men senere, dagen etter at huset ble rasert, tenkte hun: \u00abHva er det som gj\u00f8r at en mor forlater sitt yngste barn?\u00bb", "Bare f\u00e5 dager f\u00f8r Omer ble f\u00f8dt, hadde hans storebror ringt barnevernsvakta i Trondheim. Omers bror fortalte vakta at faren var ruset og at han mishandlet mor. Dette var ingen nyhet for barnevernvakta, det var ikke f\u00f8rste gang broren ringte. Det skulle heller ikke bli den siste.", "Allerede da de bodde et annet sted i landet fortalte broren politiet, som hadde rykket ut til \u00abhusbr\u00e5k\u00bb hos trebarnsfamilien, at faren var narkoman. Etter at de flyttet fra Nord-Norge til Trondheim, satte barnevernet i gang en unders\u00f8kelse av familien som ble avsluttet innen fristen p\u00e5 tre m\u00e5neder. Barnevernets konklusjon ble at familien skulle f\u00e5 hjelp i integreringsprosessen, og at far skulle f\u00e5 hjelp til \u00e5 avslutte rusmisbruket.", "S\u00e5 kom Omer til verden, denne historiens hovedperson, attp\u00e5klatten med de nydelige \u00f8ynene. Det gikk ikke lang tid f\u00f8r barnevernsvakta mottok neste melding om familien. En nabo hadde h\u00f8rt stadige redselsskrik fra leiligheten.", "Florence Moufack har nylig skrevet masteroppgave om minoritetsfamilier og barnevernet, basert p\u00e5 den store norske barnevernsunders\u00f8kelsen, \u00abDet nye barnevernet\u00bb. Moufack, som selv jobber i barnevernet i Trondheim, konkluderer med at etaten griper for sent inn i saker med minoritetsbarn. Men det er ogs\u00e5 er et problem at barnevernet griper for tidlig inn i noen slike saker.", "\u2013Vi kan v\u00e6re for usikre. Eller vi kan v\u00e6re for selvsikre, sier Moufack.", "\u2013N\u00e5r barnevernet griper for sent inn, handler det om at det er mange uavklarte sp\u00f8rsm\u00e5l i familien. Dette kan v\u00e6re familier som ikke har et sted \u00e5 bo, som er en uavklart \u00f8konomisk situasjon, eller som sliter med psykisk helse. De ulike hjelpeinstansene samarbeider ikke godt nok, og vurderingen av om barna har god nok omsorg, kan forsvinne n\u00e5r bildet er s\u00e5 komplisert, forklarer hun.", "Omer er ti m\u00e5neder. Det er mai p\u00e5 Nordre og han er satt i tjeneste for \u00e5 finansiere farens rusmisbruk med pappbeger i h\u00e5nda. Hele familien tigger sammen. Politiet observerer dem og ser at faren sl\u00e5r og bruker albuen p\u00e5 et av barna. De griper inn og da sl\u00e5r faren den ene politimannen. Moren har bl\u00e5\u00f8ye og forklarer hun har g\u00e5tt p\u00e5 en d\u00f8r. Politiet kj\u00f8rer moren og barna hjem.", "Det settes ikke inn tiltak for \u00e5 f\u00f8lge familien tettere i Omers f\u00f8rste leve\u00e5r, men etter episoden p\u00e5 Nordre, f\u00f8lger barnevernsvakta familien med tilsyn. Mor f\u00e5r beskjed om at det er hennes ansvar \u00e5 skjerme barna fra far, men det kommer stadige bekymringsmeldinger om familien.", "Dagen f\u00f8r nytt\u00e5rsaften ringer storebror barnevernvakta. Igjen. Han forteller at sm\u00e5s\u00f8sknene blir sl\u00e5tt. Barnevernvakta rykker ut. Faren har nettopp v\u00e6rt der. Med barnevernsvakta til stede g\u00e5r moren til angrep p\u00e5 s\u00f8nnen, biter han i \u00f8ret, f\u00f8r hun tar en kniv og truer med \u00e5 drepe seg selv. Datteren fors\u00f8ker \u00e5 stanse moren, barnevernsvakta g\u00e5r imellom og f\u00e5r tatt fra henne kniven. Moren roper og skriker.", "\u00abBarna er sterkt preget av redsel\u00bb, heter det i meldingen fra barnevernsvakten. Barna tas ut av hjemmet med et akuttvedtak.", "\u2013Det er godt \u00e5 skrive vedtak. \u00c5 f\u00e5 stanset en situasjon. \u00c5 vite at vedtaket er godt faglig begrunnet og at du har gjort det du kan, sier Hilde Sj\u00f8hagen, som har lang erfaring i det akutte barnevernet. Hun uttaler seg p\u00e5 generelt grunnlag, hun var ikke hos Omers familie den kvelden moren fikk et sammenbrudd. Sj\u00f8hagen sier barnevernet lykkes best i saker hvor de er til stede med mange tilsyn. Der saksbehandlerne p\u00e5 dagtid er veldig p\u00e5 saken, og hvor det er tett kontakt med barnevernsvakta p\u00e5 kveldstid.", "\u2013Da f\u00e5r vi avdekket virkeligheten og sikret barna, poengterer hun.", "Barnevernet besluttet at Omers mor skulle f\u00e5 en ny sjanse. P\u00e5 et familiesenter utenfor Trondheim, skulle morens omsorgsevne vurderes.", "De ansatte p\u00e5 familiesenteret h\u00f8rer sang og latter fra rommet til mor og s\u00f8nn. Omer lager mye lyd, men snakker lite. Moren er lei seg for det hun har gjort. Hun vil hjem. Rapporten fra senteret fastsl\u00e5r at moren er i fin utvikling, men har behov for st\u00f8tte. Barne- og familietjenesten vurderer n\u00e5 \u00e5 fremme sak om omsorgsovertakelse for alle de tre barna, men oppsummerer saken slik: \u00abDet er vanskelig for barna med sin kulturelle bakgrunn \u00e5 tilpasse seg et norsk fosterhjem.\u00bb", "I stedet pr\u00f8ver barnevernet \u00e5 styrke moren som omsorgsperson, men krever at foreldrene signerer en avtale om at faren skal flytte fra hjemmet for at barna skal tilbakef\u00f8res moren.", "Hilde Sj\u00f8hagen ved barnevernvakta, har v\u00e6rt inne i mange minoritetsfamilier. Hun mener barnevernet er forbi den fasen der de vegrer seg p\u00e5 grunn av spr\u00e5k og kultur. Sj\u00f8hagen vet det er kontroversielt, men hun skiller mellom vold og vold.", "\u2013Noe kaller jeg oppdragervold, gjerne fra familiefedre som ikke har l\u00e6rt seg andre m\u00e5ter \u00e5 l\u00f8se konflikter i familien p\u00e5. Da skriver jeg en tydelig og alvorlig rapport, og ber om at faren f\u00e5r veiledning. I andre hjem merker du terroren, det er ofte en psykisk syk familiefar, som holder familien i et jerngrep. Da er r\u00e5d og veiledning uaktuelt, her handler det om \u00e5 berge barnas liv og helse.", "Omer er snart to \u00e5r da moren anmelder faren for vold. Faren m\u00e5 sone en dom for flere straffbare handlinger, og familien f\u00e5r noen rolige m\u00e5neder.", "Faren hadde akkurat sonet ferdig den dagen han fulgte etter s\u00f8nnen fra skolen. Den dagen broren, s\u00f8steren og moren r\u00f8mte ut i vinteren og Omer ble overlatt farens ville raseri.", "Etter at faren gikk amok, skriver barnevernvakta om moren som gr\u00e5t i bilen. Om den livredde broren, som spurte om n\u00e5r faren kom til \u00e5 bli sluppet ut av fengselet igjen. Om en s\u00f8ster som ikke lenger var sikker p\u00e5 at hun var s\u00e5 glad i faren sin lenger. Omer var nok i bilen til barnevernvakta, han ogs\u00e5, men det st\u00e5r det ingenting om i rapporten. Ingenting om den lille gutten, som ble forlatt med faren.", "En uke senere kommer barnevernet p\u00e5 bes\u00f8k til familien, som har f\u00e5tt ny leilighet. Det er helt str\u00f8kent. P\u00e5 bordet st\u00e5r kjeks og tekopper, og p\u00e5 gulvet er det leker. I sentrum for familiens oppmerksomhet er lille Omer, gutten alle blir sjarmert av.", "Barnevernet har innledet en ny unders\u00f8kelse av familien etter den alvorlige episoden med faren, og konkluderer med at moren og barna har et stort behov for hjelp. Men moren nekter barna psykologhjelp, og ungene f\u00e5r ikke bearbeidet opplevelsene med vold og rusmisbruk. Moren sier imidlertid ja til en \u00abhjemkonsulent\u00bb, en ikke fagl\u00e6rt person som skal st\u00f8tte og observere familien. Etter hvert sier moren ogs\u00e5 ja til at de eldste ungene f\u00e5r bes\u00f8kshjem.", "Lille Omer, derimot, blir hjemme hos mor.", "Hjemkonsulenten er sv\u00e6rt positiv i sin sluttrapport, og melder om stor fremgang i familien. Hun konstaterer at de har bra hygiene og kosthold og at familien er harmoniske: Om Omer skriver hjemkonsulenten: \u00abHan er en fin gutt, litt vill, og tester grenser hele tiden. (...) Han preges av at de har delt p\u00e5 \u00e5 oppdra han.\u00bb", "Men borettslaget klager p\u00e5 br\u00e5k fra leiligheten. Det barnevernet ikke vet, er at foreldrene bryter avtalen. Faren har stort sett bodd hos familien siden bes\u00f8ksforbudet gikk ut. N\u00e5r barnevernets representant er p\u00e5 tilsyn, gjemmer han seg p\u00e5 soverommet eller bak hushj\u00f8rnet. Noe av dette blir avsl\u00f8rt og barnevernet oppfordrer igjen mor om \u00e5 holde far utenfor hjemmet.", "S\u00e5 kommer vendepunktet. Det er noen som ikke klarer mer.", "Storebror nekter \u00e5 dra hjem. Han vil v\u00e6re i bes\u00f8kshjemmet, men barnevernet sier han m\u00e5 hjem. Da r\u00f8mmer han. Dagen etter blir han funnet, fullstendig forkommen, i en plankehytte n\u00e6r bes\u00f8kshjemmet. N\u00e5 forteller han alt. Han er redd hele tiden. Forteller at faren alltid er hjemme. At han setter spr\u00f8yter. Han sier det alltid er ufred, alltid krangling.", "Saksbehandleren i barnevernet blir tydelig r\u00f8rt n\u00e5r hun tenker tilbake p\u00e5 den forkomne gutten. Hun husker hun tenkte, \u00abhva i all verden er det vi holder p\u00e5 med?\u00bb Hun ga gutten et l\u00f8fte, der og da: \u00abDu skal slippe \u00e5 dra tilbake.\u00bb", "Barnevernet fremmer krav om omsorgsovertagelse for alle de tre s\u00f8sknene \u2013 og f\u00e5r st\u00f8tte i fylkesnemnda. Foreldrene anker avgj\u00f8relsen til tingretten, hvor deres advokat framholder at barnas omsorgssituasjon ikke av alvorlig karakter, og at vitner beskriver at det er mye kj\u00e6rlighet i familien: Ungene beskrives som glade, snille og h\u00f8flige barn, som har venner. Hadde ikke mor hatt evne til \u00e5 ta seg av dem, ville de ha v\u00e6rt mer skadet i dag, sier advokaten i retten.", "Foreldrene n\u00e5r ikke frem i tingretten. I dommen heter det: \u00abOgs\u00e5 utenlandske barn m\u00e5 ha samme rettsvern som norske barn. P\u00e5 grunn av den etniske tilh\u00f8righeten har barnevernstjenesten antakeligvis i for lang tid pr\u00f8vd med hjelpetiltak.\u00bb", "Barnevernets saksbehandlere er enig i tingrettens konklusjon, de skulle tatt barna ut av hjemmet langt tidligere. Og det var her, da retten behandlet saken, at saksbehandleren fikk et slags svar p\u00e5 hvordan en mor kan forlate sitt yngste barn til en farlig far.", "I retten fikk de mors historie. Hun hadde tidlig mistet sine egne foreldre. Foreldrene plasserte henne i en familie hvor hun fikk stort ansvar for mange fosters\u00f8sken. Selv fikk hun lite omsorg og ble utsatt for mishandling helt til hun giftet seg. Og da fortsatte mishandlingen.", "Totalt sett er det altfor f\u00e5 fosterhjem i Norge. I 2010 var det bare v\u00e5r region, Midt-Norge, som klarte \u00e5 \u00f8ke antall fosterhjem, de andre fikk f\u00e6rre.", "Men Omer har enda et handikap. Han er ikke etnisk norsk.", "S\u00e5 mange som en tredel av alle fosterforeldre sier de ikke \u00f8nsker barn med ikke-vestlig bakgrunn. \u00c5ret f\u00f8r var det nesten femti prosent som sa nei til de ikke etnisk norske. Og det er bare fem prosent av fosterhjemmene som er minoritetsfamilier selv.", "Men Omer er heldig.", "Fosterforeldrene er overbegeistret da de m\u00f8ter den tre og et halvt \u00e5r gamle Omer for f\u00f8rste gang hos barnevernet. Den s\u00f8te, kontakts\u00f8kende gutten med glimt i \u00f8yet, er sv\u00e6rt lett \u00e5 like. Han sjarmerer sine nye foreldre i senk.", "Omers mor, storebror og minstemann selv, st\u00e5r klar med bagasjen da barnevernets to representanter kommer for \u00e5 flytte Omer til sitt nye hjem. Gutten er blid. Moren er stille. Storebror leker og tuller med lillebror. Moren og fostermoren f\u00e5r raskt god kontakt. Moren blir glad n\u00e5r fostermoren sp\u00f8r moren om r\u00e5d og tips. Da barnevernets to saksbehandlere kj\u00f8rer moren og broren til Omer hjem, takker de barnevernets folk for en fin dag.", "Et halvt \u00e5r senere er barnevernet igjen bekymret. Omer er stadig i konflikt. Fosterfamilien har f\u00e5tt mye avlastning og kursing, fosterfar er frikj\u00f8pt, men Omers problemer g\u00e5r ut over deres egne barn. Familien sier de vurderer om de kan ha Omer boende hos seg. Som et svar p\u00e5 dette, f\u00e5r Omer bes\u00f8kshjem og blir utredet av Barne- og ungdomspsykiatrien. De konkluderer med at han har en alvorlig tilknytningsforstyrrelse som skyldes omsorgssvikt:", "\u00abDet er ogs\u00e5 et poeng \u00e5 skape s\u00e5 stor ro omkring hans situasjon som mulig, da det er mange rapporter som tyder p\u00e5 en god utvikling. Dette vil lett rives ned ved endring, i verste fall opph\u00f8r av relasjon til fosterforeldre\u00bb, heter det i psykologens rapport.", "Mens fosterfamilien drar p\u00e5 ferie, plasseres Omer i et avlastningshjem. Avlastningshjemmet sier senere opp avtalen og begrunner det med at Omer ikke g\u00e5r sammen med de andre barna som er der p\u00e5 avlastning. Men Omer har fortsatt fosterhjemmet.", "Omer er syv \u00e5r da barne- og familietjenesten f\u00e5r brevet de hadde h\u00e5pet de aldri skulle f\u00e5. Fire \u00e5r etter at Omer fikk sitt nye hjem, blir han sagt opp. Fosterhjemmet, stedet Omer har bodd halve livet, sier at de ikke kommer noen vei. Han har et skremmende sinne, g\u00e5r l\u00f8s p\u00e5 inventar, kaster stein p\u00e5 klassekamerater og sparker fosterfaren. Men de sier ogs\u00e5 han i perioder er en kjempefin gutt.", "Barnevernets saksbehandler, som for fire \u00e5r siden var med p\u00e5 \u00e5 flytte den tillitsfulle gutten, tar p\u00e5 seg den vanskelige jobben med \u00e5 fortelle Omer at han ikke lenger f\u00e5r bo der han har bodd halve livet. Ikke nok med det, han m\u00e5 flytte f\u00f8r barnevernet rekker \u00e5 finne et nytt sted han kan bo. Familien har ikke tid til \u00e5 vente, den skal p\u00e5 sydenferie.", "Saksbehandleren husker Omer satt der som en engel i sofaen, ved siden av fosterfaren, og pr\u00f8vde \u00e5 forst\u00e5. Hun husker f\u00f8lelsen av \u00e5 ha mislyktes.", "Omer gr\u00e5ter ikke da han flyttes midlertidig til bes\u00f8kshjemmet. Etter noen uker kommer saksbehandleren for \u00e5 fortelle at han igjen skal flyttes. Gutten sitter i en svingstol, snurrer rundt og rundt, sier ingenting. N\u00e5 flyttes han til en institusjon for barn under tolv \u00e5r. Der blir han etter en uke bedt om \u00e5 lage en sirkel hvor han skal plassere sine n\u00e6rmeste. Omer sp\u00f8r om han kan plassere de som jobber p\u00e5 institusjonen i sirkelen.", "Fagfolk mener at noen barn som er veldig skadet, har best av \u00e5 bo p\u00e5 institusjon. Men det er ikke \u00f8nsket politikk i Norge. Norge ligger p\u00e5 topp i Europa n\u00e5r det gjelder bruk av fosterhjem. 86 prosent av de som ikke kan bo hjemme, bor i fosterhjem. Tilsvarende tall er 71 prosent i Sverige, 70 prosent i England, 43 prosent i Danmark og 34 prosent i Finland.", "***", "Personalet p\u00e5 institusjonen fors\u00f8ker \u00e5 forberede Omer p\u00e5 at han skal til et nytt fosterhjem. Omer sier han ikke vil, han vil v\u00e6re der han er. Det f\u00e5r han. I ett \u00e5r.", "Ti \u00e5r gammel f\u00e5r han nye foreldre i et s\u00e5kalt familiehjem, et fosterhjem som er spesielt kurset i \u00e5 ta seg av de barna som sliter mest. Der er en av foreldrene frikj\u00f8pt for \u00e5 ta seg av barnet, og hvor minst en av foreldrene m\u00e5 ha h\u00f8yskoleutdanning. Slike hjem er knyttet til en barnevernsinstitusjon, og familien f\u00e5r jevnlig veiledning og avlastning fra fagfolkene der.", "Omer har f\u00e5tt det beste Norge har \u00e5 stille opp med.", "Han har venner. Det vil si, personer han omg\u00e5s med. Omer sliter med \u00e5 etablere gjensidige vennskapsforhold \u2013 som handler om \u00e5 gi og ta. Omer har ikke l\u00e6rt hva som er rett og galt, og havner ofte i konflikter p\u00e5 skolen. Men hjemme er han en rolig og snill gutt. Som elsker \u00e5 g\u00e5 p\u00e5 ski.", "Med mammaen sin.", "LES OGS\u00c5: Historien om Silje (7) som har flyttet ti ganger"]}, {"field": "category0", "value": "nyheter"}, {"field": "category1", "value": "nyheter|deglemtebarna"}, {"field": "contenthash", "value": "e285b911902987edf6d99db2948e00391e3e2350ae45a1e5d9a3e05bf87724e2"}, {"field": "createtime", "value": "2016-12-28T20:47:09.000Z"}, {"field": "description", "value": "Moren kommer seg ut i siste liten. Faren g\u00e5r berserk og raserer leiligheten. To \u00e5r gamle Omer blir igjen med sin narkomane far."}, {"field": "dominantimage", "value": "http://www.adressa.no/incoming/article1387390.ece5/ALTERNATES/w980-default/Omernordre"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a4c7ca03bee8030e64eccbd6d791589ce1138384.jpg?5976874e"}, {"field": "dominantthumbnaildimensions", "value": "300x169"}, {"field": "heading", "value": ["Naboene h\u00f8rte stadig redselsskrik -adressa.no", "Et tilbakeblikk", "For tidlig, for sent", "Truer med selvmord", "Ny sjanse", "Tvinger faren ut", "Skiller mellom vold og vold", "Omer blir glemt", "-De er harmoniske", "Vendepunktet", "Brunt handikap", "Klar for et nytt liv", "Brevet de fryktet", "P\u00e5 topp i Europa"]}, {"field": "id", "value": "a4c7ca03bee8030e64eccbd6d791589ce1138384"}, {"field": "keyword", "value": "De glemte barna"}, {"field": "keywords", "value": "De glemte barna"}, {"field": "kw-category", "value": ["deglemtebarna", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["mor", "familie", "barnevernet", "barn", "h\u00f8rte stadig", "stadig redselsskrik", "h\u00f8rte stadig redselsskrik", "hjem", "faren"]}, {"field": "kw-entity", "value": ["alene", "barne", "nordre", "silje", "omer"]}, {"field": "kw-location", "value": ["europa", "england", "midt-norge", "danmark", "afghanistan", "nord-norge", "sverige", "trondheim", "norge", "finland"]}, {"field": "kw-pageclass", "value": "article"}, {"field": "kw-person", "value": ["hilde sj\u00f8hagen", "florence moufack"]}, {"field": "kw-taxonomy", "value": ["nyheter", "nyheter/deglemtebarna"]}, {"field": "og-image", "value": "http://www.adressa.no/incoming/article1387390.ece5/ALTERNATES/w980-default/Omernordre"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Naboene h\u00f8rte stadig redselsskrik"}, {"field": "og-type", "value": "article"}, {"field": "og-url", "value": "http://www.adressa.no/nyheter/deglemtebarna/2011/03/29/Naboene-h%C3%B8rte-stadig-redselsskrik-846489.ece"}, {"field": "pageclass", "value": ["article"]}, {"field": "publishtime", "value": "2011-03-29T20:41:37.000Z"}, {"field": "recs-articleid", "value": "846489"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|deglemtebarna"}, {"field": "recs-publishtime", "value": "2011-03-29T20:41:37.000Z"}, {"field": "recs-rawtitle", "value": "Naboene h\u00f8rte stadig redselsskrik -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/deglemtebarna"]}, {"field": "teaser", "value": "Moren kommer seg ut i siste liten. Faren g\u00e5r berserk og raserer leiligheten. To \u00e5r gamle Omer blir igjen med sin narkomane far."}, {"field": "thumbnail", "value": "http://content-thumbnail.cxpublic.com/content/thumbnail200x150/a4c7ca03bee8030e64eccbd6d791589ce1138384.jpg?5976874e"}, {"field": "thumbnailfullheightdimensions", "value": "200x4414"}, {"field": "timestamp", "value": "2017-07-24T23:48:30.000Z"}, {"field": "title", "value": "Naboene h\u00f8rte stadig redselsskrik"}, {"field": "url", "value": "http://www.adressa.no/nyheter/deglemtebarna/2011/03/29/Naboene-h%c3%b8rte-stadig-redselsskrik-846489.ece"}, {"field": "urlhash", "value": "a4c7ca03bee8030e64eccbd6d791589ce1138384"}], "score": 0.54428166, "siteId": "9222270286501375973", "id": "a4c7ca03bee8030e64eccbd6d791589ce1138384"}

