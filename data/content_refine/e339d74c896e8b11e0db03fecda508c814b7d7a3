{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "annicken vargel"}, {"field": "body", "value": ["Saken oppdateres.", "Joana S\u00e1 Lima forlot Portugal da hun var 21 \u00e5r, for \u00e5 studere arkitektur. Hun har v\u00e6rt p\u00e5 reise siden.", "- Jeg begynte med studier i Italia og Tyskland, og s\u00e5 fortsatt jeg bare \u00e5 bevege meg nordover, sier Joana og ler.", "Men f\u00f8rst et lite stopp i Amsterdam, hvor hun jobbet hos OMA \u2013 som fikk oppgaven med \u00e5 tegne det nye danske arkitektursenteret, som skal ligge rett ved Den Sorte Diamant i K\u00f8benhavn.", "- Men etter en stund kom den \u00f8konomiske krisen, og mange store selskap fikk problemer.", "Det var da hun kikket mot Norge.", "- Jeg hadde en stund tenkt p\u00e5 \u00e5 lage et magasin, og kikket meg f\u00f8rst rundt i K\u00f8benhavn \u2013 men de hadde allerede mange lignende ting der. S\u00e5 da ble det Norge, for her var det mye \u00e5 jobbe med.", "Hun startet opp magasinet Conditions, et skandinavisk magasin om arkitektur og urbanisme, og underviste p\u00e5 Arkitekth\u00f8yskolen, f\u00f8r hun fant sin plass: som partner i Comte Bureau.", "Ikke et typisk arkitektbyr\u00e5, men et kontor som leverer erfaringsbasert design.", "- De to andre partnerne, \u00d8ystein Evensen og Erlend Nyhammer, er sosiologer. Kort fortalt er det vi gj\u00f8r f\u00f8rst og fremst \u00e5 kartlegge hva kunden har behov for, s\u00e5 legger vi en strategi \u2013 og iverksetter den. Vi jobber med alt fra totalkonsept for nye merkevarer, til l\u00f8sninger for UDI.", "Comte Bureau ble etablert i 2008, og jobbet da med forskning innen forbrukeradferd for \u00e5 identifisere og designe l\u00f8sninger som kan gi best mulig uttelling for kunder, brukere og publikum.", "Da Joana S\u00e1 Lima ble med i 2013 utvidet de til konseptutvikling, og kontoret er n\u00e5 et tverrfaglig nettverk av sosiologer, servicedesignere, grafiske designere, it-utviklere og arkitekter.", "- Er det veldig annerledes fra hvordan du jobbet i et rent arkitektkontor?", "- Som arkitekt har man en del kunnskap om de man skal tilrettelegge for, men det er ofte sm\u00e5 biter som blir litt tilfeldig satt sammen \u2013 i motsetning til arbeidet n\u00e5, som er basert p\u00e5 forskning og fakta, sier Joana S\u00e1 Lima.", "- Jeg tror at arbeidet med magasinet fikk meg til \u00e5 innse at det finnes nok av gode intensjoner i arkitekturbransjen, men ikke s\u00e5 mye fakta \u00e5 forholde seg til. Det er veldig vanskelig, spesielt om man jobber internasjonalt, \u00e5 virkelig vite noe om de sosiale forholdene til menneskene man planlegger for.", "Har du tips om boligsaker? Send oss en mail!", "Det var jobben i Comte Bureau som gjorde at hun for alvor slo r\u00f8tter her, forelsket seg i Norge og kjente behovet for et hjem.", "S\u00e5 syv \u00e5r etter at hun kom til Oslo, fikk hun alle tingene sine lastet inn i en container i Portugal \u2013 og sendt nordover. Hun flyttet to etasjer ned i en byg\u00e5rd p\u00e5 Bislett, og totalrenoverte sitt nye hjem.", "- Studenter hadde bodd i leiligheten i mange \u00e5r, og det s\u00e5 ganske forferdelig ut, sier Joana.", "Men i motsetning til mange, som ville ha brukt lang tid p\u00e5 \u00e5 bo seg inn og planlegge oppussingen av en hel leilighet \u2013 var valgene ganske enkle for Joana.", "- Jeg er en monokrom person. Bare se bort p\u00e5 garderoben min, alt jeg har er svart.", "Og dermed sa mye seg selv. \u2013 Det ble hvitt og svart.", "- Da jeg kom inn leiligheten f\u00f8rste gang, og s\u00e5 at den hadde tre rom som ligger etter hverandre, s\u00e5 tenkte jeg med en gang at det midterste rommet kunne v\u00e6re veldig m\u00f8rkt, mens de to andre kunne v\u00e6re lyse.", "Og for \u00e5 understreke volumet i rommene, s\u00e5 malte hun alt \u2013 inkludert lister, vinduer og tak.", "- Det gir en helt annen f\u00f8lelse enn om bare veggene er malt, sier Joana.", "P\u00e5 soverommet har hun brukt svart og hvitt for \u00e5 dele rommet inn i ulike soner \u2013 kl\u00e6rne har f\u00e5tt en svart ramme, som gj\u00f8r at plassen for garderoben blir stramt definert. I entreen finnes samme spill med svart og hvitt, med sjakkm\u00f8nsteret gulv, mens korridoren inn til kj\u00f8kkenet er blitt malt halvt om halvt; en svart og en hvit vegg.", "- En stor fordel med \u00e5 bruke hvitt og svart som base, er at alle andre farger passer inn. Jeg har egentlig ganske mange ulike farger i stuen, men det virker ikke slik \u2013 p\u00e5 grunn av den gjennomg\u00e5ende basen.", "Mange av gjenstandene i leiligheten var om bord i containeren fra Portugal, og spesielt st\u00e5r bestefarens m\u00f8bler hennes hjerte n\u00e6r.", "- Jeg liker \u00e5 omgi meg med mange minner, jeg liker \u00e5 samle.", "Siden hennes egen familie er langt unna, har hennes venner i Norge m\u00e5ttet ta over noe av deres oppgave. Og hver uke inviterer Joana folk hjem p\u00e5 middag, i den m\u00f8rke spisestuen.", "- Jeg savner familien min, s\u00e5 jeg m\u00e5 holde vennene mine n\u00e6r meg.", "Men selv om familien er langt unna, ser hun dem ofte.", "- Jeg drar hjem til Portugal omtrent hver m\u00e5ned. Jeg m\u00e5 se familien min og ta med meg de tingene jeg savner.", "- Som hva da for eksempel?", "- N\u00e5 kommer du til \u00e5 le. Jeg tar med meg Bacalao.", "Les ogs\u00e5:", "At hun leier stopper henne ikke fra \u00e5 pusse opp i blant", "Alt du trenger er neglelakk, vann og en tannpirker", "- Det kan jo virke litt ekstremt. Egentlig er jeg ganske rotete av meg", "Dette er \u00e5rets mest moderne lamper"]}, {"field": "category0", "value": "bolig"}, {"field": "contenthash", "value": "d1a5ab65dfa8950df2d9a596b6e0049833a8ec9ade158e88e8f57c2d6dc7591e"}, {"field": "createtime", "value": "2015-03-08T10:43:26.026Z"}, {"field": "description", "value": "Hos arkitekt Joana S\u00e1 Lima er selv taket svart. Se den unike norske boligen!"}, {"field": "dominantimage", "value": "http://www.adressa.no/incoming/article10720093.ece/i8euf4/BINARY/w980/portugal7.jpg"}, {"field": "dominantimagedimensions", "value": "980x1470"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e339d74c896e8b11e0db03fecda508c814b7d7a3.jpg?5868e35c"}, {"field": "dominantthumbnaildimensions", "value": "200x300"}, {"field": "heading", "value": ["Etter syv \u00e5r forelsket hun seg i Norge og kjente behovet for et hjem -adressa.no", "Urbanisme", "Hvitt og svart", "Mange minner"]}, {"field": "id", "value": "e339d74c896e8b11e0db03fecda508c814b7d7a3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bolig"}, {"field": "kw-concept", "value": ["jobbe", "rom", "kjente behovet", "hjem", "hvitt", "svart"]}, {"field": "kw-entity", "value": ["bislett", "bacalao", "italia og tyskland", "arkitekth\u00f8yskolen", "comte bureau", "conditions", "den sorte diamant", "\u00f8ystein evensen og erlend nyhammer"]}, {"field": "kw-location", "value": ["oslo", "norge", "portugal", "k\u00f8benhavn", "amsterdam"]}, {"field": "kw-pageclass", "value": "article"}, {"field": "kw-person", "value": ["joana s\u00e1 lima", "erlend nyhammer", "\u00f8ystein evensen"]}, {"field": "kw-taxonomy", "value": "bolig"}, {"field": "og-image", "value": "http://www.adressa.no/incoming/article10720093.ece/i8euf4/BINARY/w980/portugal7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Etter syv \u00e5r forelsket hun seg i Norge og kjente behovet for et hjem"}, {"field": "og-type", "value": "article"}, {"field": "og-url", "value": "http://www.adressa.no/bolig/article10720095.ece"}, {"field": "pageclass", "value": null}, {"field": "publishtime", "value": "2015-03-08T10:41:33.000Z"}, {"field": "recs-articleid", "value": "10720095"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-03-08T10:41:33.000Z"}, {"field": "recs-rawtitle", "value": "Etter syv \u00e5r forelsket hun seg i Norge og kjente behovet for et hjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Hos arkitekt Joana S\u00e1 Lima er selv taket svart. Se den unike norske boligen!"}, {"field": "thumbnail", "value": "http://content-thumbnail.cxpublic.com/content/thumbnail200x150/e339d74c896e8b11e0db03fecda508c814b7d7a3.jpg?5868e35c"}, {"field": "thumbnailfullheightdimensions", "value": "200x3079"}, {"field": "timestamp", "value": "2017-01-01T11:09:16.000Z"}, {"field": "title", "value": "Etter syv \u00e5r forelsket hun seg i Norge og kjente behovet for et hjem"}, {"field": "url", "value": "http://www.adressa.no/bolig/article10720095.ece"}, {"field": "urlhash", "value": "e339d74c896e8b11e0db03fecda508c814b7d7a3"}], "score": 0.7953721, "siteId": "9222270286501375973", "id": "e339d74c896e8b11e0db03fecda508c814b7d7a3"}

