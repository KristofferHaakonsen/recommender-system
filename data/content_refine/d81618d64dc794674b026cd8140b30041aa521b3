{"fields": [{"field": "modifiedtime", "type": "time", "value": "2013-11-25T20:10:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hanna zethelius", "familieprat.no"]}, {"field": "body", "value": ["Saken oppdateres.", "- For ti \u00e5r siden var det 70 prosent som leste hver dag for barna sine, i dag er andelen kun 35 prosent. Det er urovekkende, sier Elisabet Resleg\u00e5rd til Sveriges Radio.", "Resleg\u00e5rd er leder i svenske L\u00e4sr\u00f6relsen som nylig har foretatt en kartlegging av svenske foreldres h\u00f8ytlesning for barn.", "Trude Hoel, universitetslektor ved Lesesenteret tilknyttet Universitetet i Stavanger, synes det er bekymringsfullt hvis trenden skulle vise seg \u00e5 v\u00e6re den samme i Norge som i Sverige.", "- H\u00f8ytlesing gir barna tilgang til et spr\u00e5k som er l\u00f8srevet fra \u00abher-og-n\u00e5\u00bb, og det bidrar til \u00e5 styrke barnas begrepsapparat, noe som er viktig for den senere lesekompetansen, sier Hoel.", "- Men vi har ikke noen tilsvarende unders\u00f8kelse i Norge, s\u00e5 det er vanskelig \u00e5 vite om vi leser mer eller mindre for barna v\u00e5re n\u00e5 enn for ti \u00e5r siden, legger hun til.", "LES OGS\u00c5:", "For mange valg gj\u00f8r barna stresset", "Slik f\u00e5r du kontroll p\u00e5 leksene", "Mamma er sjef over barnas apper", "Det Hoel vet, og som hun vil p\u00e5peke, er at Norge har dyktige fagfolk og en rekke ulike instanser (helsestasjoner, barnehager, bibliotek etc.) som har hatt stort fokus p\u00e5 lesestunden og det den tilf\u00f8rer b\u00e5de foreldre og barn.", "Det handler om felles opplevelser, tema for samtaler, spr\u00e5kstimulering og n\u00e6rhet.", "- Det er derfor lett \u00e5 tro at lesestunden fremdeles st\u00e5r sterkt, men vi vet jo ikke, sier Hoel til Familieprat.no.", "Hoel tror det er h\u00f8y sannsynlighet for at foreldre som selv ble lest for da de var sm\u00e5, vil lese for egne barn.", "- H\u00f8ytlesingskulturen kan nok kalles for sosialt overf\u00f8rbar. Hvis det da er slik at den tradisjonelle h\u00f8ytlesingsstunden holder p\u00e5 \u00e5 d\u00f8 ut, s\u00e5 er det snakk om en kulturendring, mener hun.", "- Hva kan v\u00e6re \u00e5rsaken til at svenske foreldre leser mindre?", "- Jeg kan bare spekulere, men mest sannsynlig er det en sammensatt forklaring. Det kan jo v\u00e6re at noen foreldre synes h\u00f8ytlesing er tidkrevende, eller det kan v\u00e6re at andre medier, som for eksempel ulike aktivitetsapper p\u00e5 nettbrett blir brukt i den tiden som ellers er regnet som h\u00f8ytlesingstid, sier Hoel.", "Elisabet Resleg\u00e5rd i L\u00e4sr\u00f6relsen er inne p\u00e5 noe av det samme: Noe av forklaringen kan ligge i samfunnsutviklingen.", "- Det er veldig mye teknikk, og det er h\u00f8ye krav til foreldre og barn i dag, sier hun.", "LES OGS\u00c5:", "Slik blir du popul\u00e6r i barnehagen", "Ikke sp\u00f8r om barneplanene", "F\u00f8rsteamanuensis Nina Gram Garmann ved Institutt for barnehagel\u00e6rerutdanning p\u00e5 H\u00f8gskolen i Oslo og Akershus mener ogs\u00e5 at h\u00f8ytlesing kan ha noe \u00e5 si for hvor skoleflinke barna blir.", "- H\u00f8ytlesing gir et st\u00f8rre ordforr\u00e5d og det introduserer barna for skriftkulturen som de for alvor skal inn i n\u00e5r de begynner p\u00e5 skolen. Barn l\u00e6rer ogs\u00e5 mye om hvordan tekster er bygd opp gjennom h\u00f8ytlesing, og de blir kjent med ulike sjangre, som for eksempel eventyr, bildeb\u00f8ker og faktatekster. N\u00e5r de senere skal skrive selv, vil de ha noen m\u00f8nstre som de kjenner fra h\u00f8ytlesningen, sier hun", "- N\u00e5r skal man begynne \u00e5 lese for barnet?", "- Det er litt opp til foreldrene selv \u00e5 f\u00f8le seg frem til hva som er naturlig. F\u00f8r man begynner \u00e5 lese fra b\u00f8ker, kan man gjerne synge barnesanger og leke med rim og regler. Det skaper ogs\u00e5 kontakt, er spr\u00e5kstimulerende og stimulerer fantasien. Etter hvert blir det naturlig \u00e5 ta frem b\u00f8ker, kanskje fra barnet er omtrent et halvt eller ett \u00e5r, sier hun.", "Gram Garmann mener det er viktig \u00e5 lese b\u00f8ker sammen med barna, og ikke bare for barna, for at barna skal ha glede av det. Her f\u00f8lger noen tips:", "\u2022 Begynn med \u00e5 se p\u00e5 bildene sammen og snakke om dem.", "\u2022 N\u00e5r man begynner \u00e5 lese selve teksten, er det fint hvis man lar barnet stille sp\u00f8rsm\u00e5l underveis og at man tar seg tid til \u00e5 svare p\u00e5 dem.", "\u2022 Etter at man har lest boken, kan man snakke om det man har lest.", "\u2022 Dersom teksten er litt lang og komplisert, og man merker at barnet blir litt ukonsentrert, kan man godt frigj\u00f8re seg fra teksten og fortelle med egne ord det som st\u00e5r i boken.", "- N\u00e5r man leser b\u00f8ker sammen p\u00e5 denne m\u00e5ten blir barnet mer med i lesingen, og det er mer sannsynlig at barnet forst\u00e5r mer av det som blir fortalt, sier Nina Gram Garmann.", "Det er mye nye teknikk i samfunnet og bokformen er ogs\u00e5 under utvikling. Har det noe \u00e5 si om man leser en fortelling i en vanlig bok eller i en barnebok-app? If\u00f8lge Nina Gram Garmann kan det v\u00e6re en fordel med elektroniske b\u00f8ker i noen tilfeller. Elektroniske barneb\u00f8ker som finnes p\u00e5 flere spr\u00e5k kan for eksempel v\u00e6re fine \u00e5 bruke i barnehager der det er mange flerspr\u00e5klige barn.", "- Da kan alle barna glede seg over den samme historien selv om de har forskjellig f\u00f8rstespr\u00e5k. Det er ogs\u00e5 en inngang for de minoritetsspr\u00e5klige barna til \u00e5 l\u00e6re seg norsk, sier Nina Gram Garmann.", "Elektroniske barneb\u00f8ker kan ogs\u00e5 inneholde lydeffekter og animasjonseffekter som kan v\u00e6re morsomme, og som gj\u00f8r at barna holder konsentrasjonen lenger.", "Men dette trenger n\u00f8dvendigvis ikke \u00e5 v\u00e6re en fordel, mener Garmann. Noen ganger kan disse spesialeffektene og mulighetene til \u00e5 klikke p\u00e5 knapper som leder til spill og tegninger, forstyrre for fortellingen.", "- Dessuten, n\u00e5r man leser en elektronisk bok, m\u00e5 nettbrettet eller datamaskinen alltid v\u00e6re ladet. En bok kan leses alltid og overalt. Man f\u00e5r ogs\u00e5 en st\u00f8rre f\u00f8lelse av hvor lang en bok er og hvor man er i fortellingen n\u00e5r man leser en papirbok. Noen synes ogs\u00e5 at papirb\u00f8ker lukter godt og er gode \u00e5 holde i h\u00e5nden, forklarer Nina Gram Garmann.", "Artikkelen er skrevet av Familieprat.no."]}, {"field": "category0", "value": "familieogoppvekst"}, {"field": "contenthash", "value": "8e9e734c4dae3874d0d4c5d661ebf367f56b985ab3e9918cdadc7d1b8c3a4b7a"}, {"field": "createtime", "value": "2015-10-16T11:58:49.000Z"}, {"field": "description", "value": "Det viser svensk studie. - Bekymringsfullt hvis trenden er den samme hos oss, sier norske eksperter."}, {"field": "dominantimage", "value": "http://www.adressa.no/incoming/article8687847.ece/ALTERNATES/w980-default/riks000629374-lMU9BR4y4M.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d81618d64dc794674b026cd8140b30041aa521b3.jpg?58fef4d1"}, {"field": "dominantthumbnaildimensions", "value": "300x169"}, {"field": "heading", "value": ["Foreldres h\u00f8ytlesning for barn er halvert p\u00e5 ti \u00e5r -adressa.no", "Tar nettbrett over?", "H\u00f8ytlesing - skoleflink", "Elektroniske barneb\u00f8ker"]}, {"field": "id", "value": "d81618d64dc794674b026cd8140b30041aa521b3"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["foreldres h\u00f8ytlesning", "barn", "elektroniske barneb\u00f8ker"]}, {"field": "kw-entity", "value": ["lesesenteret", "h\u00f8gskolen", "oslo og akershus", "familieprat", "elisabet resleg\u00e5rd", "sveriges radio", "universitetet", "institutt", "l\u00e4sr\u00f6relsen", "hoel"]}, {"field": "kw-location", "value": ["stavanger", "norge"]}, {"field": "kw-pageclass", "value": "article"}, {"field": "kw-person", "value": "nina gram garmann"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8687847.ece/ALTERNATES/w980-default/riks000629374-lMU9BR4y4M.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Foreldres h\u00f8ytlesning for barn er halvert p\u00e5 ti \u00e5r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8687865.ece"}, {"field": "pageclass", "value": ["article"]}, {"field": "publishtime", "value": "2013-11-25T20:10:33.000Z"}, {"field": "recs-articleid", "value": "8687865"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-11-25T20:10:33.000Z"}, {"field": "recs-rawtitle", "value": "Foreldres h\u00f8ytlesning for barn er halvert p\u00e5 ti \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det viser svensk studie. - Bekymringsfullt hvis trenden er den samme hos oss, sier norske eksperter."}, {"field": "thumbnail", "value": "http://content-thumbnail.cxpublic.com/content/thumbnail200x150/d81618d64dc794674b026cd8140b30041aa521b3.jpg?58fef4d1"}, {"field": "thumbnailfullheightdimensions", "value": "200x1737"}, {"field": "timestamp", "value": "2017-04-25T07:03:45.000Z"}, {"field": "title", "value": "Foreldres h\u00f8ytlesning for barn er halvert p\u00e5 ti \u00e5r"}, {"field": "url", "value": "http://www.adressa.no/familieogoppvekst/article8687865.ece"}, {"field": "urlhash", "value": "d81618d64dc794674b026cd8140b30041aa521b3"}], "score": 0.9647572, "siteId": "9222270286501375973", "id": "d81618d64dc794674b026cd8140b30041aa521b3"}

