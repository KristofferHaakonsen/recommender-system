{"fields": [{"field": "modifiedtime", "type": "time", "value": "2012-06-20T11:06:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Erik Bye startet sin radiokarriere i BBC i London, hvor han var fra 1955 til 1958. I hele 42 \u00e5r, fra 1958, til 1996, var han ansatt i NRK. Gjennom sine popul\u00e6re underholdningsprogrammer, uforglemmelige reportasjer fra inn- og utland og sin visekunst vant han det norske folk. Hans evne til \u00e5 f\u00f8le med og skape unike situasjoner b\u00e5de foran mikrofon og kamera var helt bemerkelsesverdig og gjorde ham tidlig til et folkeeie. Med raus frodighet og menneskelighet l\u00e6rte han oss noe om godt og vondt, om rett og galt. Fryktesl\u00f8s og ruvende formidlet han inntrykk b\u00e5de fra fremmede kulturer, og fra Norge hvor hverdagsmennesker ble helter i sitt m\u00f8te med Erik Bye. I mange \u00e5r var Erik Bye og \u00abVi g\u00e5r om bord\u00bb et like sikkert innslag i de norske hjem som selve julekvelden. S\u00e5 sent som i 2002 ble han k\u00e5ret til tidenes ikon p\u00e5 norsk fjernsyn. En av hans siste opptredener var med kabareten \u00abEn hildringstime\u00bb, og i fjor kom CD-en \u00abSt\u00f8v og stjerner\u00bb, spilt inn hjemme hos Erik Bye og kona Tove. Brennende engasjement Erik Bye beholdt sitt brennende engasjement i alle \u00e5r. - Engasjement har ikke noe med alder \u00e5 gj\u00f8re. Det finnes totalt likegyldige ungdommer og brennende engasjerte eldre. For \u00e5 bli engasjert, m\u00e5 du kanskje ha litt erfaring og innsikt, sa han i et intervju med NTB i forbindelse med sin 77-\u00e5rsdag og utgivelsen av \u00abSt\u00f8v og stjerner\u00bb i februar i fjor. I dette intervjuet sa Bye at han f\u00f8lte seg sterkt i slekt med trubadurer fra riktig gammel tid, de som dro fra sted til sted og sang. Men n\u00e5r det gjaldt menneskeheten hadde han mistet mange illusjoner. - Med penger som drivkraft vil alltid noen tillate seg \u00e5 undertrykke andre, sa han blant annet i intervjuet. Han sa ogs\u00e5 at han var lei av \u00e5 bli kalt b\u00e5de USA-fiendtlig og en motstander av kirke og kristendom. - Jeg har ikke noe imot verken V\u00e5rherre eller Amerika. Tvert imot. Men maktpersoner skal vi aldri slutte \u00e5 holde \u00f8ye med. S\u00e5 enkelt er det. Meningsfylte programmer Gjennom radioens \u00abStudio 19\u00bb og \u00abS\u00f8ndagsposten\u00bb fikk norske viser en oppblomstring vi enn\u00e5 nyter fruktene av, ikke minst takket v\u00e6re Erik Bye. \u00abS\u00f8ndagsposten\u00bb var i 22 \u00e5r, fra 1957, radioens mest popul\u00e6re program. I 1967 kom \u00abId\u00e9banken\u00bb et helnorsk produkt som vakte internasjonal oppsikt. Og ikke \u00e5 forglemme Erik Byes viser og plateinnspillinger som b\u00e5de er blitt folkeeie og klassikere. Blant dem \u00abAnna Lovinda\u00bb, \u00abV\u00e5r Herres klinkekule\u00bb, \u00abSkomv\u00e6rvalsen\u00bb og \u00abHildringstimen\u00bb. Boka \u00abMunnspill under \u00e5pen himmel\u00bb som f\u00f8rste gang kom ut i 1966, ble en kjempesuksess og satte skandinavisk salgsrekord med et opplag p\u00e5 over 120.000. F\u00f8dt i USA Erik Bye ble f\u00f8dt 1. mars i 1926 i Brooklyn, New York, hvor han bodde i flere \u00e5r sammen med faren, operasangeren Erik Ole Bye og den sterkt kunstinteresserte moren, R\u00f8nnaug. En oppvekst med mye n\u00e6rhet og kj\u00e6rlighet. - Det var fantastisk \u00e5 oppleve en slik kj\u00e6rlighet. Jeg ble sterk av det, sa Erik Bye selv. Seks \u00e5r gammel flyttet han og familien tilbake til Norge til slektsg\u00e5rden i Hole p\u00e5 Ringerike. Fire \u00e5r senere flyttet de inn til Oslo og Kastellet hvor de overtok pensjonatet Huset. Huset var til stadighet fylt av originale og kunstneriske mennesker som kom til \u00e5 bety mye for ham senere i livet. Da krigen kom ble Huset okkupert av tyskerne. Uredd og til tider dumdristig tok Erik Bye tidlig opp kampen mot invasjonsstyrkene. Han var bare 19 \u00e5r gammel da krigen var slutt, men hadde likevel bak seg to \u00e5r som Milorg-jeger. - Kampen mot nazisme og rasisme er en verdi- og \u00e5ndskamp vi aldri m\u00e5 miste av syne, understreket Erik Bye gang p\u00e5 gang. Venner overalt Erik Bye hadde venner i alle verdensdeler, men var hele sitt liv spesielt knyttet til USA, hvor han studerte statsvitenskap og tok magistergrad i engelsk samtidig som han blant annet var havnearbeider, fabrikkarbeider, lastebilsj\u00e5f\u00f8r, sj\u00f8mann og skuespiller. Han kunne blitt i USA, men farens d\u00f8d i 1953 brakte ham tilbake til Norge. I Norge var ogs\u00e5 Tove, som han giftet seg med samme \u00e5r. - At jeg fikk tak i henne er faktisk det mest gjennomf\u00f8rt vettuge jeg har gjort p\u00e5 denne jordkloden, sa han i 70-\u00e5rs intervjuet med NTB. Sin stolthet over kona og deres fire barn, Ellen, Karen, Anne og Ola, uttrykte han ofte: - De har ikke gitt meg annet enn glede. Travle \u00e5r \u00c5rene f\u00f8r og etter at han ble pensjonist som 70-\u00e5ring, beskrev han selv som meget travle og gode. Samfunnsengasjert og med et brennende hjerte for enkeltmennesker satte han sitt preg p\u00e5 den norske samfunnsdebatten. Det gikk slett ikke up\u00e5aktet hen da han h\u00f8sten 1993 tordnet mot norsk flyktningpolitikk, i 1994 sa nei til EU og i 1996 advarte det norske folk mot tilslutning til Schengen-avtalen. - Jeg skammer meg over den norske flyktningpolitikken, sa Erik Bye p\u00e5 Dagbladets f\u00f8rsteside da han fikk h\u00f8re om fordekte politiaksjoner mot flyktninger i kirkeasyl. Han mente flyktningene m\u00e5tte kunne f\u00f8le seg trygge mot forf\u00f8lgelse n\u00e5r de kom til Norge. Selv hadde han kjent den vonde, utrygge f\u00f8lelsen under sin egen flukt til Sverige som 19-\u00e5ring julen 1944. Da han i 1994 heiste flagget og sa nei EU, var det mange som i sitt hjerte takket Erik Bye. Andre gremmet seg og fryktet hans nei mer enn noe annet fordi de visste at Erik Byes mening veide tungt ute blant det norske folk. Glad i sj\u00f8en Begeistringen for andre mennesker var Erik Byes journalistiske og musikalske kilde gjennom alle \u00e5r. Fiskere, sj\u00f8folk og krigsseilere sto hans hjerte ekstra n\u00e6r. I 1989 ble han utnevnt til \u00e6resmedlem i Redningsselskapet p\u00e5 grunn av sin innsats for selskapet, og i 1997 fikk han en egen redningssk\u00f8yta oppkalt etter seg, redningssk\u00f8yta R/S \u00abErik Bye\u00bb. Han mottok de fleste priser og \u00e6resbevisninger som finnes her i landet. I 1978 ble han utnevnt til Ridder av 1. klasse av St. Olavs-orden for sin innsats for \u00e5 skape kontakt med utvandrede nordmenn i USA. Han var ogs\u00e5 \u00e6resdoktor ved Midland University i USA for sin forfatter- og medievirksomhet. Og som en av f\u00e5 fikk han sin egen bauta mens han enn\u00e5 levde. Utenfor NRK-huset p\u00e5 Marienlyst, med dueskitt p\u00e5 nesa, st\u00e5r det store bronsehodet av mannen med det store hjertet. Han som med like stor selvf\u00f8lgelighet og respekt intervjuet konger og presidenter som uteliggeren ved Akerselva."]}, {"field": "category0", "value": "kultur"}, {"field": "contenthash", "value": "3f95eda9f2a88b95e676a9706cd35ae78308a38e1fe3a408e3b3db133638b535"}, {"field": "createtime", "value": "2015-11-04T20:17:26.000Z"}, {"field": "description", "value": "Visesangeren og kulturpersonligheten Erik Bye d\u00f8de onsdag, 78 \u00e5r gammel, etter lengre tids sykdom. NRK-h\u00f8vdingen har i mer enn en menneskealder gledet det norske folk med sin varme og menneskelighet."}, {"field": "dominantimage", "value": "http://www.adressa.no/incoming/article1098822.ece5/ALTERNATES/w980-default/ver2%20bye3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dcc18ec6fdde572b57026b1fdd32d85b4ded7bad.jpg?59720442"}, {"field": "dominantthumbnaildimensions", "value": "300x169"}, {"field": "heading", "value": "Erik Bye er d\u00f8d -adressa.no"}, {"field": "id", "value": "dcc18ec6fdde572b57026b1fdd32d85b4ded7bad"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["norsk", "norsk flyktningpolitikk", "mennesker", "brennende engasjement"]}, {"field": "kw-entity", "value": ["oslo og kastellet", "anna lovinda", "huset", "id\u00e9banken", "ellen", "redningsselskapet", "hildringstimen", "v\u00e5r herres", "r\u00f8nnaug", "karen", "s\u00f8ndagsposten", "b. sin", "tove", "\u00e5rene", "st. olavs", "marienlyst", "akerselva", "dagbladets", "st\u00f8v", "k. gjennom", "begeistringen", "v\u00e5rherre", "studio 19", "milorg", "bye", "midland university", "skomv\u00e6rvalsen", "anne og ola", "munnspill", "a. han"]}, {"field": "kw-location", "value": ["hole", "london", "schengen", "amerika", "brooklyn", "sverige", "ridder", "ringerike", "norge", "new york"]}, {"field": "kw-pageclass", "value": "article"}, {"field": "kw-person", "value": ["erik bye", "erik ole bye"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1098822.ece5/ALTERNATES/w980-default/ver2%20bye3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erik Bye er d\u00f8d"}, {"field": "og-type", "value": "article"}, {"field": "og-url", "value": "http://www.adressa.no/kultur/article5322.ece"}, {"field": "pageclass", "value": ["article"]}, {"field": "publishtime", "value": "2004-10-13T21:07:56.000Z"}, {"field": "recs-articleid", "value": "890827"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-10-13T21:07:56.000Z"}, {"field": "recs-rawtitle", "value": "Erik Bye er d\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Visesangeren og kulturpersonligheten Erik Bye d\u00f8de onsdag, 78 \u00e5r gammel, etter lengre tids sykdom. NRK-h\u00f8vdingen har i mer enn en menneskealder gledet det norske folk med sin varme og menneskelighet."}, {"field": "thumbnail", "value": "http://content-thumbnail.cxpublic.com/content/thumbnail200x150/dcc18ec6fdde572b57026b1fdd32d85b4ded7bad.jpg?59720442"}, {"field": "thumbnailfullheightdimensions", "value": "200x1296"}, {"field": "timestamp", "value": "2017-07-21T13:40:18.000Z"}, {"field": "title", "value": "Erik Bye er d\u00f8d"}, {"field": "url", "value": "http://www.adressa.no/kultur/article5322.ece"}, {"field": "urlhash", "value": "dcc18ec6fdde572b57026b1fdd32d85b4ded7bad"}], "score": 0.6760788, "siteId": "9222270286501375973", "id": "dcc18ec6fdde572b57026b1fdd32d85b4ded7bad"}

