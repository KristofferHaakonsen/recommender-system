{"fields": [{"field": "modifiedtime", "type": "time", "value": "2015-06-12T11:32:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Italia", "Reiseguide", "Europa", "Reise"]}, {"field": "author", "value": "kari byklum"}, {"field": "body", "value": ["Saken oppdateres.", "\u2014 Hvis du aldri g\u00e5r deg vill, finner du ikke noe som er nytt. Det gjelder forresten for resten av livet ogs\u00e5, sier norsk-italienske Kristin Flood, som har bodd i Italia de siste 20 \u00e5rene.", "Og du kommer like garantert til \u00e5 rote deg bort i Venezia, men det er ogs\u00e5 litt av poenget.", "Det f\u00f8rste m\u00f8tet med Venezia er for mange togstasjonen ved Canal Grande. Den brede kanalen er selve livsnerven i byen, som tar imot 15\u201320 millioner turistene \u00e5rlig. Derfra er det bare ett stopp med b\u00e5tbussen til Rialto Mercato.", "Det tradisjonsrike fiske- og gr\u00f8nnsaksmarkedet er en viktig handels- og m\u00f8teplass for venetianerne, og ogs\u00e5 en popul\u00e6r turistattraksjon.", "Tradisjonsrikt fiskemarkedGrytidlig om morgenen kj\u00f8per fiskehandlerne nyfanget sj\u00f8mat fra fiskerne som kommer med fiskeb\u00e5tene sine. En av dem er 61 \u00e5r gamle Maurizio Vio, han har jobbet som fiskehandler i 50 \u00e5r.", "\u2014 Det er mest venetianerne som handler her. De fleste turistene er bare nysgjerrige, men noen vil ha hjelp til \u00e5 lage fiskeretten Sarde in Saor, sier Vio.", "Noen boder bortenfor treffer vi Armando Rossi, som selger frukt. 50-\u00e5ringen har jobbet her siden han var ti \u00e5r.", "\u2014 Det begynte med at jeg kom hit etter skolen og hjalp min bestefar. Etter hvert overtok jeg ansvaret, og siden er jeg blitt her. Jeg selger bare helt fersk frukt, sier han stolt.", "Rossi forteller at han kommer til markedsplassen allerede klokken tre om natten for \u00e5 forberede dagen.", "\u2014 S\u00e5 jobber jeg til klokken 15 om ettermiddagen. Slik er det alle dager utenom s\u00f8ndag.", "Rossi er glad i jobben sin, men fiskehandler Vio innr\u00f8mmer at 50 \u00e5r p\u00e5 det samme torget har satt spor.", "\u2014 Jeg er tr\u00f8tt n\u00e5. Alle turistene har forandret livet mitt, p\u00e5 godt og vondt. Innimellom er det s\u00e5 folksomt at vi omtrent ikke kommer frem i v\u00e5r egen by.", "Har du et tips til reiseredaksjonen? Send oss gjerne en e-post!", "Venezia best\u00e5r av mange sm\u00e5 \u00f8yer bundet sammen av broer. Omr\u00e5det mellom Rialto og San Marco er det typiske sentrum. I sommerhalv\u00e5ret g\u00e5r turistene n\u00e6rmest i k\u00f8 her.", "Men Venezia er s\u00e5 uendelig mye mer, det gjelder bare \u00e5 v\u00e5ge seg litt bort fra turistmagnetene. \u00d8yene er heller ikke st\u00f8rre enn at du alltid finner frem igjen. Hvis ikke, er det bare \u00e5 sp\u00f8rre.", "Utstyrt med det samme kartet som allerede har spilt oss noen puss de f\u00f8rste dagene, setter vi i vei. Det er ikke lenge f\u00f8r vi finner en helt annen ro. Plutselig er det nesten bare italienerne som lever sine vante liv. Oppfatningen om at Venezia nesten er \u00f8delagt av turisme, viser seg ikke \u00e5 stemme. Det var bare v\u00e5r uvitenhet.Mens vi vandrer i trange gater og smale smug og myser opp p\u00e5 klesvasken som flagrer p\u00e5 t\u00f8rkesnorer utenfor vinduene, og tar en espresso p\u00e5 en liten kaf\u00e9, som fortsatt har toalett hvor det gjelder \u00e5 innta hockeystil over sk\u00e5len i lav h\u00f8yde, har vi allerede opplevd mer enn dem som bare g\u00e5r frem og tilbake i handlegatene og p\u00e5 Markusplassen.", "\u2014 Jeg elsker Venezia. Det er som en skattkiste med mer enn tusen \u00e5rs historie, sier Kristin Flood.", "Flood er journalist og forfatter av yrke, og ingen formell guide, men elsker \u00e5 vise frem byen til nordmenn som kommer p\u00e5 bes\u00f8k. Vi m\u00f8ter henne p\u00e5 stamkafeen hennes, Caff\u00e8 Rosso p\u00e5 Campo Santa Margherita i omr\u00e5det som heter Dorsoduro.", "\u2014 Selv om jeg har bodd her i nesten 20 \u00e5r, oppdager jeg stadig noe nytt. Det gjelder bare \u00e5 komme seg bort fra de skiltede gatene og l\u00f8fte blikket. Og s\u00e5 er det ubeskrivelig \u00e5 oppleve en by uten biltrafikk, smiler hun.", "Historien svever som et usynlig teppe over byen. Margherita-plassen kalles gjerne for Venezias latinerkvarter. Byens universitet ligger i dette omr\u00e5de. Fakultetet for arkitektur er anerkjent over store deler av Europa.", "Hver bydel har egne kirker, ogs\u00e5 rett rundt hj\u00f8rnet for Campo Margherita. Men f\u00f8rst kommer vi til en scuola.", "\u2014 Tidligere samlet rike familier seg i scuolaer, som var et slags bydelshus, hvor de samlet inn penger og organiserte m\u00e5ter \u00e5 hjelpe fattige familier p\u00e5. Innsamlingene ble organisert privat, s\u00e5 det er ganske imponerende hvordan de hjalp hverandre, mener Flood.I dag er de fleste scuolane i Venezia omgjort til museer og overtatt av det offentlige.", "Kirkene i Venezia er godt bevart og \u00e5pne for folk flest, men noen steder tas det inngangspenger n\u00e5r det ikke er messe. Opprinnelig var det munker som voktet kirkene og de bodde i klostre i n\u00e6rheten. I dag blir klostrene brukt til ulike form\u00e5l, og en av byens videreg\u00e5ende skoler ligger i et nedlagt kloster like i n\u00e6rheten av Margherita-plassen.", "Videre i bydelen Dorsoduro finner vi det som Flood mener er byenes beste iskrembar.", "\u2014 Jeg lager is av rene r\u00e5varer og selger bare nylaget is, forteller Simone Samboho i Gelateria Squero, og lar oss lukte p\u00e5 massen med malte pistasjn\u00f8tter som han sier koster over 5000 kroner kiloen.", "Vi har aldri smakt noen lignende, isen b\u00e5de lukter og smaker skikkelig pistasjn\u00f8tter.", "\u2014 Man blir i godt hum\u00f8r av \u00e5 spise god is, smiler han.", "Hvis du f\u00f8rst beveger deg litt inn blant lokalbefolkningen, kan det v\u00e6re smart \u00e5 ogs\u00e5 spise som en.", "\u2014 Til frokost spiser italienerne s\u00f8te kjeks, eller en croissant og drikker en diger kopp med cappuccino. S\u00e5 spiser man varm lunsj og deretter varm middag om kvelden, forklarer Flood.", "Selv har hun vendt seg til denne levem\u00e5ten, og har ogs\u00e5 blitt glad i den italienske tradisjonen med en sosial time p\u00e5 en lokal kaf\u00e9.", "\u2014 Det er vanlig \u00e5 m\u00f8tes til et glass vin, eller aperitivo etter jobb kl. 19.30, s\u00e5 blir vi en times tid f\u00f8r vi drar hjem og spiser middag.", "Og kanskje er slike stunder p\u00e5 kaf\u00e9 noe av det beste med hele Venezia.", "\u2014 For noen \u00e5r siden spurte jeg Venezias borgermester hva en turist p\u00e5 et kort bes\u00f8k m\u00e5tte f\u00e5 med seg. Ha svarte at det beste var ikke \u00e5 gj\u00f8re noe, men sette seg p\u00e5 en liten plass og bare ta byen inn over seg.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "G\u00e5 deg vill og v\u00e5g deg inn i gatene uten mange turister.", "Ta kontakt med lokalbefolkningen.", "Spis is p\u00e5 Gelateria Squero ved Zattere, her lages isen av ferske r\u00e5varer hver dag.", "Nyt livet p\u00e5 Campo Santa Margherita, og sett deg gjerne p\u00e5 Caff\u00e8 Rosso. Det er ekstra hyggelig her om kvelden.", "Caf\u00e9 Florian p\u00e5 Markusplassen. Veldig dyrt, men verdt et bes\u00f8k. Se p\u00e5 alle portrettene.", "Fiske- og fruktmarkedet ved Rialto.", "Spis middag p\u00e5 bortgjemte Pane Vino e San Daniele p\u00e5 Campo Sant \u0301Angelo Raffaele.", "Overnatt p\u00e5 hyggelige bed & breakfast Ca  \u0301Della Corte p\u00e5 Dorsoduro.", "G\u00e5 p\u00e5 s\u00f8ndagstur langs havnepromenaden Fondamenta Zattere.", "Vis fakta", "Det bor ca. 60.000 mennesker i Venezia.", "Ca 15\u201320 millioner turister \u00e5rlig.", "Det g\u00e5r direkteb\u00e5t fra flyplassen Marco Polo p\u00e5 fastlandet ut til Venezia, denne tar i underkant av en time og er en enkel m\u00e5te \u00e5 komme til byen p\u00e5.", "Man kan kj\u00f8re b\u00e5de tog og bil ut til Venezia, men bilen m\u00e5 parkeres ved jernbanestasjonen. Resten av \u00f8ya er bilfri.", "Det er stadig springflo i byen, det varsles med en alarm over hele byen og det settes opp benker som folk kan g\u00e5 p\u00e5.", "Canal Grande deler byen i to med tre bydeler p\u00e5 hver side. Kanalen krysses via tre broer, eller med en overfartsgondol som finnes p\u00e5 flere holdeplasser nedover kanalen. Disse gondolene har st\u00e5plasser og g\u00e5r frem og tilbake p\u00e5 tvers av kanalen.", "Byen er kjent for sine kanaler og gondolturer, sin arkitektur og historie.", "Venezias landemerker er Dogepalasset, Sukkenes bro og Markusplassen.", "TIPS: Det kan bli veldig varmt og fuktig i Venezia om sommeren, og i tillegg er det ofte folksomt. Det er lite bademuligheter i Venezia, og venetianerne selve pleier \u00e5 dra ut til \u00f8ya Lido for \u00e5 bade. Lido er kjent for sin 15 kilometer lange strand, og her er det b\u00e5de langgrunt og barnevennlig. Lido passer fint b\u00e5de for dagstur og lengre ferier, og ligger bare en kort tur med ruteb\u00e5t fra Venezia.", "Vis fakta"]}, {"field": "category0", "value": "reise"}, {"field": "contenthash", "value": "19b4bd774a67ed8b7593eac5069287b834f01f37f31ab1dadcd8b570dcc9b3ce"}, {"field": "createtime", "value": "2017-01-17T17:52:52.000Z"}, {"field": "description", "value": "G\u00e5 deg vill i den romantiske byen."}, {"field": "heading", "value": ["Her er ni gode tips til Venezia -adressa.no", "Mye mer enn du ser", "Som en skattkiste", "Stolt av kirkene", "- Venezias beste is", "Lev som en venetianer"]}, {"field": "id", "value": "fc1cd75c8b464980080bf3c7aa462a67dc0a3a13"}, {"field": "keyword", "value": ["Italia", "Reiseguide", "Europa", "Reise"]}, {"field": "keywords", "value": "Italia,Reiseguide,Europa,Reise"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["turister \u00e5rlig", "turist", "spis", "millioner turister \u00e5rlig", "vis fakta", "millioner turister", "dag", "byen", "spis middag"]}, {"field": "kw-entity", "value": ["markusplassen", "campo santa margherita", "caff\u00e8 rosso", "sarde in saor", "maurizio vio", "rialto mercato", "dogepalasset", "twitter", "sukkenes", "florian", "rialto og san marco", "fondamenta zattere", "gelateria squero", "della corte", "dorsoduro", "campo margherita"]}, {"field": "kw-location", "value": ["europa", "venezia", "lido", "italia", "san marco", "margherita"]}, {"field": "kw-pageclass", "value": "article"}, {"field": "kw-person", "value": ["simone samboho", "marco polo", "canal grande", "armando rossi", "kristin flood"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/ab6d4744-abb4-4b5d-819f-cfaa3663b0dd?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er ni gode tips til Venezia"}, {"field": "og-type", "value": "article"}, {"field": "og-url", "value": "http://www.adressa.no/reise/Her-er-ni-gode-tips-til-Venezia-7672b.html"}, {"field": "pageclass", "value": ["article"]}, {"field": "publishtime", "value": "2015-06-12T11:23:46.000Z"}, {"field": "recs-articleid", "value": "7672"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-06-12T11:23:46.000Z"}, {"field": "recs-rawtitle", "value": "Her er ni gode tips til Venezia -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "G\u00e5 deg vill i den romantiske byen."}, {"field": "thumbnail", "value": "http://content-thumbnail.cxpublic.com/content/thumbnail200x150/fc1cd75c8b464980080bf3c7aa462a67dc0a3a13.jpg?59805f0f"}, {"field": "thumbnailfullheightdimensions", "value": "200x1971"}, {"field": "timestamp", "value": "2017-08-01T10:59:27.000Z"}, {"field": "title", "value": "Her er ni gode tips til Venezia"}, {"field": "url", "value": "http://www.adressa.no/reise/Her-er-ni-gode-tips-til-Venezia-7672b.html"}, {"field": "urlhash", "value": "fc1cd75c8b464980080bf3c7aa462a67dc0a3a13"}], "score": 0.7404354, "siteId": "9222270286501375973", "id": "fc1cd75c8b464980080bf3c7aa462a67dc0a3a13"}

