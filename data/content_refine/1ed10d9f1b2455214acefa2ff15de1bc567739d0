{"fields": [{"field": "modifiedtime", "type": "time", "value": "2014-08-27T19:57:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karen gjermundr\u00f8d"}, {"field": "body", "value": ["Saken oppdateres.", "Det ringer i kirkeklokkene i Brunskog, mens vinden rasler i det h\u00f8ye sivet foran sommerstuen, som ligger helt inntil innsj\u00f8en V\u00e4rmeln.", "Det var p\u00e5 nittitallet at Eva Str\u00f8msnes og Audun Fiskvik begynte \u00e5 se p\u00e5 muligheten for \u00e5 anskaffe en fritidsbolig. De ville ha et sommerhus, men noen hytte ved havet var ikke forenlig med budsjettet.", "- Det var en liten rubrikkannonse p\u00e5 to linjer i Aftenposten som fikk oss hit. Og da vi kom for \u00e5 se p\u00e5 stedet, falt vi helt pladask og bare m\u00e5tte ha det, forteller Eva Str\u00f8msnes.", "Lillestr\u00f8mparet betalte 400.000 svenske kroner for stedet.", "Eiendommen kalles Futten. Det betyr et lite sted, antagelig i betydningen fattigslig, men kan ogs\u00e5 ha noe med stedets historie \u00e5 gj\u00f8re, forklarer Str\u00f8msnes.", "Messer for milit\u00e6rpersonell kalles ofte futten. Huset, som er fra 1868, ble nemlig i sin tid bygget som et serveringssted for rallarene som jobbet p\u00e5 jernbanen mellom Kristiania og Stockholm.", "- Da var stedet rett og slett en form for \u00f8lbule med matservering, sier Str\u00f8msnes.", "Tidligere gikk det en smalsporet jernbane for utfrakting av sand og grus tvers over eiendommen. Da jernbanen var ferdig, ble den r\u00f8de stuen tatt i bruk som bolighus, og det bodde folk her fast frem til 1960-tallet.", "- De siste som bodde her f\u00f8r det ble sommerhus, var Betty og Fridtjof, mor og s\u00f8nn. Hun var kommunist og han var pinsevenn, forteller Str\u00f8msnes.", "Da Betty d\u00f8de, gikk det litt nedover med Fridtjof, som fikk det for seg at djevelen hadde flyttet inn i symaskinen til moren. Det endte med at han rodde ut p\u00e5 innsj\u00f8en og senket maskinen, noe naboene soknet etter i ukevis, if\u00f8lge lokale kilder.", "F\u00f8r Fridtjof d\u00f8de, testamenterte han huset til Pinsemenigheten og det ble senere auksjonert bort p\u00e5 offentlig auksjon som sommerhus. I forbindelse med kj\u00f8pet ble det oppdaget at eiendommen ikke var skilt ut, og at huset sto p\u00e5 allmenningens tomt. Det viste seg at b\u00f8ndene ikke hadde latt Betty og Fridtjof f\u00e5 lov til \u00e5 skille ut tomten, kanskje delvis fordi hun var kommunist og han pinsevenn. Dette ble de ordnet opp i.", "Eva Str\u00f8msnes forteller videre at Gustav Fr\u00f6ding, en av Sveriges mest kjente diktere, hadde en s\u00f8ster som bodde like i n\u00e6rheten, og han tilbrakte i sin tid flere somre her. Han hadde et godt \u00f8ye til datteren p\u00e5 storg\u00e5rden Berga, og skrev blant annet dikt om Alice, Vackert v\u00e4der, der. Han fikk aldri sin Alice, da hennes far sendte ham av g\u00e5rde med beskjed om \u00e5 skaffe seg \u00abet ordentlig yrke\u00bb.", "Fra det lyse kj\u00f8kkenet st\u00e5r verandad\u00f8ren alltid \u00e5pen ut mot innsj\u00f8en V\u00e4rmeln. Katten Nero sniker seg ut av d\u00f8ren, og ned mot sivet og den nye badebryggen som er omkranset av runde, gr\u00f8nne vannliljeblader.", "- Det er V\u00e4rmland som er Sverige synes vi, med det flotte kulturlandskapet med skog, innsj\u00f8er, g\u00e5rder og r\u00f8de hus som er godt ivaretatt. Det gir en f\u00f8lelse av ro og barndommens somre, sier Str\u00f8msnes.", "P\u00e5 Futten samles stadig hele storfamilien med barn, barnebarn og tantebarn, og landstedet brukes flittig \u00e5ret rundt, med sengeplasser til 12 personer. Paret har fire barn og tre barnebarn.", "Huset hadde opprinnelig en grunnflate p\u00e5 46 kvadratmeter, men er i dag bygget p\u00e5 og er p\u00e5 cirka 70 kvadratmeter. I tillegg kommer annenetasje med tre soverom, hvor det er s\u00e5 lavt under taket at det n\u00e6rmest ikke er m\u00e5lbart.", "- Her liker vi \u00e5 ha bes\u00f8k av venner og familie, og har lagt til rette for det, b\u00e5de med sengeplasser og gode utearealer. Her er god plass til \u00e5 leke og utfolde seg, for b\u00e5de store og sm\u00e5. B\u00e5ter og kano brukes flittig i sommerhalv\u00e5ret, forteller Str\u00f8msnes.", "Huset er godt isolert, med b\u00e5de vann og avl\u00f8p slik at det ogs\u00e5 kan brukes om vinteren.", "- Det er ogs\u00e5 veldig hyggelig \u00e5 v\u00e6re her i forbindelse med jul og nytt\u00e5r. Da bruker vi tiden mer p\u00e5 inneaktiviteter, med spill og b\u00f8ker foran peisen, sier hun.", "Hun legger til at innsj\u00f8en V\u00e4rmeln for \u00f8vrig er et eldorado for isfiske, og det er skibakker ikke langt unna.", "- Det beste med stedet er selvf\u00f8lgelig beliggenheten. Vi dr\u00f8mte om et sted ved havet, men denne idylliske fem mil lange innsj\u00f8en er et meget godt alternativ. Vi liker ogs\u00e5 godt \u00e5 ha naboer som bor her fast, det er b\u00e5de hyggelig og betryggende, understreker Eva Str\u00f8msnes.", "Det tar ti minutter \u00e5 kj\u00f8re til Arvika, der man finner alt man trenger. Like rundt hj\u00f8rnet ligger ogs\u00e5 en tradisjonsrik g\u00e5rd, hvor Brunskog Hembygdsf\u00f6rening, som er opptatt av \u00e5 ta vare p\u00e5 kulturminner, har mange arrangementer i l\u00f8pet av \u00e5ret. Det st\u00f8rste er Gammelvala, et arrangement som viser frem gamle arbeidsmetoder.", "Eva Str\u00f8msnes mener V\u00e4rmland er full av overraskelser og har mye \u00e5 by p\u00e5 av kultur og friluftsaktiviteter. Blant annet bugner det av loppemarkeder og auksjoner i omr\u00e5det.", "- Om du ikke gj\u00f8r et kupp, er du i hvert fall sikret god underholdning, smiler hun.", "Det er fortsatt mulig \u00e5 f\u00e5 sm\u00e5 hytter fra 400 000\u2013500 000 kroner i Sverige. Det er billigere desto lengre fra Norge man kommer. For eksempel p\u00e5 \u00f8stsiden eller s\u00f8r for V\u00e4nern er det mulig \u00e5 finne rimelige hus. Husk p\u00e5 at det er litt annerledes \u00e5 kj\u00f8pe bolig i nabolandet.", "I Sverige har kj\u00f8peren et st\u00f8rre ansvar enn i Norge for \u00e5 unders\u00f8ke eiendommens tilstand.", "I Sverige er det ingen boplikt for hus og hytter. Finner du en hytte som er registrert som villa, er det ingenting i veien for at du kan bruke den som fritidsbolig. Merk at noen leiligheter har boplikt.", "Bud er ikke bindende i Sverige. Man kan legge inn bud p\u00e5 flere eiendommer samtidig og trekke deg fra det ene om du skulle f\u00e5 tilslag p\u00e5 begge. Om du har f\u00e5tt tilslag p\u00e5 et bud, kan det fremdeles komme nye bud inn etter deg. Med andre ord er ikke hytten din f\u00f8r kontrakten er underskrevet.", "I enkelte tilfeller kan det v\u00e6re n\u00f8dvendig med en konsesjon, for eksempel n\u00e5r boligen er registrert som landbruksenhet, eller ligger i bestemte omr\u00e5der, for eksempel en skogbrukseiendom med tilh\u00f8rende torp.", "Tinglysningsgebyret i Sverige p\u00e5 1,5 prosent. Det er ingen eiendomsskatt i Sverige, men en \u00e5rlig kommunal avgift p\u00e5 0,75 prosent av takseringsverdien av eiendommen.", "Selv om Sverige er et relativt ukomplisert land \u00e5 kj\u00f8pe bolig i, bruk advokat!"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "6fd64afb0ad3e8a238cb5899c441319dfb9fefe48c0ce2d0b75760bc7d3c3346"}, {"field": "createtime", "value": "2016-02-04T14:30:41.000Z"}, {"field": "description", "value": "Slik f\u00e5r du tak i svensk \u00absommarstuga\u00bb."}, {"field": "dominantimage", "value": "http://www.adressa.no/incoming/article10062298.ece/ALTERNATES/w980-default/hyttedrom1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1ed10d9f1b2455214acefa2ff15de1bc567739d0.jpg?5995adb6"}, {"field": "dominantthumbnaildimensions", "value": "300x169"}, {"field": "heading", "value": ["Betalte 400 000 for hyttedr\u00f8mmen -adressa.no", "Djevel i symaskinen", "Sommerdr\u00f8mmen", "Julestemning", "Hyttekj\u00f8p i Sverige", "Ingen boplikt"]}, {"field": "id", "value": "1ed10d9f1b2455214acefa2ff15de1bc567739d0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["bud", "eiendommen", "kj\u00f8pe bolig", "bolig", "hytte", "sted", "hus", "innsj\u00f8en", "bruk", "brukes flittig"]}, {"field": "kw-entity", "value": ["brunskog hembygdsf\u00f6rening", "betty", "aftenposten", "gammelvala", "v\u00e4rmland", "kristiania og stockholm", "nero", "alice", "futten", "eva str\u00f8msnes og audun fiskvik", "bud", "fridtjof", "v\u00e4rmeln", "pinsemenigheten", "betty og fridtjof", "v\u00e4nern", "vackert"]}, {"field": "kw-location", "value": ["arvika", "sverige", "norge", "berga"]}, {"field": "kw-pageclass", "value": "article"}, {"field": "kw-person", "value": ["eva str\u00f8msnes", "gustav fr\u00f6ding", "audun fiskvik"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10062298.ece/ALTERNATES/w980-default/hyttedrom1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Betalte 400 000 for hyttedr\u00f8mmen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10062275.ece"}, {"field": "pageclass", "value": ["article"]}, {"field": "publishtime", "value": "2014-08-27T18:37:27.000Z"}, {"field": "recs-articleid", "value": "10062275"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-08-27T18:37:27.000Z"}, {"field": "recs-rawtitle", "value": "Betalte 400 000 for hyttedr\u00f8mmen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Slik f\u00e5r du tak i svensk \u00absommarstuga\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/1ed10d9f1b2455214acefa2ff15de1bc567739d0.jpg?5995adb6"}, {"field": "thumbnailfullheightdimensions", "value": "200x1751"}, {"field": "timestamp", "value": "2017-08-17T14:52:38.000Z"}, {"field": "title", "value": "Betalte 400 000 for hyttedr\u00f8mmen"}, {"field": "url", "value": "http://www.adressa.no/forbruker/hjem/article10062275.ece"}, {"field": "urlhash", "value": "1ed10d9f1b2455214acefa2ff15de1bc567739d0"}], "score": 0.5437913, "siteId": "9222270286501375973", "id": "1ed10d9f1b2455214acefa2ff15de1bc567739d0"}

