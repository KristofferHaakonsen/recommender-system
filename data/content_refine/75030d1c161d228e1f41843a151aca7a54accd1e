{"fields": [{"field": "modifiedtime", "type": "time", "value": "2012-04-17T13:49:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["h\u00e5kon hynne . seniorforsker sintef teknologi", "samfunn"]}, {"field": "body", "value": ["Saken oppdateres.", "\u00d8kt verdenshandel har gitt \u00f8kt ettersp\u00f8rsel etter ressurser som olje og naturgass, og etter energiintensive halvfabrikata som aluminium. Samtidig har globaliseringen medf\u00f8rt god tilgang p\u00e5 rimelige varer fra bl.a. Kina og India. Med andre ord har det viktigste Norge selger blitt dyrere, mens mye av det vi importerer er blitt billigere.", "\u00d8konomisk teori forteller oss at \u00f8kt handel mellom relativt like land f\u00f8rer til \u00f8kt velstand for dem begge. Land som Hellas, Portugal, Irland og Polen l\u00e5 alle under EU's gjennomsnitt f\u00f8r EU-medlemskap, mens de alle har hatt en fin levestandards\u00f8kning etter at de kom med i EU. De andre landene i EU har heller ikke tapt p\u00e5 innlemmelsen av de nye medlemmene. EU og Nord-Amerika har ogs\u00e5 dratt hverandre opp gjennom et godt handelssamkvem. Denne positive effekten av internasjonal handel kan forklares med spesialisering og arbeidsdeling som gir stordriftsfordeler, og rom for nisjeproduksjon og stort vareutvalg.", "For n\u00e6ringslivet er det som kjent viktig \u00e5 ha gode, stabile og forutsigbare rammevilk\u00e5r. Det er imidlertid usikkert \u00e5 investere i \u00f8kt landbruksproduksjon i Afrika, fordi det ikke er uvanlig at det kan komme store mengder sterkt subsidierte landbruksvarer fra EU eller USA. I WTO-forhandlingene var det et forslag om et tiltak for \u00e5 f\u00e5 rettet p\u00e5 dette ved \u00e5 gi s\u00e5rbare u-land muligheten til \u00e5 heve tollen p\u00e5 mat hvis prisen p\u00e5 import skulle komme under et visst niv\u00e5. India og et stort antall u-land ville ha en lavere terskel for denne mekanismen enn hva landbrukseksport\u00f8rer som bl.a. USA og Uruguay kunne godta. Dermed ble det ingen ny internasjonal handelsavtale.", "\u00d8kt globalisering har som allerede antydet gitt st\u00f8rre gevinster til noen. De sv\u00e6rt h\u00f8ye oljeprisene har f\u00f8rt til en formidabel pengeoverf\u00f8ring fra oljeimporterende land til de land som eksporterer olje. Den enorme \u00f8konomiske veksten i De Forente Arabiske Emirater er et resultat av denne utviklingen, og Dubai med innend\u00f8rs alpinanlegg og kunstige \u00f8yer for rikfolk markedsf\u00f8res godt i \u00abvestlig\u00bb media. Men Norge ligger ikke langt etter, med tilbud om eldreomsorg ved Middelhavet og godt subsidierte helsereiser til samme omr\u00e5det.", "\u00d8kt ettersp\u00f8rsel etter ressurser som olje og mat gir seg alts\u00e5 utslag i \u00f8kte priser, og for de konsumentene som ikke har deltatt i noen velstands\u00f8kning som f\u00f8lge av globaliseringen er det en entydig ulempe. Mange u-land kommer inn under denne kategorien, og \u00f8kte matvarepriser har f\u00f8rt til at flere har kommet under fattigdomsgrensen. \u00d8kt handel mellom ulike land kan snarere gi polarisering og st\u00f8rre forskjeller enn utjevning. Demokratiet, politiske stabiliteten, infrastrukturen og kompetansen i \u00abvest\u00bb er et stort konkurransefortrinn i en fri markeds\u00f8konomi. Med mer internasjonal handel alene, vil det ujevne forholdet mellom \u00abvesten\u00bb og Afrika trolig bli enda verre, og det vil v\u00e6re nesten umulig for land i Afrika \u00e5 komme seg ut av fattigdomsklemma.", "Det er godt kjent at Botswana eksporter storfekj\u00f8tt av sv\u00e6rt god kvalitet til EU og Norge. Kravet fra Europa er imidlertid at det skal dokumenteres at kj\u00f8ttet holder en h\u00f8y standard. Til det kreves moderne slakteri og avansert laboratorium, og heldigvis fikk de hjelp av Danmark til \u00e5 innf\u00f8re det. Honning fra Nepal er ogs\u00e5 av god kvalitet, men for eksport til EU m\u00e5 det bevises ved hjelp av laboratorieunders\u00f8kelser, noe Nepal verken har kompetanse p\u00e5 eller r\u00e5d til. Det er ikke bare innenfor landbruksvarer \u00abvesten\u00bb setter kvalitetskrav p\u00e5 sin import, men ogs\u00e5 innenfor industrivarer er det ofte krav til h\u00f8ye standarder.", "For at mange u-land skal kunne konkurrere p\u00e5 verdensmarkedet m\u00e5 derfor kompetanse og infrastruktur oppgraderes slik at de klarer \u00e5 innfri de internasjonale kvalitetsstandarder. Under denne prosessen m\u00e5 produksjonen i disse landene beskyttes for konkurranse fra de mer utviklede landene, s\u00e5 de ikke blir utkonkurrert f\u00f8r de er konkurransedyktige. De fleste vellykkede land har v\u00e6rt igjennom en proteksjonismefase for \u00e5 bli solide nok til \u00e5 konkurrere p\u00e5 verdensmarkedet. Japan og S\u00f8r-Korea er her n\u00e6rliggende eksempler. Det er imidlertid viktig at n\u00e6ringslivet blir presset til forbedringer b\u00e5de hva ang\u00e5r produktivitet og kvalitet i skjermingsperioden, noe som kan oppn\u00e5s ved h\u00f8y konkurranse innenlands. I Japan hadde for eksempel Toyota konkurranse fra b\u00e5de Honda, Nissan og Mazda, da den utenlandske konkurransen var frav\u00e6rende.", "Tilstrekkelig innenlands konkurranse i sm\u00e5 land kan ofte v\u00e6re vanskelig. En l\u00f8sning p\u00e5 det kan v\u00e6re at flere land som er p\u00e5 omtrent samme utviklingsniv\u00e5 danner sine egne handelsblokker, og at det er fri handel og h\u00f8y konkurranse innefor dette handelsomr\u00e5det, men beskyttelse mot for stor konkurranse fra land utenfor handelsblokken gjennom gode handelsavtaler. Det er mange handelsblokker i verden, som SAARC i S\u00f8r- Asia, SADC i s\u00f8rlige Afrika, ASEAN i S\u00f8r\u00f8st-Asia, EU i Europa osv. Riktignok fungerer noen handelsblokker bedre enn andre.", "I sluttfasen av forhandlingene om verdenshandelen klarte ledelsen i WTO \u00e5 f\u00e5 samlet USA, EU, Brasil, India, Australia, Japan og Kina om en felles skisse. 80 % av verdens internasjonale handel foreg\u00e5r mellom disse sju, og de kan p\u00e5 en m\u00e5te betraktes som opptil sju handelsblokker. Et forslag i skissen gikk ut p\u00e5 \u00e5 tillate skjerming av en stor del av industrien i u-land, noe som er i tr\u00e5d med synet om behov for beskyttelse i en oppbyggingsfase. Det ble imidlertid som kjent sammenbrudd i WTO-forhandlingene.", "Det kan likevel gis bistand fra de rike land til mindre utviklede enkeltland eller til mindre moderne handelsblokker, ikke bare for \u00e5 bedre produktivitet og kvalitet i n\u00e6ringsliv og landbruk, men ogs\u00e5 for at de skal kunne dokumentere at kvaliteten holder \u00abvestlige\u00bb krav. Norge burde ta et spesielt ansvar her, for p\u00e5 den m\u00e5ten \u00e5 gi tilbake noe av den store pengeoverf\u00f8ringen fra u-land til oss som f\u00f8lge av den sv\u00e6rt h\u00f8ye oljeprisen"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "663ed726470069667c1667f7f03cf88ce075ef9d9e4070eb2bef34e183fdc291"}, {"field": "createtime", "value": "2016-05-09T09:54:59.000Z"}, {"field": "description", "value": "I Norge er det ikke lenger s\u00e6rlig markert motstand mot globaliseringen. En \u00e5rsak til det kan v\u00e6re at Norge er en av de store vinnerne i globaliseringen."}, {"field": "dominantimage", "value": "http://www.adressa.no/incoming/article1261429.ece5/ALTERNATES/w980-default/Haakon_Hynne"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/75030d1c161d228e1f41843a151aca7a54accd1e.jpg?592e7bd1"}, {"field": "dominantthumbnaildimensions", "value": "300x169"}, {"field": "heading", "value": "Godtar \u00f8kt globalisering -adressa.no"}, {"field": "id", "value": "75030d1c161d228e1f41843a151aca7a54accd1e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-company", "value": ["toyota", "honda"]}, {"field": "kw-concept", "value": ["\u00f8kt globalisering", "land", "konkurranse", "\u00f8kt", "internasjonal handel", "handel"]}, {"field": "kw-entity", "value": ["middelhavet", "nissan og mazda", "irland og polen", "japan og kina", "u. de", "s\u00f8r\u00f8st-asia"]}, {"field": "kw-location", "value": ["europa", "s\u00f8r-korea", "japan", "de forente arabiske emirater", "portugal", "asia", "nord-amerika", "danmark", "brasil", "afrika", "australia", "botswana", "india", "norge", "dubai", "hellas", "nepal", "uruguay"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1261429.ece5/ALTERNATES/w980-default/Haakon_Hynne"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Godtar \u00f8kt globalisering"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1135638.ece"}, {"field": "pageclass", "value": ["article"]}, {"field": "publishtime", "value": "2008-08-18T08:00:40.000Z"}, {"field": "recs-articleid", "value": "1579152"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-08-18T08:00:40.000Z"}, {"field": "recs-rawtitle", "value": "Godtar \u00f8kt globalisering -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I Norge er det ikke lenger s\u00e6rlig markert motstand mot globaliseringen. En \u00e5rsak til det kan v\u00e6re at Norge er en av de store vinnerne i globaliseringen."}, {"field": "thumbnail", "value": "http://content-thumbnail.cxpublic.com/content/thumbnail200x150/75030d1c161d228e1f41843a151aca7a54accd1e.jpg?592e7bd1"}, {"field": "thumbnailfullheightdimensions", "value": "200x1523"}, {"field": "timestamp", "value": "2017-05-31T08:16:17.000Z"}, {"field": "title", "value": "Godtar \u00f8kt globalisering"}, {"field": "url", "value": "http://www.adressa.no/meninger/kronikker/article1135638.ece"}, {"field": "urlhash", "value": "75030d1c161d228e1f41843a151aca7a54accd1e"}], "score": 0.69553137, "siteId": "9222270286501375973", "id": "75030d1c161d228e1f41843a151aca7a54accd1e"}

