{"fields": [{"field": "modifiedtime", "type": "time", "value": "2014-09-07T13:06:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Au! Den stakk!", "Midt i mylderet av summende sm\u00e5kryp ligger en kritthvit skapning og holder seg p\u00e5 magen.", "Norske honningbier stikker fremdeles p\u00e5 gamlem\u00e5ten. De stikker ikke av g\u00e5rde og forsvinner som i USA og landene lenger s\u00f8r i Europa. I norske bikolonier er mystisk massed\u00f8d et ukjent fenomen.", "\u2013 Bid\u00f8den omkring i verden bekymrer oss alle, men her i landet har d\u00f8deligheten blant bir\u00f8kterne v\u00e6rt et st\u00f8rre problem. Heldigvis ser vi n\u00e5 at interessen for bir\u00f8kt igjen \u00f8ker sterkt, sier Karl John Amdahl (66), leder for Norges Bir\u00f8kterlag.", "P\u00e5 kort tid har Norge f\u00e5tt 500 nye bir\u00f8ktere. Tilstr\u00f8mningen til nybegynnerkursene er st\u00f8rre enn noensinne. Engasjement er det samme kloden rundt. Budskapet fra forskerne er da ogs\u00e5 alarmerende nok:", "Forsvinner biene, som pollinerer b\u00e6r, frukt og gr\u00f8nnsaker \u2013 og sv\u00e6rt mye annet av det som vokser og gror, f\u00e5r vi en verdensomspennende kollaps b\u00e5de \u00f8kologisk og \u00f8konomisk.", "Matproduksjonen vil aldri bli som f\u00f8r.", "Inne i slyngerommet til Torhild og Karl John Amdahl p\u00e5 Rinnleiret i Levanger st\u00e5r honning \u2013 og ikke pollinering \u2013 p\u00e5 dagsorden denne dagen. \u00c5rets siste sommerhonning fra l\u00f8vetann, bringeb\u00e6r, kl\u00f8ver og geitrams skal ut av voksrammene.", "Gjennom varme sommeruker har biene foredlet og konsentrert blomstenes tyntflytende nektar til mer tyktflytende og holdbar honning. Glinsende, gyllengule dr\u00e5per, nesten som flytende solskinn, pipler ut av cellene etter hvert som vokslokkene over honningcellene forsvinner.", "\u2013 Deilig! Ikke sant?", "Torhild Amdahl putter en honningdryppende voksklump i munnen og tygger sakte.", "Karl John Amdahl har automatisert det meste av slyngeprosessen. F\u00f8rst plasserer han rammene foran en elektrisk kniv som effektivt skreller vekk alle vokslokk i et jafs, f\u00f8r rammene havnet i den elektriske slynga som er som en stor sentrifuge. \u00c5tte og \u00e5tte rammer svinges fort rundt og t\u00f8mmes for alt av honning i l\u00f8pet av f\u00e5 minutter.", "\u2013 Nybegynnerne i faget kan greie seg med enklere og billigere redskaper. Nye bir\u00f8ktere kan godt dele p\u00e5 felles utstyr, sier Amdahl, som selv hadde nesten 200 kuber p\u00e5 det meste. N\u00e5 er han nede i dr\u00f8yt 100, men regner seg stadig som den st\u00f8rste husdyreieren p\u00e5 Innherred. I sommerhalv\u00e5ret teller buskapen hans rundt ti millioner arbeidsomme vesener av hunkj\u00f8nn.", "15 \u00e5r er g\u00e5tt siden de f\u00f8rste rapportene om urovekkende og uforklarlig bid\u00f8d dukket opp i USA. Bier i hele kolonier forsvant sporl\u00f8st. Bare egg og larver var igjen i kubene. Kort etter skjedde det samme i flere land i Mellom- og S\u00f8r-Europa. Fenomenet fikk navnet: Coloni Collapse Disorder, forkortet CCD.", "Etter \u00e5r med intense studier mener forskerne at det ikke finnes \u00e9n enkeltforklaring p\u00e5 CCD. \u00c5rsakene ser ut til \u00e5 v\u00e6re flere og sammensatte.", "\u2013 Forklaringen p\u00e5 fenomenet varierer trolig ogs\u00e5 fra kontinent til kontinent, sier Siri-Christine Seehuus i Trondheim. Hun har forsket p\u00e5 bier i mange \u00e5r, og har doktorgrad p\u00e5 emnet bier og aldring.", "Internasjonal forskning p\u00e5 CCD, blant annet i milj\u00f8et rundt dr. Randolf Menzel i Berlin, tyder p\u00e5 at plantevernmidler av typen neonikotinoider kan v\u00e6re sv\u00e6rt skadelig for bier. I stedet for \u00e5 spr\u00f8yte utvokste planter har man i moderne landbruk begynt \u00e5 dynke fr\u00f8 i insektgift for \u00e5 beskytte plantene mot insektangrep gjennom hele vekstperioden. Giften fester seg til nektar og pollen som biene trekker p\u00e5. Unders\u00f8kelser viser at giften rammer bienes nervesystem og evnen til \u00e5 fly og navigere. I flere land er derfor bruken av slike plantevernmidler sterkt redusert eller helt forbudt, til voldsomme protester fra produsentene av disse stoffene.", "Forskerne har ellers sett at profesjonelle bir\u00f8ktere i USA \u00absliter ut\u00bb biene sine. P\u00e5 store trailere fraktes kubene fra den ene monokulturen til den neste, etter hvert som landbruket bestiller pollinering av sv\u00e6re arealer mandeltr\u00e6r, frukttr\u00e6r, b\u00e6rbusker og erteplanter. For de flittige tambiene kan arbeidspresset bli for stort. De tynes rett og slett.", "\u2013 Et av de st\u00f8rste problemene til disse biene er at de aldri har yngelfrie perioder. Den store tettheten av bier i amerikanske fruktstater f\u00f8rer dessuten til betydelig smittefare. Men \u00e5 behandle syke bier er vanskelig fordi behandlingsstoffene kan spores i honningen, og en slik honning vil ingen kj\u00f8pe, sier Seehuus.", "Den vesle Varroa-midden som kan spre virusinfeksjoner blant biene, nevnes ogs\u00e5 blant \u00e5rsakene til CCD. Midden har kommet til Norge, men bekjempes ganske enkelt med organisk oksalsyre om h\u00f8sten etter at yngel- og slyngeperioden er over, eller med organisk maursyre tidlig p\u00e5 v\u00e5ren. Sporene etter syrebehandlingen forsvinner fort.", "\u2013 Det er tydelig at rapportene om bid\u00f8den omkring i verden har \u00f8kt interesse for bir\u00f8kt, sier Erling Lenvik (bildet), leder for Trondheim og omegn bir\u00f8kterlag. Sist v\u00e5r deltok 19 nybegynnere p\u00e5 kurs. Flere av kursdeltakerne er godt i gang med to-tre kuber hver. Lenvik er ogs\u00e5 fersk i faget, men er allerede eier av 13 kuber, og har slik en givende bijobb i tillegg til ordf\u00f8rervervet i Midtre Gauldal kommune. \u00c5 skaffe nytt utstyr er problematisk. Honningcentralens lagre t\u00f8mmes fortere enn de fylles. Over hele Europa er ettersp\u00f8rselen like stor.", "Bak fem nye bikuber i Elvegata i Trondheim st\u00e5r Eirik Nestaas (66) og Rune Heggem Fagerheim (25). De m\u00f8ttes p\u00e5 v\u00e5rens nybegynnerkurs, og bestemte seg for \u00e5 starte sin f\u00f8rste big\u00e5rd i fellesskap, ved boligen til Nestaas-familien.", "Den f\u00f8rste honningfangsten til de to bir\u00f8kterne i Elvegata virker sv\u00e6rt lovende. Mange av voksrammene ser ut til \u00e5 v\u00e6re fylt til randen. Men honningslynge har de enn\u00e5 ikke skaffet seg. Denne f\u00f8rste h\u00f8sten satser de p\u00e5 \u00e5 l\u00e5ne utstyr.", "\u2013 Kubene vekker oppmerksomhet i nabolaget, men responsen er bare av det positive slaget, sier Nestaas, som har farmas\u00f8yt-bakgrunn. Derfor er han opptatt av honningens og bivoksens legende effekt. Han vet ogs\u00e5 at bistikk kan hjelpe kreft- og revmatismepasienter. Kanskje kan forskere ved NTNU fatte interesse for bigiftens mulige medisinske virkning?", "Kompanjongen Runes interesse for bier handler mest om nysgjerrighet:", "\u2013 Dessuten trenger jeg \u00e5 holde p\u00e5 med noe praktisk i tillegg til geologistudiene ved NTNU. Planen er \u00e5 f\u00e5 egne kuber ved g\u00e5rden til besteforeldrene mine i Meldal, sier han.", "I slyngerommet p\u00e5 Rinnleiret renner honningen, tung og blank, ut av \u00e5pningen i honningslynga, f\u00f8r den passerer gjennom et sinnrikt silesystem som fjerner alt av bivoksrester.", "Karl John Amdahl begynte som bir\u00f8kter for 17 \u00e5r siden, etter at en arbeidsulykke f\u00f8rte til langtidssykmelding.", "\u2013 Jeg kjedet meg grundig, og meldte meg tilfeldigvis p\u00e5 et nybegynnerkurs for \u00e5 sjekke om dette kunne v\u00e6re noe for meg. Siden har jeg v\u00e6rt helt hekta. I dette faget blir vi aldri utl\u00e6rt. Det skjer noe nytt og spennende hele tida. Honning liker vi ogs\u00e5, understreker han, og kona nikker enig. \u00c5 v\u00e6re gift med en bir\u00f8kter har likevel sin pris. Sommeren er aldri ferietid. Tvert om. Da farter ektefellen omkring blant kubene som er plassert b\u00e5de i Verdal og Levanger.", "\u2013 Jeg f\u00e5r vel bare v\u00e6re glad til at han ikke gj\u00f8r med meg som med dronningene sine, n\u00e5r de begynner \u00e5 dra p\u00e5 \u00e5rene, ler Torhild.", "Livet til husbondens hardtarbeidende bidronninger er ingenting \u00e5 trakte etter. Like etter at en fullvoksen dronning kryper ut av sin spesialcelle, svermer hun ut i friluft med et kobbel av friere, kalt droner. Dronningen parer seg vanligvis med \u00e5tte-ti av dronene i l\u00f8pet av den intense kurtiseseansen som kan p\u00e5g\u00e5 i noen f\u00e5 dager.", "Dronningen er mottagelig for dronenes s\u00e6d bare denne ene gangen, helt i starten av voksenlivet. Da magasinerer hun til gjengjeld opp nok s\u00e6d til \u00e5 befrukte alle eggene hun skal produsere resten av livet, flere hundre tusen til sammen. Hver kube har bare \u00e9n dronning. Amdahl lar aldri dronningene leve i mer enn tre \u00e5r selv om noen kan fortsette eggleggingen i to-tre \u00e5r til. Livet til dronene er enda kortere. De kastes ut av kuben hver h\u00f8st. Da beh\u00f8ves de ikke mer.", "Lederen i Norges Bir\u00f8kterlag er opptatt av \u00e5 opprettholde en sunn bestand av tambier. \u00c5 hindre innavl er viktig. Derfor henter han dronninger utenfra med jevne mellomrom. Selv produserer han ogs\u00e5 nye dronninger og nye bifolk for salg. Ettersp\u00f8rselen er sterkt \u00f8kende.", "Helsetilstanden til norske honningbier er generelt god, men de siste \u00e5rene har den smittsomme sykdommen \u00e5pen yngelr\u00e5te rammet enkelte bir\u00f8ktere i Aust-Agder. Amdahl oppfordrer derfor alle medlemmer til \u00e5 f\u00f8lge n\u00f8ye med i kubene, og s\u00f8ke hjelp n\u00e5r noe uventet skjer.", "Det mest alvorlige som har hendt hans kuber var et grevlingangrep vinters tid. 36 kuber l\u00e5 veltet, hulter til bulter. Fra Trysil og s\u00f8rover langs svenskegrensa hender det ogs\u00e5 at bj\u00f8rn p\u00e5 honningjakt endevender bikubene.", "Lyngt\u00f8rken sist vinter g\u00e5r dessuten denne sommeren hardt ut over mange bir\u00f8ktere.", "Elizabeth Solberg (bildet), Bir\u00f8kterlagets lokalleder p\u00e5 Hitra, er en av dem som fortviler:", "\u2013 R\u00f8sslyngen er helt \u00f8delagt. Jeg vet ikke om det er noen vits i \u00e5 slynge i det hele tatt. Men litt honning til eget bruk f\u00e5r vi kanskje, sier Solberg, som h\u00e5per p\u00e5 bedre resultat neste \u00e5r. Lyngen ser ut til \u00e5 komme seg. \u00c5 slutte som bir\u00f8kter er uansett ikke aktuelt.", "Ogs\u00e5 Amdahl og flere andre tr\u00f8nderske bir\u00f8ktere har avlyst sin \u00e5rlige \u00abvandring\u00bb til Hitra. I gode \u00e5r gir lyngtrekket fine ekstrainntekter.", "\u2013 De beste \u00e5rene har jeg hatt et snitt p\u00e5 55 kilo honning per kube. Rekordsommeren 2008 ble det 7,5 tonn til sammen. Siden har avlingene blitt mindre, mye p\u00e5 grunn av d\u00e5rlig v\u00e6r, sier Amdahl.", "I fjor hadde han en snittmengde per kube p\u00e5 45 kilo, men \u00e5rets resultatet kan bli enda d\u00e5rligere. I stedet for \u00e5 frakte kubene til Hitra, som f\u00f8r, flyttet han dem til Femundsmarka. Men lyngtrekket i innlandet kan ikke p\u00e5 langt n\u00e6r m\u00e5le seg med gode \u00e5r p\u00e5 Hitra.", "Seniorforsker Frode \u00d8degaard ved NINA (Norsk institutt for naturforskning) i Trondheim hilser den nye interessen for bier velkommen. Men trenden bekymrer ogs\u00e5. Fri etablering av tambikolonier i naturen kan skade villbibestanden.", "\u2013 Humler og andre villbier s\u00f8rger for det meste av pollineringen i Norge. Vi m\u00e5 hindre at tambiene utkonkurrerer og utrydder villbiene. De fleste villbiene lever i et finstilt samspill med vekstene i eget n\u00e6rmilj\u00f8, sier forskeren, og viser til at en tredel av Norges 207 villbiarter er p\u00e5 r\u00f8dlista. 12 arter er allerede utryddet. Han er opptatt av \u00e5 opprettholde mangfoldet av bier i naturen, og ber oss alle ta hensyn.", "\u2013 Villbiene bor ofte i t\u00f8rre skr\u00e5ninger mot s\u00f8r. \u00c5 la slike skr\u00e5ninger ligge ur\u00f8rt er viktig. Folk kan ogs\u00e5 plassere bihoteller og humlehus i hagene sine. \u00c5 plante blomster som biene liker, og ellers tillate at ville blomster f\u00e5r vokse i fred langs veikanter og tomtegrenser betyr mye.", "\u00d8degaard er sv\u00e6rt skeptisk til et industrialisert landbruk som er avhengig av et like industrialisert pollineringssystem.", "\u2013 Verdens matprodusenter trenger b\u00e5de villbier og tambier. Forsvinner insektene som pollinerer frukt, b\u00e6r og gr\u00f8nnsaker, vil det oppst\u00e5 en verdensomspennende \u00f8kologisk og \u00f8konomisk katastrofe som vi i dag vanskelig kan ane omfanget av, fastsl\u00e5r forskeren.", "Lederen for Norges Bir\u00f8kterlag er enig med \u00d8degaard. Verdien av pollineringen kan ikke overvurderes. Livsvilk\u00e5rene til b\u00e5de villbier og tambier m\u00e5 sikres.", "Selv f\u00e5r Amdahl ofte positive tilbakemeldinger fra frukt- og b\u00e6rdyrkere som melder om st\u00f8rre avlinger etter at kubene hans har havnet i nabolaget. Interessen for \u00e5 leie bier til pollinering er ogs\u00e5 \u00f8kende i Norge, s\u00e6rlig i de store frukt- og b\u00e6rdistriktene p\u00e5 Vest- og \u00d8stlandet, sjeldnere i Tr\u00f8ndelag", "\u2013 Hittil har vanligvis jeg betalt n\u00e5r kubene plasseres p\u00e5 annenmanns grunn. \u00c5 bytte honning mot leie av kubetomt er alltid like popul\u00e6rt, ler Amdahl.", "Slynge\u00f8kta er over. Vinterbasen for kubene, noen kilometer unna, skal sjekkes. De f\u00f8rste kubene er allerede p\u00e5 plass. Aktiviteten foran fly\u00e5pningene tyder p\u00e5 at innh\u00f8stingen av nektar og pollen p\u00e5g\u00e5r for fullt. Men trolig varer det ikke lenge f\u00f8r vinterf\u00f4ringen starter.", "Gjennom vinterm\u00e5nedene m\u00e5 biene n\u00f8ye seg med en enkel meny av tyktflytende sukkerlake mens honningen de selv samlet til vinterforsyninger spises av andre.", "Fotografen \u00f8nsker \u00e5 dokumentere livet til biene, b\u00e5de inni og utenfor kuben, men respekten for bistikk holder ham tilbake. Bir\u00f8kteren vet r\u00e5d. Et heldekkende antrekk av astronauttypen ligger bak i bilen. Biene er ogs\u00e5 i godt lune. Ingen protesterer n\u00e5r taket p\u00e5 kuben fjernes. Til og med dronningen poserer villig for fotografen og svinser utfordrende med sin svulmende bakpart.", "S\u00e5 skjer det. Fotografen legger seg p\u00e5 magen i gresset foran kubene for \u00e5 fange n\u00e6rbilder av bier i flukt. Men en ilter liten skapning har tatt plassen f\u00f8r ham.", "\u2013 Au, roper mannen i hvitt. Han vet at bistikk er d\u00f8delig. F\u00f8rst og fremst for bien selv. Den overlever ikke."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e3ef309fe79bdebf45d558d9379fdba46d62ba662fcfb4d0317388d7956e159a"}, {"field": "createtime", "value": "2015-10-14T05:39:38.000Z"}, {"field": "description", "value": "Mye mer enn honning forsvinner fra matbordet om biene blir borte. Nye bir\u00f8ktere i tusentall tar ansvar for \u00e5 sikre mangfoldet i naturen."}, {"field": "dominantimage", "value": "http://www.adressa.no/pluss/article10090817.ece/ALTERNATES/w980-default/Bier41.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8597db60e88f929eecdddf5a2d1261cfb9baa75.jpg?59400b53"}, {"field": "dominantthumbnaildimensions", "value": "300x169"}, {"field": "heading", "value": ["D\u00f8r biene, kollapser naturen -adressa.no", "Flytende solskinn", "D\u00f8r av plantegift", "Slitne bier", "Fersk i honningfaget", "Livslangt s\u00e6ddeponi", "Friske norske bier", "\u00d8kologisk katastrofe", "PR-k\u00e5t dronning"]}, {"field": "id", "value": "a8597db60e88f929eecdddf5a2d1261cfb9baa75"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["kollapser naturen", "norske honningbier", "bid\u00f8den omkring", "bier", "flytende solskinn", "bir\u00f8kt", "frakte kubene", "kube"]}, {"field": "kw-entity", "value": ["norges 207", "runes", "bir\u00f8kterlagets", "torhild", "vest", "rinnleiret", "\u00f8stlandet", "randolf menzel", "siri-christine seehuus", "a. bier", "norsk", "norges bir\u00f8kterlag", "d. \u00e5rsakene", "elvegata", "verdal og levanger", "d. midden", "collapse disorder", "varroa", "dr. randolf menzel", "femundsmarka", "innherred", "s\u00f8r-europa", "u. planen", "torhild og karl john amdahl"]}, {"field": "kw-location", "value": ["levanger", "europa", "aust-agder", "hitra", "meldal", "trysil", "tr\u00f8ndelag", "midtre gauldal", "trondheim", "norge", "berlin"]}, {"field": "kw-pageclass", "value": "article"}, {"field": "kw-person", "value": ["elizabeth solberg", "eirik nestaas", "frode \u00f8degaard", "rune heggem fagerheim", "karl john amdahl", "erling lenvik"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/article10090817.ece/ALTERNATES/w980-default/Bier41.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8r biene, kollapser naturen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10090825.ece"}, {"field": "pageclass", "value": ["article"]}, {"field": "publishtime", "value": "2014-09-06T09:44:15.000Z"}, {"field": "recs-articleid", "value": "10090825"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-09-06T09:44:15.000Z"}, {"field": "recs-rawtitle", "value": "D\u00f8r biene, kollapser naturen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Mye mer enn honning forsvinner fra matbordet om biene blir borte. Nye bir\u00f8ktere i tusentall tar ansvar for \u00e5 sikre mangfoldet i naturen."}, {"field": "thumbnail", "value": "http://content-thumbnail.cxpublic.com/content/thumbnail200x150/a8597db60e88f929eecdddf5a2d1261cfb9baa75.jpg?59400b53"}, {"field": "thumbnailfullheightdimensions", "value": "200x3439"}, {"field": "timestamp", "value": "2017-06-13T15:57:07.000Z"}, {"field": "title", "value": "D\u00f8r biene, kollapser naturen"}, {"field": "url", "value": "http://www.adressa.no/pluss/magasin/article10090825.ece"}, {"field": "urlhash", "value": "a8597db60e88f929eecdddf5a2d1261cfb9baa75"}], "score": 0.6623605, "siteId": "9222270286501375973", "id": "a8597db60e88f929eecdddf5a2d1261cfb9baa75"}

