{"fields": [{"field": "modifiedtime", "type": "time", "value": "2012-04-23T11:44:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Kompisgjengen er samlet igjen, og n\u00e5 skal de ha det g\u00f8y. - Den f\u00f8rste dagen kom manager Vikan til oss med ei settliste. Jeg begynte bare \u00e5 telle opp \u00ab\u00e9n-to-tre-fir\u00bb uten noe mer prat. Da oppdaget flere av oss at vi egentlig ikke husket l\u00e5tene, ler trommis Sola Johnsen. Han og resten av DumDum Boys har nettopp avsluttet en fem dager lang \u00f8vingsperiode i Oslo, og n\u00e5 skal de ikke spille mer sammen f\u00f8r den store comeback-konserten p\u00e5 Norwegian Wood 14. juni. Generalpr\u00f8ven hadde de tirsdag. - Generalen var sv\u00e6rt forn\u00f8yd. Det kan for \u00f8vrig ha noe \u00e5 gj\u00f8re med at han fikk gratis pils, h\u00e6h\u00e6, ler bassist Aslak D\u00f8rum. Sammen med Sola og keyboardist Atle Karlsen har han kommet noenlunde presis til intervjuavtalen p\u00e5 tr\u00f8nderen Roar M\u00f8sts utested Kampen Bistro. Tospannet Prepple Houmb og Kjartan Kristiansen er en annen sk\u00e5l. Etter hektisk telefonering fra manager Steinar Vikan kan det konstateres at de i alle fall er p\u00e5 vei. P\u00e5 et vis. Det tar en dr\u00f8y time f\u00f8r begge er p\u00e5 plass - Takk og lov for at jeg jobber med et modent band i stedet for noen guttunger som ikke kan klokka, kommenterer Vikan t\u00f8rt.", "Startet p\u00e5 Ut-Awards", "De andre gir hovedskylda for comebacket til Prepple. Han hadde blitt spurt om han ville synge ei l\u00e5t under Adressas Ut-Awards. P\u00e5 et tidspunkt fant han ut at han ville ha med seg det de andre kaller \u00abet skikkelig band\u00bb, og dermed var DumDum Boys gjenoppst\u00e5tt, om enn under pseudonymet Racer. - Det ble liksom en god unnskyldning for \u00e5 dra det hele i gang igjen, smiler Prepple, som endelig er p\u00e5 plass. - Og n\u00e5r det ble s\u00e5 drita g\u00f8y, var det ikke noen grunn til \u00e5 la v\u00e6re, mener Aslak. Selve sceneopplevelsen den kvelden var spesiell for alle. - P\u00e5 et tidspunkt s\u00e5 jeg og Kjartan p\u00e5 hverandre og bare smilte. Etter det var det ikke noe vits i \u00e5 snakke mer om saken. Vi skulle gj\u00f8re noe sammen igjen, forteller Prepple, som knapt har stemme. - To sett om dagen i fem dager sliter p\u00e5 stemmen ja, innr\u00f8mmer han. - Da er det jammen godt at du har skj\u00f8nt viktigheten av \u00e5 hvile, kommenterer Aslak og h\u00f8ster en hjertelig latter fra de andre. Mye tyder p\u00e5 at det har v\u00e6rt s\u00e5 som s\u00e5 med rekonvalesens p\u00e5 kvelds- og nattetid.", "- Veldig god kjemi", "Den gangen det ble slutt i november 1998, sa bandet at de ikke skulle gjenoppst\u00e5 f\u00f8r de var sikre p\u00e5 at det ville fungere. - Er dere sikre n\u00e5 da? - S\u00e5 sikre som vi kan f\u00e5 blitt. Den personlige kjemien oss imellom fungerer veldig godt akkurat n\u00e5. Det har den ikke bestandig gjort, sier Prepple til megetsigende humring rundt bordet. Det var ikke bare godord som haglet mellom de fem da det skar seg i 1998, men n\u00e5 synes det som om de stortrives i hverandres selskap. Som i ethvert forum der gamle guttekompiser m\u00f8tes, hagler det med historier, tullprat og latter. Her er det ikke frustrasjon, irritasjon og gammelt slagg \u00e5 spore. - Vi tok en pause p\u00e5 ubestemt tid fordi vi var kraftig lei av trynene p\u00e5 hverandre, sier Prepple, som ikke utdyper brudd\u00e5rsaken n\u00e6rmere. De tunge stundene ler de av n\u00e5 - kanskje som en forsvarsmekanisme - eller fordi de n\u00e5, fem \u00e5r etter, endelig skj\u00f8nner hvor t\u00e5pelige de var mot seg selv og hverandre.", "R\u00f8mmer fra kemneren", "- Er dette et s\u00e5nt dybdeintervju eller, sp\u00f8r Kjartan Kristiansen, som nettopp har gjort en spektakul\u00e6r entr\u00e9. - Jeg har stort sett spilt og skrevet rolig musikk de siste fem \u00e5ra, og gitaren jeg bruker i DumDum Boys har jeg knapt r\u00f8rt siden sist vi holdt p\u00e5. Men det har rykket i armene etter \u00e5 spille noe mer rocka, smiler han. - DumDum Boys var levebr\u00f8det deres i ti \u00e5r, hvordan taklet dere at det plutselig var slutt? - Vi m\u00e5tte finne noen andre \u00e5 snylte p\u00e5, sier Atle. - En stor del av livet ble jo borte, innr\u00f8mmer Aslak, som likevel hevder det ikke var snakk om \u00e5 \u00absl\u00e5 seg til ro\u00bb. - Det fordrer jo at du har et hjem \u00e5 g\u00e5 til . Tida etter 98 har v\u00e6rt en sammenhengende flukt fra kemneren for min del. Jeg med bagen min, kemneren to adresser p\u00e5 etterskudd, flirer bassisten.", "Har det g\u00f8y", "DumDum Boys er sannsynligvis tidens norske rockeband. De har ikke sm\u00e5tterier \u00e5 leve opp til n\u00e5r de n\u00e5 skal bl\u00e5se nytt liv i DumDum-legenden. Prepple h\u00e5per og tror gl\u00f8den er der enn\u00e5. Kona hans bruker \u00e5 gi ham s\u00e5 \u00f8ra flagrer om han ikke presterer, og var forn\u00f8yd etter \u00e5 ha h\u00f8rt dem tirsdag. - Hun har fremdeles lyst til \u00e5 v\u00e6re gift med meg, s\u00e5 da kan det ikke ha v\u00e6rt s\u00e5 verst, smiler Prepple. - Dere er ikke redd for at folk skal bli skuffa? - Det er mulig at slike betraktere som st\u00e5r bakerst i salen vil finne ut at vi var bedre f\u00f8r. Men de som har innstillingen at de skal g\u00e5 p\u00e5 konsert for \u00e5 ha det kult, vil f\u00e5 det kult. S\u00e5nn sett er de p\u00e5 linje med oss, som gj\u00f8r dette for \u00e5 ha det g\u00f8y. Folk flest driter i om vi har god monitor-lyd eller spiller perfekt, konstaterer Kjartan. Kanskje for \u00e5 helgardere seg, tar han en forsvarstale for det \u00e5 klabbe det til p\u00e5 scenen. - Fuck-ups p\u00e5 konserter drar opp stemningen, det er min erfaring. Man blir tent og m\u00e5 reise kjerringa. En av de artigste konsertene jeg var med p\u00e5 var i Kosovo for styrkene der. Jeg klarte \u00e5 ryke gitarstrenger seks ganger i l\u00f8pet av ei l\u00e5t, og jo flere jeg r\u00f8yk jo artigere ble det for alle, gliser han. - Kanskje vi rett og slett skulle \u00f8ve inn noen fuck-ups? funderer Aslak. Det har v\u00e6rt spekulert rundt et nytt studioalbum, og bandet blir hemmelighetsfulle n\u00e5r temaet bringes p\u00e5 bane. - Vi har jo studio, og vi holder p\u00e5 og mekker, for \u00e5 si det s\u00e5nn. Men vi har en lur plan; spill litt f\u00f8rst, s\u00e5 f\u00e5r vi se hva som skjer. Vi har platekontrakt, men det er jo med v\u00e5rt eget selskap, s\u00e5 vi bestemmer selv, sier Kjartan. Mer vil verken han eller de andre ut med. - Hvordan er det \u00e5 spille de gamle sangene igjen? - Jeg har blant annet tenkt gjennom og oppdaget tekstene p\u00e5 nytt. Vi ser p\u00e5 sangene fra en litt annen vinkel, og det f\u00f8les langt fra dumt \u00e5 st\u00e5 der og synge dem, mener Prepple. - Noen gamle sanger flirer vi av, men de sangene flirte vi av da de ble gitt ut ogs\u00e5, forteller Kjartan, og fortsetter: - Oftere enn dere journalister blir vi minnet om ting og sm\u00e5feil vi har gjort tidligere. Dere kan sette inn en beklagelse i avisa. Vi vil aldri beklage oss.", "DUM DUM FAKTA:", "24 \u00e5r i Sus og Pstereo 1979: Wannskr\u00e6kk holder sin f\u00f8rste konsert p\u00e5 Angelltr\u00f8a fritidsklubb", "1980: Wannskr\u00e6kk deltar p\u00e5 \u00abKraftrock\u00bb, en konsert og en LP som viste fram bandmangfoldet i Trondheim.", "1981: Wannskr\u00e6kk gir ut sin f\u00f8rste 7-tommer, \u00abFaen kuler treffer aldri riktig\u00bb.", "1982: Trommis Sola Johnsen slutter seg til Prepple Houmb, Kjartan Kristiansen og Persi Iveland p\u00e5 bandets f\u00f8rste 12-tommer \u00abWannskr\u00e6kk 12\u00bb.", "1983-84: Sammen med Lilliedugg er Wannskr\u00e6kk Trondheims st\u00f8rste alternative rock-attraksjon. En firespors demo, \u00abEn trist historie\u00bb, f\u00e5r imidlertid lunken respons hos plateselskapene.", "1985: Det meste g\u00e5r p\u00e5 tverke for bandet, som \u00f8nsker \u00e5 skifte navn og stil. De ender opp som DumDum Boys etter \u00e5 ha spilt en legendarisk avskjedskonsert som Wannskr\u00e6kk p\u00e5 Skansen.", "1986: Prepple skifter fra tr\u00f8ndersk til bokm\u00e5l. Debut-singelen \u00abSorgenfri\u00bb kommer p\u00e5 eget selskap.", "1987: De f\u00f8lger opp med EP'en \u00abBapshuari\u00bb, og endelig v\u00e5kner plateselskapene. Etter en budkrig havner bandet p\u00e5 CBS (Sony).", "1988: Bandets debutalbum \u00abBlodig alvor nananana\u00bb kommer ut, blir godt mottatt og selger mer enn ventet. Plata f\u00e5r Spellemannpris og bandet flytter til Oslo.", "1989: \u00abSplitter pine\u00bb gis ut, og p\u00e5 den p\u00e5f\u00f8lgende turneen tar det av for alvor. Tittelsporet blir en kjempehit, og bandet spiller p\u00e5 Kalv\u00f8ya, Roskilde og i Moskva. Ny Spellemannpris til det som n\u00e5 er landets mest popul\u00e6re rockeband.", "1990: Keyboardist Atle Karlsen blir offisielt medlem. Han og Kjartan lager filmmusikken til \u00abD\u00f8den p\u00e5 Oslo S\u00bb. Albumet \u00abPstereo\u00bb gis ut, og sikrer bandet den tredje Spellemannprisen p\u00e5 like mange fors\u00f8k. Ellers preges \u00e5ret av intern uro og slitasje, og bandet bestemmer seg for \u00e5 ta ett \u00e5rs pause.", "1992: Bandet l\u00f8ses fra kontrakten med Sony, og de oppretter et eget selskap; Oh Yeah!. Gir ut samleplate med Wannskr\u00e6kk-l\u00e5ter. \u00abTransit\u00bb f\u00e5r glimrende kritikker og salg. G\u00e5r glipp av Spellemannprisen denne gangen, men kaprer til gjengjeld \u00ab\u00c5rets spellemann\u00bb.", "1993: Fortsatt uro innad, og bassist Persi Iveland slutter. F\u00f8rste ikke-tr\u00f8nder i bandet, Aslak D\u00f8rum, tar over. Prepple f\u00e5r en hit sammen med Morten Abel i \u00abHodet over vannet\u00bb.", "1994: \u00abLudium\u00bb blir en ny salgssuksess. De deltar p\u00e5 turneen \u00abSirkus Midgaard\u00bb, og opplever sin f\u00f8rste dose motgang gjennom betydelig publikumssvikt. Egen turn\u00e9 g\u00e5r imidlertid bra, og p\u00e5 h\u00f8sten kommer konsertplata \u00ab1001 Watt\u00bb.", "1995: Et slags hvile\u00e5r, der Kjartan skriver l\u00e5ter og bandet kun \u00f8ver sporadisk. Under pseudonymet Racer gir de ut en versjon av Knutsen & Ludvigsens \u00abKan det v\u00e6re n\u00f8dvendig \u00e5 v\u00e6re s\u00e5 sint\u00bb.", "1996: Albumet \u00abSus\u00bb spilles inn i Melbourne, Australia. G\u00e5r til topps p\u00e5 norske hitlister nok en gang, og f\u00e5r entusiastiske konsertkritikker.", "1997: Spiller en heidundrende konsert for 20 000 p\u00e5 Torget under byjubileet. Kjartan og Atle lager musikk til kortfilmen \u00abRed Indian\u00bb. Aslak D\u00f8rums \u00abStjernesludd\u00bb kommer som singel rett f\u00f8r jul.", "1998: Bandets forel\u00f8pig siste album \u00abTotem\u00bb selger d\u00e5rlig, og kommer knapt med blant de 50 mest solgte platene i Tr\u00f8ndelag det \u00e5ret. Bandet tar pause p\u00e5 ubestemt tid, kanskje for godt.", "2001: Samleplata \u00abSchl\u00e4gers\u00bb slippes 8. januar og inneholder den helt nye sangen \u00abMonosapiens\u00bb", "2003: DumDum Boys gjenoppst\u00e5r og gj\u00f8r 12 h\u00f8yt profilerte konserter i l\u00f8pet av sommeren og h\u00f8sten. Turneen \u00e5pner i Oslo 14. juni under Norwegian Wood, og avsluttes under UKA-03 i Trondheim 23. oktober.", "VEGARD ENLID"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "c2da4defd6f3a121dab3f92bc940ec047dc6caaa959fe776eca87d5ae57b0637"}, {"field": "createtime", "value": "2014-08-13T20:44:12.146Z"}, {"field": "description", "value": "Fem \u00e5r etter at de skilte lag fordi de var lei trynene p\u00e5 hverandre, sitter DumDum Boys p\u00e5 en kaf\u00e9 i Oslo og ler h\u00f8ylytt av hverandres r\u00f8verhistorier."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4106d7442c25dafdb5c34a506c3f63d7ede8cc07.jpg?5998d8f8"}, {"field": "dominantthumbnaildimensions", "value": "256x256"}, {"field": "heading", "value": "DumDum Boys - fem \u00e5r etter -adressa.no"}, {"field": "id", "value": "4106d7442c25dafdb5c34a506c3f63d7ede8cc07"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "sony"}, {"field": "kw-concept", "value": ["bandet", "konsert", "eget selskap"]}, {"field": "kw-entity", "value": ["hodet", "bapshuari", "\u00e5rets", "prepple houmb", "d\u00f8den", "oslo s", "faen", "yeah", "adressas ut-awards", "kalv\u00f8ya", "knutsen", "schl\u00e4gers", "kraftrock", "sorgenfri", "monosapiens", "sus", "lilliedugg", "spellemannprisen", "persi iveland", "totem", "pstereo 1979", "torget", "blodig", "wannskr\u00e6kk trondheims", "red indian", "sus og pstereo 1979", "pstereo", "stjernesludd", "spellemannpris", "dumdum boys", "prepple houmb og kjartan kristiansen", "wannskr\u00e6kk", "angelltr\u00f8a", "kjartan og atle", "racer", "ludvigsens", "kampen bistro", "skansen", "sirkus midgaard", "watt"]}, {"field": "kw-location", "value": ["kosovo", "australia", "tr\u00f8ndelag", "melbourne", "roskilde", "moskva"]}, {"field": "kw-pageclass", "value": "article"}, {"field": "kw-person", "value": ["sola johnsen", "atle karlsen", "roar m\u00f8sts", "aslak d\u00f8rum", "norwegian wood", "kjartan kristiansen", "morten abel", "steinar vikan"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "DumDum Boys - fem \u00e5r etter"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article60477.ece"}, {"field": "pageclass", "value": ["article"]}, {"field": "publishtime", "value": "2003-05-30T06:47:38.000Z"}, {"field": "recs-articleid", "value": "2565836"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2003-05-30T06:47:38.000Z"}, {"field": "recs-rawtitle", "value": "DumDum Boys - fem \u00e5r etter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Fem \u00e5r etter at de skilte lag fordi de var lei trynene p\u00e5 hverandre, sitter DumDum Boys p\u00e5 en kaf\u00e9 i Oslo og ler h\u00f8ylytt av hverandres r\u00f8verhistorier."}, {"field": "thumbnail", "value": "http://content-thumbnail.cxpublic.com/content/thumbnail200x150/4106d7442c25dafdb5c34a506c3f63d7ede8cc07.jpg?5998d8f8"}, {"field": "thumbnailfullheightdimensions", "value": "200x1768"}, {"field": "timestamp", "value": "2017-08-20T00:34:00.000Z"}, {"field": "title", "value": "DumDum Boys - fem \u00e5r etter"}, {"field": "url", "value": "http://www.adressa.no/kultur/musikk/article60477.ece"}, {"field": "urlhash", "value": "4106d7442c25dafdb5c34a506c3f63d7ede8cc07"}], "score": 0.7302967, "siteId": "9222270286501375973", "id": "4106d7442c25dafdb5c34a506c3f63d7ede8cc07"}

