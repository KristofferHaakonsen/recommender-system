{"fields": [{"field": "modifiedtime", "type": "time", "value": "2013-09-12T06:18:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth de lange gjesdal"}, {"field": "body", "value": ["Saken oppdateres.", "- Jeg har aldri sk\u00e5ret en mango f\u00f8r, sier Siri Svortdal (15) fra Horten der hun st\u00e5r og kutter opp den eksotiske frukten.", "Sv\u00f8mmeren er en av 34 jenter som er p\u00e5 kurs med Sunn Jenteidrett i Bergen for \u00e5 l\u00e6re mer om trening og kosthold.", "- Dette er en arena hvor vi kan kvalitetssikre kunnskap ut, sier prosjektleder og tidligere landslagskaptein i h\u00e5ndball Else-Marthe S\u00f8rlie Lybekk.", "Det florerer mange forskjellige r\u00e5d, og det er ikke enkelt for unge idrettsut\u00f8vere \u00e5 vite hva man b\u00f8r spise og hvor mye.", "- Dette er helt klart kjempevanskelig, det er jo ikke lett for voksne heller. Gulroten vi har er jo at de er her fordi de har en motivasjon. Fordi de vil satse p\u00e5 idretten. Da kan vi bruke forbilder som sier hva som er smart \u00e5 gj\u00f8re, s\u00e5 kan ut\u00f8verne igjen sende signaler ut i sine milj\u00f8er, sier S\u00f8rlie Lybekk.", "Sunn jenteidrett er opptatt av at du ved \u00e5 v\u00e6re litt bevisst p\u00e5 hva du spiser, vil kunne oppn\u00e5 store gevinster b\u00e5de n\u00e5r det gjelder helsen din og prestasjoner p\u00e5 skole og i idrett. Kostr\u00e5dene de gir er basert p\u00e5 norske kostholdsanbefalinger og Olympiatoppens anbefalinger for idrettsern\u00e6ring.", "- Det er veldig viktig \u00e5 f\u00e5 denne informasjonen fra riktige kilder, det er mye rart der ute - s\u00e5 vi m\u00e5 v\u00e6re kritisk til det vi leser, sier Svortdal.", "Det er de andre jentene enige i.", "- Mange sier at vi ikke m\u00e5 spise s\u00e5 mye ris og pasta, men vi som trener en del skal jo proppe i oss nettopp det. Vi kan jo ikke stole p\u00e5 alt som st\u00e5r p\u00e5 nettet, men her har vi en kilde vi kan stole p\u00e5. Da blir det enklere \u00e5 f\u00f8lge r\u00e5dene, vi vet jo at det er riktig, sier Eirin Nordli Edinsen (16).", "Hun driver med rytmisk sportsgymnastikk i Bergen Turnforening, og er veldig glad for at hun ble med p\u00e5 denne jentecampen.", "- Det er viktig \u00e5 l\u00e6re om kosthold n\u00e5r en driver med idrett. Tenk at noe s\u00e5 enkelt som \u00e5 endre kostholdet litt kan gi et stort l\u00f8ft for prestasjonene, sier hun ettertenksomt.", "- P\u00e5 hvilken m\u00e5te er det viktig?", "- Det har mye \u00e5 si. Spiser du for lite s\u00e5 klarer du ikke \u00e5 yte nok, og spiser du feil f\u00e5r du kanskje ikke nok energi - og heller ikke da klarer man \u00e5 yte nok, sier hun.", "- Er du flink med kostholdet ditt?", "- Jeg er helt ok. Jeg kunne sikkert v\u00e6rt litt sunnere, men jeg befinner meg nok midt p\u00e5 skalaen, innr\u00f8mmer hun.", "Seksten\u00e5ringen trener 14-16 timer i uken, og da er det viktig at kroppen fungerer som den skal.", "- Jeg synes det er kjempevanskelig \u00e5 skulle klare \u00e5 spise ofte nok og sunt nok. Det er viktig \u00e5 vite hva jeg m\u00e5 spise for \u00e5 bli best i min idrett.", "- Er dette viktig for dem som driver med forskjellige lagidretter som h\u00e5ndball og fotball ogs\u00e5?", "- Ja, de vil jo bedre prestasjonene og niv\u00e5et sitt de ogs\u00e5.", "P\u00e5 skolekj\u00f8kkenet p\u00e5 L\u00e6rerh\u00f8yskolen har en gruppe f\u00e5tt ansvar for kylling, en for potetmos og gr\u00f8nnsaker, en for dessert - og en for forrett. Bruchetta til over 30 jenter betyr mye l\u00f8k - jentene p\u00e5 det bordet gnir seg derfor stadig i \u00f8ynene, t\u00e5rene kommer tett. Nordli Edinsen er p\u00e5 dessertbordet, der kutter de mango, knuser kjeks - og danderer med vaniljekesam.", "- Nei, n\u00e5 m\u00e5 jeg vaske hendene, sier hun - og viser oss hender fulle av kjeks og kesam.", "S\u00e5 kommer hun p\u00e5 en ting til hun vil si;", "- Det er fokus p\u00e5 \u00e5 spise riktig, \u00e5 spise smart - ikke s\u00e5 mye p\u00e5 \u00e5 v\u00e6re sunn. Vi skal ha god samvittighet.", "- Denne aldersgruppen er i en litt kritisk fase, og vi \u00f8nsker \u00e5 rettlede dem over p\u00e5 den gode og smarte siden. Vi snakker ikke s\u00e5 mye om \u00e5 spise sunt, det blir fort litt negativt. Vi snakker om \u00e5 spise smart, sier S\u00f8rlie Lybekk.", "- Hvilke utfordringer er det?", "- Mange jenter spiser ikke variert nok, og en av fellene idrettsjenter ofte g\u00e5r i er at de ikke spiser nok mat. Dersom du bare vil spise salat skal du spise ganske mye dersom du trener og skal prestere to ganger om dagen.", "Kunnskapen blant jentene er ikke s\u00e5 aller verst.", "- Mange kan veldig mye, det er det ikke tvil om - men en ting er \u00e5 kunne det, en annen er \u00e5 gj\u00f8re det. Idrettsut\u00f8vere m\u00e5 spise karbohydrater, og man vet ogs\u00e5 at det er sunt \u00e5 spise fisk et par ganger i uken, presiserer hun.", "Matlagingskurset er derfor en vesentlig del av campen.", "- Det er veldig viktig, det er b\u00e5de sosialt og l\u00e6rerikt. Vi er opptatt av kosthold generelt, de skal ha nok mat - og s\u00e5 vil vi vise at det ikke trenger \u00e5 v\u00e6re s\u00e5 vanskelig. Vi vil vekke interessen til \u00e5 lage mat.", "LES OGS\u00c5: Det er ikke s\u00e5 mye som skal til", "I kokeboken, Spis smart, som er for unge idrettsut\u00f8vere - finner jentene gode oppskrifter. P\u00e5 menyen st\u00e5r bruschetta, innbakt kylling med basilikum og spekeskinke, hjemmelaget potetmos og mangomiks.", "- Det kan v\u00e6re en utfordring \u00e5 skulle lage mat selv n\u00e5r en plutselig flytter ut. Her er det enkle oppskrifter, og det er bedre enn at de lever p\u00e5 macaroni med ketchup.", "\u00c5 spise nok og riktig er utfordrende for mange, og flere idrettsut\u00f8vere sliter med spiseforstyrrelser.", "Sunn jenteidrett har derfor en bekymringstelefon der de f\u00e5r en del henvendelser, men de har merket en veldig stor holdningsendring siden de startet for fem \u00e5r siden.", "- Det er mye mer \u00e5penhet n\u00e5. Det er g\u00e5tt fra \u00e5 v\u00e6re helt tabu til \u00e5 v\u00e6re noe man vet man m\u00e5 h\u00e5ndtere, sier den tidligere h\u00e5ndballspilleren.", "- Er det mer spiseforstyrrelser blant idrettsut\u00f8vere enn andre?", "- Ja. En del av det \u00e5 v\u00e6re idrettsut\u00f8ver er \u00e5 v\u00e6re opptatt av mat, kropp og vekt, det er ikke til \u00e5 legge skjul p\u00e5. I noen idretter er det ogs\u00e5 slik at man b\u00f8r v\u00e6re tynn, som turn, rytmisk sportsgymnastikk og friidrett. Jo mindre kilo du har \u00e5 dra p\u00e5, jo fortere l\u00f8per du. Dessuten er det slik at en del idrettsut\u00f8vere er veldig perfeksjonistiske i personligheten, de er opptatt av \u00e5 n\u00e5 m\u00e5l - og de vet \u00e5 pushe seg.", "- Idrett skal jo v\u00e6re sunt, og ER sunt. Dette prosjektet har v\u00e6rt et svar p\u00e5 \u00e5 ta det negative p\u00e5 alvor.", "Prosjektet var fem\u00e5rig, men det er n\u00e5 bestemt at man tar det videre.", "- Man har sett nytten av det. Vi er kommet langt, men det er fortsatt ting \u00e5 ta tak i. Det kommer hele tiden nye trenere og nye ut\u00f8vere, s\u00e5 det er mange som skal l\u00e6re. Men vi er kommet veldig langt i Norge, og det skal vi v\u00e6re stolte av.", "S\u00f8rlie Lybekk er opptatt av at det er lov \u00e5 kose seg, men synes ser at tilgjengeligheten p\u00e5 usunne alternativer er stor - da ogs\u00e5 i idrettshallene i ukedagene.", "- Det skal ikke s\u00e5 mye til \u00e5 lage grove vafler i stedet for vanlige, eller energiboller fremfor hveteboller, minner hun om.", "De er veldig tilhengere av matpakke, ogs\u00e5 i forbindelse med trening. P\u00e5 den m\u00e5ten kan man planlegge et lite m\u00e5ltid p\u00e5 vei fra skole til trening, heller enn \u00e5 hive i seg noe kjapt og usunt.", "Kunne du tenke deg \u00e5 lage menyen disse unge idrettsjentene laget? Her har du oppskriftene (Beregnet for 2 personer);", "Forrett: Bruschetta", "Dette er en italiensk vri p\u00e5 br\u00f8skive med tomatsaus.", "Dette trenger du:", "Tomatsaus:", "6 tomater", "1 r\u00f8dl\u00f8k", "2 fedd hvitl\u00f8k", "2 dl frisk basilikum (evt 2 ts t\u00f8rket)", "1 ss olivenolje", "4 skiver br\u00f8d", "1 fedd hvitl\u00f8k", "1 ss olivenolje", "1 ss parmensan (rives eller skj\u00e6res med osteh\u00f8vel)", "Salt og pepper", "Slik gj\u00f8r du:", "Finhakk tomater, r\u00f8dl\u00f8k, hvitl\u00f8k og basilikumbladene. Bland alt sammen med olivenolje, salt og pepper.", "Skj\u00e6r store br\u00f8dskiver, bland olivenolje med presset hvitl\u00f8k, salt og pepper - pensle br\u00f8dskivene med blandingen.", "Grill skivene i ovnen et par minutter ved 225 grader, eller stek dem p\u00e5 sterk varme i stekepannen.", "Server straks med tomatsalsa og etdryss av parmensan.", "Hovedrett: Innpakket kylling", "Dette trenger du:", "2 kyllingfileter", "4 skiver spekeskinke eller parmaskinke", "Fersk basilikum", "Tannstikkere (uten smak!)", "Slik gj\u00f8r du:", "Legg ferske basilikumblader p\u00e5 kyllingen.", "Sur spekeskinke rundt fileten og fest med tannpirker.", "Stek i stekepanne p\u00e5 middels sterk varme 5-6 minutter p\u00e5 hver side.", "Trekk pannen til side - la fileten hvile i fem minutter til den er ferdig gjennomstekt.", "Server med gr\u00f8nnsaker eller salat, ris eller potetstappe.", "Tilbeh\u00f8r: Potetstappe", "Dette trenger du:", "6 poteter (sm\u00e5-middels st\u00f8rrelse)", "1 ss sm\u00f8r/margarin", "1/2 dl matfl\u00f8te (evt. melk)", "Salt og pepper", "Slik gj\u00f8r du:", "Vask potetene godt (skrell dem om du \u00f8nsker) og skj\u00e6r dem i terninger", "Kok opp vann og legg potetene i kjelen. Kokes ca. 10 minutter til de er myke", "Sil av vannet. Tilsett sm\u00f8r og fl\u00f8te, mos potetene med en stapper til de f\u00e5r en jevn konsistens", "Smak til med salt og pepper. For \u00e5 f\u00e5 en mer spennende smak kan du tilsette hvitl\u00f8k, parmesanost, baconbiter, krydderurter eller lignende.", "Dessert: Mangomiks", "Dette trenger du:", "4 havre- eller fullkornskjeks", "6-8 ss vaniljekesam eller vaniljeyoghurt", "1 mango", "Slik gj\u00f8r du:", "Legg kjeksene i en pose og knus dem med h\u00e5ndflaten til middels store biter.", "Skj\u00e6r mangoen i sm\u00e5 terninger.", "Finn frem en sk\u00e5l eller et glass og fordel kjeks, mango og vaniljekesam lagvis."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "32923f667508314205edc7e6cfa098e04534c3f1547931662dce36b47a467d04"}, {"field": "createtime", "value": "2017-01-24T17:39:31.000Z"}, {"field": "description", "value": "Unge idrettsjenter forvirres av kostholdsdebatten. De tilbys kurs for \u00e5 finne frem i jungelen av r\u00e5d."}, {"field": "dominantimage", "value": "http://www.adressa.no/incoming/article8262735.ece/ALTERNATES/w980-default/sunnidrett-HOVED-1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ed5e00521eefb994060a633727e0b08c77e3f5a8.jpg?5974f4da"}, {"field": "dominantthumbnaildimensions", "value": "300x169"}, {"field": "heading", "value": ["- Vi m\u00e5 proppe i oss karbohydrater -adressa.no", "- Vi m\u00e5 jo proppe i oss karbohydrater", "Vanskelig \u00e5 spise sunt nok og ofte nok", "- Mange spiser ikke nok mat", "Flere med spiseforstyrrelser"]}, {"field": "id", "value": "ed5e00521eefb994060a633727e0b08c77e3f5a8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "horten"}, {"field": "kw-concept", "value": ["spis smart", "spis", "sunn jenteidrett", "sunt"]}, {"field": "kw-entity", "value": ["olympiatoppens", "spis", "sunn jenteidrett", "l\u00e6rerh\u00f8yskolen", "eirin nordli edinsen", "else-marthe s\u00f8rlie lybekk", "beregnet", "s\u00f8rlie lybekk", "finn", "bergen turnforening"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "siri svortdal"}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article8262735.ece/ALTERNATES/w980-default/sunnidrett-HOVED-1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi m\u00e5 proppe i oss karbohydrater"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article8262729.ece"}, {"field": "pageclass", "value": ["article"]}, {"field": "publishtime", "value": "2013-09-11T22:38:32.000Z"}, {"field": "recs-articleid", "value": "8262729"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-09-11T22:38:32.000Z"}, {"field": "recs-rawtitle", "value": "- Vi m\u00e5 proppe i oss karbohydrater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Unge idrettsjenter forvirres av kostholdsdebatten. De tilbys kurs for \u00e5 finne frem i jungelen av r\u00e5d."}, {"field": "thumbnail", "value": "http://content-thumbnail.cxpublic.com/content/thumbnail200x150/ed5e00521eefb994060a633727e0b08c77e3f5a8.jpg?5974f4da"}, {"field": "thumbnailfullheightdimensions", "value": "200x2824"}, {"field": "timestamp", "value": "2017-07-23T19:11:22.000Z"}, {"field": "title", "value": "- Vi m\u00e5 proppe i oss karbohydrater"}, {"field": "url", "value": "http://www.adressa.no/sport/sprek/article8262729.ece"}, {"field": "urlhash", "value": "ed5e00521eefb994060a633727e0b08c77e3f5a8"}], "score": 0.4563881, "siteId": "9222270286501375973", "id": "ed5e00521eefb994060a633727e0b08c77e3f5a8"}

