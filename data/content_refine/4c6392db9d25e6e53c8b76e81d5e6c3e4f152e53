{"fields": [{"field": "modifiedtime", "type": "time", "value": "2015-10-02T19:25:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Det selges sportsern\u00e6ring for 180 millioner kroner i norske sportsforretninger i \u00e5r, if\u00f8lge Dagens N\u00e6ringsliv . Men n\u00e5 viser en ny doktorgrad at sportsdrikker ikke er bra for tennene dine.", "\u2014 Sportsdrikker ser ut til \u00e5 v\u00e6re farligere for tennene enn vi har trodd. I tillegg til at det er en sur drikke, s\u00e5 drikker vi det mens vi trener. Da har vi ofte mindre spytt i munnen, og spyttet er veldig viktig for tennene v\u00e5re. Dermed forsterkes den \u00f8deleggende effekten av sportsdrikker, forteller Jenny Bogstad S\u00f8vik.", "Hun er stipendiat ved Det odontologiske fakultetet ved Universitetet i Oslo, og disputerte onsdag med sin doktorgrad.", "To tredeler hadde syreskaderI studien kartla hun forekomsten av syreskader p\u00e5 tennene til 795 ungdommer i alderen 16-18 \u00e5r. Det viste seg at to av tre hadde syreskader av mild eller alvorlig grad. Dette unders\u00f8kte hun opp mot opplysninger ungdommene ga om blant annet livsstil, kosthold og drikkemetoder. Konklusjonen var at to ting ga mer syreskader p\u00e5 tennene enn andre ting: sportsdrikker og surt godteri.", "\u2014 Jo h\u00f8yere inntaket av sportsdrikker og sure godterier var, desto st\u00f8rre sjanse for syreskader p\u00e5 tennene, sier S\u00f8vik.Spesielt var syreskadene store for dem som spiste godteri tre ganger i uken, og/eller drakk mer enn 0,75 liter med sportsdrikk daglig. De som ogs\u00e5 drakk brus, lettbrus og smak med vann, var ekstra utsatt.", "Vondt \u00e5 spise og drikkeFunnene st\u00f8ttes av annen forskning p\u00e5 omr\u00e5det. En studie fant at ungdommer som spiste surt snop to-fire ganger i uken, hadde \u00e5tte ganger s\u00e5 h\u00f8y risiko for syreskader i forhold til de som ikke spiste . Flere andre studier har vist at sportsdrikker gir h\u00f8yere risiko for syreskader p\u00e5 tennene, deriblant Milosevic og Moazzez' .", "\u2014 Jeg anbefaler folk \u00e5 unng\u00e5 sportsdrikker, og bruke vann som t\u00f8rstedrikk n\u00e5r man trener, sier S\u00f8vik. - Hvordan skiller sportsdrikker seg fra annen s\u00f8tet drikke?", "\u2014 Lettbrus og smak med vann, gir ogs\u00e5 syreskader. Men vi fant et klart skille med sportsdrikker, sier S\u00f8vik.", "Syreskader kan gj\u00f8re tennene veldig sensitive. Da kan det bli vondt \u00e5 spise, drikke og pusse tenner. Mange vil ogs\u00e5 f\u00e5 estetiske plager, som at tennene skifter farge eller f\u00e5r groper. Hvis etsingen av tannemaljen f\u00e5r utvikle seg, kan man i verste fall f\u00e5 st\u00f8rre problemer, som infeksjoner i kjeven.", "\u2014 Trenger ikke sportsdrikkerP\u00e5 treningssenteret iTrain i Bergen, er det f\u00e5 sportsdrikker \u00e5 se. Der tyr de til vann.", "\u2014 Personlig drikker jeg det ikke, men det fungerer kanskje for de som drikker det. Jeg er oppvokst med at man ikke skal drikke s\u00e5nt. Mamma sa det ikke var bra, og det har jeg holdt fast ved siden jeg var liten, sier Gustav Wictor (21).", "\u2014 Jeg drikker ikke s\u00e5nne drikker. Jeg synes vann er best. Det \u00f8ker energiniv\u00e5et mitt, sier Anna Melnuchuk (23).Truls Raastad er professor i idrettsfysiologi ved Norges idrettsh\u00f8gskole. Han mener f\u00e5 mosjonister trenger sportsdrikker mens de trener. Men deltar man i konkurranser med varighet i over en og en halv time, eller ballspill med varighet over en time, s\u00e5 vil en sportsdrikke bedre prestasjonen, forteller Raastad og viser til forskning p\u00e5 omr\u00e5det .", "\u2014 Jo lengre varighet og h\u00f8yere intensitet p\u00e5 konkurransen, desto viktigere blir en sportsdrikk. L\u00f8per man maraton, et tratlon eller sykler Birken, for eksempel, s\u00e5 trenger man \u00e5 f\u00e5 tilf\u00f8rt raske karbohydrater, sier Raastad.", "Jonny Hisdal, fysiolog ved Oslo Universitetssykehus, er enig i at sportsdrikker kan v\u00e6re nyttig hvis man trener intensivt og lenge. Men han mener en hjemmelaget oppskrift av juice og vann kan gj\u00f8re like god nytte.", "\u2014 Trener du lengre enn en og en halv time med h\u00f8y intensitet, begynner karbohydratlagrene \u00e5 g\u00e5 tomme. Da er det lurt \u00e5 f\u00e5 i seg karbohydrater. Det beste er \u00e5 tilf\u00f8re dette gjennom drikke, fordi det g\u00e5r raskere i blodet. Men en blanding av en liter juice og en liter vann, kan gj\u00f8re like god nytte som en sportsdrikk. Det er ogs\u00e5 mye billigere, sier Hisdal.", "Grunnen til at han anbefaler \u00e5 blande juice og vann i like store deler, er at sukkerinnholdet da blir ca fem prosent. Det er det samme sukkerinnholdet som man har i blodet.", "\u2014 Drikker man brus eller juice, som inneholder 10-12 prosent sukker, vil det ta lenger tid f\u00f8r det kommer inn i blodet. Da trekker v\u00e6ske ut av blodet og inn i tarmen, sier Hisdal.", "Jenny Bogstad S\u00f8viks gjorde ogs\u00e5 en kompleks genanalyse i sin doktorgrad. Da fant hun at det ikke bare er mat og drikke som kan gi deg syreskader p\u00e5 tennene.", "\u2014 Vi s\u00e5 at variasjener i de genene v\u00e5re som bygger emaljen, kan p\u00e5virke hvor mottakelig man er for syreskader, sier S\u00f8vik.", "Dette er den f\u00f8rste studien som indikerer en sammenheng mellom gener og det utbredte tannhelseproblemet.", "- Hva betyr mest for om vi f\u00e5r syreskader p\u00e5 tennene, gener eller det vi spiser og drikker?", "\u2014 Selv om du er mer mottakelig for syreskader p\u00e5 grunn av genene dine, s\u00e5 m\u00e5 du likevel bli eksponert for syren. Men det blir jo de fleste i l\u00f8pet av hverdagen. Men her trengs det mer forskning for \u00e5 si noe sikkert, sier S\u00f8vik.", "Drikk vann mellom m\u00e5ltidene og om natten.Unng\u00e5 overforbruk av sitrusfrukter og sure drikker, og innta dette helst i forbindelse med et m\u00e5ltid.Skyll med vann etter inntak av sure drikker og frukt.Unng\u00e5 \u00e5 sm\u00e5drikke eller sm\u00e5spise hele dagen. Det gjelder ogs\u00e5 \u201dlight\u201d-produkter. Drikk heller opp hele juiceglasset eller brusflasken med \u00e8n gang.Bruk suger\u00f8r. Drikken kommer da i mindre grad i kontakt med tennene.Drikk melk, vann eller te i stedet for fruktjuice og kullsyreholdige sure drikker.Ikke puss tennene rett etter du har spist eller drukket sur mat eller drikke, hatt sure oppst\u00f8t eller oppkast. Syren har gjort emaljen \u00abmyk\u00bb, slik at slitasjen vil bli ekstra stor. Skyll heller med vann eller fluorskylling.Unng\u00e5 \u00e5 drikke fruktjuice, kullsyreholdige og sure drikker rett f\u00f8r du legger deg om kvelden.Bruk myk tannb\u00f8rste og tannkrem med lite slipemiddel.Husk fluor hver dag. Daglig fluorskylling eller bruk av fluortabletter i tillegg til fluortannkrem, kan anbefales til pasienter som er utsatt for karies.Dersom du har eller har hatt spiseforstyrrelser kan tennene dine ha f\u00e5tt store skader. Opps\u00f8k profesjonell hjelp slik at du f\u00e5r muligheten til \u00e5 reparere tennene best mulig.Opps\u00f8k tannpleier regelmessig for veiledning og rens.Kilde: tannpleien.no", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "f415c526fe259fbc49fc2b58b24fecbf108fe5ed70cb7796db9346fc717595e7"}, {"field": "createtime", "value": "2017-05-01T01:02:50.000Z"}, {"field": "description", "value": "Ny forskning viser at sportsdrikker kan v\u00e6re mer skadelig for tennene enn man f\u00f8rst har antatt."}, {"field": "heading", "value": ["Sportsdrikker er mer skadelig enn vi har trodd -adressa.no", "Slik kan du lage \u00absportsdrikk\u00bb", "Genene p\u00e5virker", "Har du f\u00e5tt med deg disse Sprek-sakene?"]}, {"field": "id", "value": "4c6392db9d25e6e53c8b76e81d5e6c3e4f152e53"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["syreskader", "sure drikker", "tenner", "sportsdrikker", "drikk"]}, {"field": "kw-entity", "value": ["birken", "sprek", "norges", "milosevic og moazzez", "anna melnuchuk", "universitetet", "oslo universitetssykehus", "itrain"]}, {"field": "kw-location", "value": "bergen"}, {"field": "kw-pageclass", "value": "article"}, {"field": "kw-person", "value": ["jonny hisdal", "gustav wictor", "truls raastad", "jenny bogstad s\u00f8vik"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/7b815dd2-6993-40ba-8e14-9298f573f527?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forskning: Sportsdrikker er mer skadelig enn vi har trodd"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Forskning-Sportsdrikker-er-mer-skadelig-enn-vi-har-trodd-193295b.html"}, {"field": "pageclass", "value": ["article"]}, {"field": "publishtime", "value": "2015-10-02T18:26:43.000Z"}, {"field": "recs-articleid", "value": "193295"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-10-02T18:26:43.000Z"}, {"field": "recs-rawtitle", "value": "Forskning: Sportsdrikker er mer skadelig enn vi har trodd -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Ny forskning viser at sportsdrikker kan v\u00e6re mer skadelig for tennene enn man f\u00f8rst har antatt."}, {"field": "thumbnail", "value": "http://content-thumbnail.cxpublic.com/content/thumbnail200x150/4c6392db9d25e6e53c8b76e81d5e6c3e4f152e53.jpg?5940f9b3"}, {"field": "thumbnailfullheightdimensions", "value": "200x1871"}, {"field": "timestamp", "value": "2017-06-14T08:54:11.000Z"}, {"field": "title", "value": "Forskning: Sportsdrikker er mer skadelig enn vi har trodd"}, {"field": "url", "value": "http://www.adressa.no/100Sport/sprek/Forskning-Sportsdrikker-er-mer-skadelig-enn-vi-har-trodd-193295b.html"}, {"field": "urlhash", "value": "4c6392db9d25e6e53c8b76e81d5e6c3e4f152e53"}], "score": 1.1592127, "siteId": "9222270286501375973", "id": "4c6392db9d25e6e53c8b76e81d5e6c3e4f152e53"}

