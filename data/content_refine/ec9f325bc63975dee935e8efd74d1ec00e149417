{"fields": [{"field": "modifiedtime", "type": "time", "value": "2012-04-23T11:04:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "adresseavisen ."}, {"field": "body", "value": ["Saken oppdateres.", "Tilsynelatende var han en st\u00f8dig fengselsbetjent og forbundsleder, en politisk engasjert samfunnsst\u00f8tte med flere styreverv. Den 6. august 1990 sprakk fasaden. Den ene s\u00f8nnen fant ham d\u00f8ddrukken, nesten uten puls. Etter fire helvetesuker med Minnesota-modellen var han tilbake p\u00e5 jobben p\u00e5 Tunga, en arbeidsplass som p\u00e5 den tiden ikke hadde et godtfungerende st\u00f8tteapparat. Alkoholforbruket alene koster arbeidsgiverne minst \u00e5tte milliarder kroner \u00e5rlig. Samtidig \u00f8ker narkotikabruken p\u00e5 norske arbeidsplasser. 200000 p\u00e5 jobb med rusproblem Inntil 200 000 norske arbeidstagere kan ha et rusproblem, frykter eksperter. Alkoholforbruket alene koster arbeidsgiverne minst \u00e5tte milliarder kroner \u00e5rlig. Samtidig \u00f8ker narkotikabruken p\u00e5 norske arbeidsplasser. N\u00e5 tror N\u00e6ringslivets Hovedorganisasjon at arbeidstakere som er ruset p\u00e5 jobb vil \u00f8ke regningen til arbeidsgiverne ytterligere. - Arbeidsplassen er et speilbilde av samfunnet for \u00f8vrig. Vi \u00f8nsker ikke at den \u00f8kende eksperimenteringen med narkotiske stoffer skal tas med over i arbeidslivet, men det skjer i \u00f8kende grad, sier sjeflege Geir Riise i N\u00e6ringslivets Hovedorganisasjon (NHO). Sammen med LO, myndighetene og arbeidsgiverne satser NHO \u00e5rlig store bel\u00f8p p\u00e5 rusforebygging p\u00e5 arbeidsplassene. - Rusproblemer g\u00e5r ut over produktiviteten. Det gir \u00f8kt frav\u00e6r. Og det gir u\u00f8nsket adferd, sier han. Store m\u00f8rketall Hvor mange norske arbeidstakere som har et rusproblem, finnes det ingen statistikk p\u00e5. - Vi antar at mellom to og ti prosent av norske arbeidstakere sliter med dette problemet, sier generalsekret\u00e6r Lucie Paus Falck i AKAN (Arbeidslivets komit\u00e9 mot alkoholisme og narkomani). Det betyr at kanskje opptil 200 000 arbeidstakere har rusvaner som kan g\u00e5 ut over b\u00e5de privatliv og jobben. I tre av fire saker har arbeidstakeren alkoholproblemer. Resten misbruker narkotika eller medikamenter. Bare \u00e9n av hundre har s\u00e5 store problemer med alkohol at det kan f\u00e5 varige konsekvenser for jobben. Milliardregning I 40 \u00e5r har AKAN forebygget rusmiddelproblemer i arbeidslivet. Samtidig hjelpes de ansatte med rusproblemer. Et hovedargument som NHO og LO bruker for \u00e5 f\u00e5 bedriftene til \u00e5 satse p\u00e5 AKAN-arbeid, er at det er veldig l\u00f8nnsomt for bedriftene. Dette er AKANs egne beregninger p\u00e5 hva alkoholen alene koster norske arbeidsplasser: Anslagsvis fem prosent av alle ansatte er s\u00e5 fyllesjuke eller ruset at det reduserer deres arbeidsinnsats p\u00e5 jobben med 25 prosent. Dette koster norske arbeidsgivere over \u00e5tte milliarder kroner i \u00e5ret. I tillegg kommer utgifter til vikarer, overtid og tap av kompetanse. Selv om narkotikabruken skremmer ekspertene, er AKAN opptatt av at alkohol fortsatt er \u00e5rsaken til de fleste rusmiddelproblemene i Norge. - Dette gjelder ogs\u00e5 blant ungdom, sier fagkonsulent Ingvild Sundr\u00f8nning i AKAN. - Man skal ikke bagatellisere problemene som alkoholen skaper. Men det er ogs\u00e5 viktig \u00e5 huske at det nytter \u00e5 ta tak i rusproblemene p\u00e5 arbeidsplassene. Ingen m\u00e5 tvile p\u00e5 at det l\u00f8nner seg, b\u00e5de for arbeidstaker og arbeidsgiver, sier hun. Mot alle odds? Tilsynelatende var det mot alle odds at Eldar Hernes ble alkoholiker. Han hadde alltid gjort alle de \u00abriktige\u00bb tingene; helt fra han som seks-\u00e5ring begynte i Nidarosdomens guttekor, deltok i s\u00f8ndagsskole og avholdslosje som barn og ungdom, og ble politisk aktiv i arbeiderbevegelsen allerede som 14-\u00e5ring. Ble tidlig fotballdommer og etter hvert leder av flere kor. Senere tillitsvalgt. Styremedlem. Familiefar. Fengselsbetjent. En samfunnets st\u00f8tte. Alkohol smakte han ikke f\u00f8r han var 18: - Jeg debuterte p\u00e5 AUF-leir med 60 prosent og melk. Ble s\u00e5 syk at jeg kuttet alkoholen helt ut, og var 15 m\u00e5neder i milit\u00e6re uten \u00e5 r\u00f8re en dr\u00e5pe, forteller Eldar. Men s\u00e5 var det kanskje likevel ikke mot alle odds. Faren d\u00f8de da Eldar var 14. Som alkoholiker. - Hjemmet var p\u00e5 langt n\u00e6r preget av fyll, men mor slet med at pengene forsvant, og jeg var mye hjemme i de \u00e5rene for \u00e5 hjelpe henne, sier Eldar, som tror alkoholisme er genetisk betinget. Det var da han begynte studiene som fengselsbetjent og fikk penger mellom hendene, at det ble en annen sk\u00e5l for Eldar. Det lystige studentlivet med piker, vin og sang var en fristende tilv\u00e6relse. - \u00c5 ja, vi \u00abhadde det klart\u00bb, som det heter, sier Eldar. S\u00e5 gikk det da ogs\u00e5 noen \u00e5r f\u00f8r det ble skikkelig alvor. Voksenlivet, med tillitsverv, kor, politikk og gammeldans b\u00f8d imidlertid p\u00e5 mange muligheter for \u00e5 ta en dram. Og s\u00e5nn ble det. Etter hvert ble det ikke nok med den lille drinken etter at ungene hadde lagt seg. Etter hvert ble det alvor. Fanget av alkoholen Han var en st\u00f8dig fengselsbetjent og forbundsleder. Han var en politisk engasjert samfunnsst\u00f8tte med flere styreverv. Den 6. august 1990 sprakk fasaden. I 18 \u00e5r hadde Eldar Hernes jobbet i fengselsetaten. Han hadde v\u00e6rt fagforeningsleder i Trondheim tjenestelag, og skj\u00f8ttet en rekke verv b\u00e5de faglig og privat. Men ingen skj\u00f8nte - eller ville skj\u00f8nne - hvordan det egentlig var fatt. Til det en dag rant helt over: Alkoholen hadde tatt overh\u00e5nd. Tung misbruker Den h\u00f8ye, smilende mannen som 13 \u00e5r senere tar imot oss hjemme i stua, b\u00e6rer ingen preg av at han i en fem\u00e5rsperiode var tung alkoholmisbruker. Han er over det n\u00e5, kommet seg gjennom en knallt\u00f8ff behandling, kommet videre. Han har st\u00e5tt fram i Magasinet Aktuell med sin historie. N\u00e5 gj\u00f8r han det samme i Adresseavisen, for \u00e5 rette s\u00f8kelyset p\u00e5 rusproblemer i arbeidslivet. Han vet hvor viktig det er at noen tar belastningen. At noen bryr seg. - Det er utrolig viktig \u00e5 bygge opp et godt arbeidsmilj\u00f8 hvor man kan v\u00e6re trygg og \u00e5pen om sine problemer. Jeg tenker mitt n\u00e5r jeg de siste dagene har lest om det h\u00f8ye sykefrav\u00e6ret, sier han, og undres om det ikke finnes mennesker bak tallene som kunne trenge hjelp. Julebord- drammen For mange \u00e5r siden var han selv den som var i tr\u00f8bbel, uten at han selv ville innr\u00f8mme at han var noe annet enn det kollegene kjente ham som: En sosial og omgjengelig kar som var glad i en dram p\u00e5 julebordene. - Men da var det jo fri dagen etter og \u00ablov\u00bb, sier Eldar. Etter hvert skj\u00f8nte kanskje flere tegningen, men ingen grep inn. Det gikk en stund. Til han en onsdagsnatt i 1985 v\u00e5knet badet i svette midt p\u00e5 natten. - To dager senere gikk jeg til bedriftslegen, som oppdaget at jeg hadde et altfor h\u00f8yt blodtrykk, forteller Eldar. Med seg fra legen fikk han medisiner og en glimrende unnskyldning for \u00e5 ta ut sykemeldinger \u00abved behov\u00bb. - Det ga meg en anledning til \u00e5 drikke mer. Jeg hadde jo altfor h\u00f8yt blodtrykk og altfor mye \u00e5 gj\u00f8re; ikke rart jeg var sykmeldt innimellom, sier Eldar. For som legen hadde spurt ham, meget retorisk; - Du som er s\u00e5 flott en kar, drikker vel ikke? Selvf\u00f8lgelig drakk han ikke . . . Br\u00e5stopp Til slutt ble det br\u00e5stopp. Den 6. august 1990 fant den ene s\u00f8nnen ham d\u00f8ddrukken i kjellerstua nesten uten puls. To dager senere var han p\u00e5 vei til Sigma-senteret i R\u00e5de med tidenes bakrus. Etter fire helvetesuker med Minnesota-modellen var han tilbake p\u00e5 jobben p\u00e5 Tunga og en arbeidsplass som dengang ikke hadde et godt fungerende st\u00f8tteapparat. - Direkt\u00f8ren spurte hva han skulle si n\u00e5r kollegene mine spurte om den lange sykemeldingen. Send dem til meg, svarte jeg. Dermed tok Eldar Hernes valget og ble den f\u00f8rste i det norske fengselsvesenet som sto fram og fortalte om sine alkoholproblemer. Han engasjerte seg i Arbeidslivets komit\u00e9 mot alkoholisme og narkomani (Akan). Han valgte \u00e5 bry seg. - Det hender rett som det er at jeg f\u00e5r henvendelser om natta. Og det er fra alle slags folk, sier Eldar, som tror m\u00f8rketallene p\u00e5 rusmisbruk er store. Tunge arbeidsdager For Eldar var ikke jobben utslagsgivende for hans alkoholisme. Men han ser ikke bort fra at kolleger i fengselsetaten f\u00f8ler behov for \u00e5 bruke alkohol som en avreagering n\u00e5r arbeidsdagen har v\u00e6rt ekstra tung. - Fengselsvesenet er veldig belastet. Jeg har v\u00e6rt med \u00e5 b\u00e6re ut en fange som brant inne p\u00e5 cella, opplevd knusing, selvskading og naturlig d\u00f8d. Og jeg kjenner kolleger som sliter psykisk etter tilsvarende hendelser, sier Eldar. Flere i etaten har gjennom \u00e5rene m\u00e5ttet slutte p\u00e5 grunn av pille- og alkoholbruk. Frav\u00e6ret har v\u00e6rt oppe i hele 14 prosent. - D\u00e5rlig bemanning og stadig mer press p\u00e5 jobben gj\u00f8r ikke situasjonen bedre. Det er mange som sliter, mener Eldar. LARS GISN\u00c5S / HILDE \u00d8STMOE"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "7a55ff3c21c04b78146f7526a18ebaa59ecbe16e62070fb6c4dc0b372bae23d8"}, {"field": "createtime", "value": "2016-12-15T21:10:41.000Z"}, {"field": "description", "value": "Inntil 200 000 norske arbeidstagere kan ha et rusproblem, frykter ekspertene. Eldar Hernes i Trondheim var en av dem."}, {"field": "dominantimage", "value": "http://www.adressa.no/incoming/article1020790.ece5/ALTERNATES/w980-default/ver2%20eldarBig"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ec9f325bc63975dee935e8efd74d1ec00e149417.jpg?595dcc2a"}, {"field": "dominantthumbnaildimensions", "value": "300x169"}, {"field": "heading", "value": "Fem \u00e5r fanget av alkohol -adressa.no"}, {"field": "id", "value": "ec9f325bc63975dee935e8efd74d1ec00e149417"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "careers"}, {"field": "kw-company", "value": "sigma"}, {"field": "kw-concept", "value": ["rusproblem", "politisk engasjert samfunnsst\u00f8tte", "koster arbeidsgiverne minst", "arbeidsplass", "alkohol", "dag", "norske arbeidsplasser", "altfor h\u00f8yt blodtrykk", "alene koster", "jobb", "alene koster arbeidsgiverne", "norske", "milliarder kroner", "milliarder kroner \u00e5rlig"]}, {"field": "kw-entity", "value": ["inntil", "magasinet aktuell", "nidarosdomens", "arbeidslivets", "akan", "adresseavisen", "ingvild sundr\u00f8nning", "for eldar", "n\u00e6ringslivets hovedorganisasjon", "eldar"]}, {"field": "kw-location", "value": ["trondheim", "r\u00e5de", "minnesota", "norge", "tunga"]}, {"field": "kw-pageclass", "value": "article"}, {"field": "kw-person", "value": ["lucie paus falck", "geir riise", "eldar hernes"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1020790.ece5/ALTERNATES/w980-default/ver2%20eldarBig"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fem \u00e5r fanget av alkohol"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article46788.ece"}, {"field": "pageclass", "value": ["article"]}, {"field": "publishtime", "value": "2003-09-27T10:07:18.000Z"}, {"field": "recs-articleid", "value": "2544118"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-09-27T10:07:18.000Z"}, {"field": "recs-rawtitle", "value": "Fem \u00e5r fanget av alkohol -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Inntil 200 000 norske arbeidstagere kan ha et rusproblem, frykter ekspertene. Eldar Hernes i Trondheim var en av dem."}, {"field": "thumbnail", "value": "http://content-thumbnail.cxpublic.com/content/thumbnail200x150/ec9f325bc63975dee935e8efd74d1ec00e149417.jpg?595dcc2a"}, {"field": "thumbnailfullheightdimensions", "value": "200x1430"}, {"field": "timestamp", "value": "2017-07-06T05:35:38.000Z"}, {"field": "title", "value": "Fem \u00e5r fanget av alkohol"}, {"field": "url", "value": "http://www.adressa.no/nyheter/trondheim/article46788.ece"}, {"field": "urlhash", "value": "ec9f325bc63975dee935e8efd74d1ec00e149417"}], "score": 0.5842684, "siteId": "9222270286501375973", "id": "ec9f325bc63975dee935e8efd74d1ec00e149417"}

