{"fields": [{"field": "modifiedtime", "type": "time", "value": "2016-02-15T12:20:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marvin wiseth", "ordf\u00f8rer i trondheim 1990\u20131998", "yngve brox", "leder i s\u00f8r-tr\u00f8ndelag h\u00f8yre"]}, {"field": "body", "value": ["Saken oppdateres.", "Debatten om sammensl\u00e5ingen av fylkeskommunene m\u00e5 ikke ende opp med en diskusjon om hvor fylkesr\u00e5dmannen og fylkesmannen skal ha kontoradresse. Den m\u00e5 handle om hvordan et samlet Tr\u00f8ndelag kan bli sterkere og oppn\u00e5 mer enn vi gj\u00f8r hver for oss. Det er n\u00e5 vi trenger politikere som t\u00f8r \u00e5 tenke langsiktig samt ha ambisjoner for regionen. Den politiske hverdagen oppmuntrer ikke ofte til \u00e5 v\u00e6re visjon\u00e6re og kreative. N\u00e5 har vi sjansen til \u00e5 skape noe nytt. Endelig kan Tr\u00f8ndelag st\u00e5 sammen igjen og bli mer offensive. Tr\u00f8ndelag er \u00e9n landsdel som er en naturlig enhet. Fra R\u00f8ros til R\u00f8yrvik deler vi historie og identitet. Rosenborg er fotballaget vi alle heier p\u00e5. Vi er stolte over hvor sentral v\u00e5r landsdel har v\u00e6rt i historien til landet v\u00e5rt. Tar man Tr\u00f8ndelag ut av Norgeshistorien, er bare permene igjen. Men historien er ikke nok. Skal Tr\u00f8ndelag v\u00e6re like sentralt i Norges fremtid som landsdelen v\u00e5r har v\u00e6rt i tidligere tider, m\u00e5 vi utvikle landsdelen den videre.", "Tr\u00f8ndelag er hver dag med i en kamp om viktige ressurser og de beste hodene. Kampen st\u00e5r b\u00e5de mot andre deler av Norge og mot utlandet. N\u00e5r vi tr\u00f8ndere kjemper mot hverandre i slike saker, blir det lett for andre, enten det er Oslo, Vestlandet eller Nord-Norge, \u00e5 stikke av med seieren. For \u00e5 si det med H\u00f8yres gamle nestor Jan P. Syse: N\u00e5 gjelder det \u00e5 henge sammen, ellers blir vi hengt hver for oss. Derfor er det viktig at fylkespolitikerne setter seg rundt samme bord. Fremfor \u00e5 fatte hver sine vedtak, m\u00e5 de sammen finne l\u00f8sninger for hele landsdelen. Sammen kan vi f\u00e5 mer veiutbygging, styrke forskningsmilj\u00f8ene og sikre oss viktige offentlige institusjoner. Men ogs\u00e5 den praktiske \u00abhverdagspolitikken\u00bb kan gj\u00f8res enklere og mer effektiv. Fylkesgrensen skaper et kunstig skille mellom dem som bor s\u00f8r og nord for Geving\u00e5sen. Et n\u00e6rliggende eksempel er hvor vanskelig det har v\u00e6rt \u00e5 f\u00e5 til et felles takstsystem for kollektivtransport som krysser fylkesgrensen. P\u00e5 samme m\u00e5te har det tidvis v\u00e6rt sv\u00e6rt krevende \u00e5 organisere hurtigb\u00e5ten fra Trondheim til Leksvik.", "Debatten om en samling av de to fylkene har p\u00e5g\u00e5tt lenge. Den har tidvis v\u00e6rt \u00f8rkesl\u00f8s og har sett ut til \u00e5 v\u00e6re uten ende. Mange nordtr\u00f8nderske politikere har fryktet at en sammensl\u00e5ing vil gj\u00f8re Trondheims dominerende posisjon i landsdelen enda sterkere. Vi har begge lenge ment at dette best l\u00f8ses ved at Trondheims politikere opptrer klokt og raust overfor v\u00e5re venner i nord. Byen og distriktene er gjensidig avhengige av hverandre. Den nordtr\u00f8nderske skepsisen m\u00e5 tas alvorlig. Men nordtr\u00f8nderne b\u00f8r ogs\u00e5 ta p\u00e5 alvor at en landsdel er som et tog. Uten et sterkt lokomotiv blir det ingen fremdrift. Tr\u00f8ndelag blir ikke sterkere av \u00e5 holde byen nede \u2013 akkurat p\u00e5 samme m\u00e5te som landsdelen ikke blir sterkere om distriktene utarmes til fordel for byen. For oss er det \u00e5penbart at alle m\u00e5 v\u00e6re rause for \u00e5 lykkes denne gangen.", "Derfor var vi overrasket og ikke s\u00e5 rent lite skuffet da dagens ordf\u00f8rer i Trondheim ga uttrykk for at hun ikke st\u00f8tter forslaget om \u00e5 dele funksjoner mellom Trondheim og Steinkjer. Vi trodde vi var ferdige med tiden da Trondheim var seg selv nok. Vi mente forslaget i utredningen om en deling, hvor Steinkjer f\u00e5r fylkesr\u00e5dmannen og fylkesmannen mens Trondheim f\u00e5r fylkesordf\u00f8reren, var godt og balansert. Denne l\u00f8sningen betyr samtidig at b\u00e5de fylkeskommunens og fylkesmannens administrasjon m\u00e5 fordeles mellom de to byene. Det er n\u00f8dvendig for \u00e5 ta vare p\u00e5 og videreutvikle kompetansen i begge byene. Trondheim er og blir b\u00e5de landsdelens hovedstad og dens sterkeste drivkraft for vekst. Som storebror m\u00e5 byen ta et spesielt ansvar for \u00e5 opptre raust og inkluderende for hele Tr\u00f8ndelag. Bare gjennom at byen viser klokt lederskap vil Tr\u00f8ndelag klare \u00e5 st\u00e5 samlet.", "Hvis vi skulle v\u00e6re skeptisk til noe i Tr\u00f8ndelagsutredningen m\u00e5tte det v\u00e6re at den knapt nevner Trondheims rolle som lokomotiv for landsdelen. Kunnskapsmilj\u00f8ene, n\u00e6ringslivet og politikerne i Trondheim kan sammen bidra til \u00e5 styrke hele Tr\u00f8ndelag. Det forutsetter at fylkespolitikerne p\u00e5 begge sider av dagens grense tar byen i bruk og slutter \u00e5 tro at man kan styrke resten av Tr\u00f8ndelag ved \u00e5 holde Trondheim nede.", "Det er p\u00e5 h\u00f8y tid \u00e5 rette opp tabben fra 1804. Det er p\u00e5 h\u00f8y tid med ett Tr\u00f8ndelag. Dagens politikere i begge fylker m\u00e5 legge sm\u00e5lig diskusjon om hvem som skal arbeide hvor til side og arbeide sammen til beste for hele landsdelen v\u00e5r."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "766821bf6e296b9719b97a67c6c1ba593c9ba2034ed671bfcd99607b329e7446"}, {"field": "createtime", "value": "2017-05-02T01:22:16.000Z"}, {"field": "description", "value": "I 1804 ble dav\u00e6rende Trondhjems amt delt i Nordre og S\u00f8ndre Trondheims amt. Det var en ulykke vi endelig kan rette opp."}, {"field": "dominantimage", "value": "http://www.adressa.no/meninger/kronikker/article12160738.ece/6ofueo/ALTERNATES/w980-default/IMG_DDD2_302.jpg_1_1_IL2AHP6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a0dee5cc0ca00753bcb4f62bb2f5ac901fad98a6.jpg?5948f882"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 h\u00f8y tid med ett Tr\u00f8ndelag -adressa.no"}, {"field": "id", "value": "a0dee5cc0ca00753bcb4f62bb2f5ac901fad98a6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["landsdel", "politikere", "byen"]}, {"field": "kw-entity", "value": ["h\u00f8yres", "trondhjems", "vestlandet", "s\u00f8ndre trondheims", "trondheim og steinkjer", "nordre og s\u00f8ndre trondheims", "tr\u00f8ndelagsutredningen", "norgeshistorien", "geving\u00e5sen"]}, {"field": "kw-location", "value": ["leksvik", "oslo", "r\u00f8ros", "nord-norge", "tr\u00f8ndelag", "trondheim", "steinkjer", "norge", "r\u00f8yrvik"]}, {"field": "kw-pageclass", "value": "article"}, {"field": "kw-person", "value": "jan p. syse"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12160738.ece/6ofueo/ALTERNATES/w980-default/IMG_DDD2_302.jpg_1_1_IL2AHP6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 h\u00f8y tid med ett Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/02/18/P%C3%A5-h%C3%B8y-tid-med-ett-Tr%C3%B8ndelag-12160740.ece"}, {"field": "pageclass", "value": ["article"]}, {"field": "publishtime", "value": "2016-02-18T04:00:00.000Z"}, {"field": "recs-articleid", "value": "12160740"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-02-18T04:00:00.000Z"}, {"field": "recs-rawtitle", "value": "P\u00e5 h\u00f8y tid med ett Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I 1804 ble dav\u00e6rende Trondhjems amt delt i Nordre og S\u00f8ndre Trondheims amt. Det var en ulykke vi endelig kan rette opp."}, {"field": "thumbnail", "value": "http://content-thumbnail.cxpublic.com/content/thumbnail200x150/a0dee5cc0ca00753bcb4f62bb2f5ac901fad98a6.jpg?5948f882"}, {"field": "thumbnailfullheightdimensions", "value": "200x1097"}, {"field": "timestamp", "value": "2017-06-20T10:27:14.000Z"}, {"field": "title", "value": "P\u00e5 h\u00f8y tid med ett Tr\u00f8ndelag"}, {"field": "url", "value": "http://www.adressa.no/meninger/kronikker/2016/02/18/P%c3%a5-h%c3%b8y-tid-med-ett-Tr%c3%b8ndelag-12160740.ece"}, {"field": "urlhash", "value": "a0dee5cc0ca00753bcb4f62bb2f5ac901fad98a6"}], "score": 0.5503633, "siteId": "9222270286501375973", "id": "a0dee5cc0ca00753bcb4f62bb2f5ac901fad98a6"}

