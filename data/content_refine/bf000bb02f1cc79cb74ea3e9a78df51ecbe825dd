{"fields": [{"field": "modifiedtime", "type": "time", "value": "2016-06-14T09:54:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["kamskjelldykkerne", "Fr\u00f8ya", "Politiet", "Arbeidsulykke"]}, {"field": "author", "value": ["h\u00e5vard haugseth jensen", "berit baumberger", "kim nyg\u00e5rd"]}, {"field": "body", "value": ["Saken oppdateres.", "Kamskjelldykker Frode Bergum er klar for \u00e5 ta sin straff, hvis han har skyld. Men samtidig vil han ta et oppgj\u00f8r med det som har v\u00e6rt hans bransje gjennom ti \u00e5r.", "- Det ble brutt regler hver dag, vil jeg p\u00e5st\u00e5. Seashell visste at vi br\u00f8t mange regler, sier Bergum og flere av hans kolleger.", "Fire kamskjelldykkere fra Fr\u00f8ya har mistet livet p\u00e5 jobb siden 2002. De tre siste som d\u00f8de, arbeidet fra samme b\u00e5t, tilknyttet samme selskap: Atlantic Discovery, som igjen har Seashell som st\u00f8rste eier (se eierkart). Det er Seashell som kj\u00f8per og selger kamskjellene videre til verdens luksusmarked.", "- Saken er s\u00e5 alvorlig at vi har tatt ut siktelse mot flere enkeltpersoner. Atlantic Discovery har f\u00e5tt forelegg f\u00f8r uten at det synes \u00e5 ha hatt en preventiv effekt. Det kan v\u00e6re skjerpende, sier politietterforsker Asbj\u00f8rn Holand ved Sm\u00f8la lensmannskontor.", "Selskapet fikk b\u00f8ter etter de to d\u00f8dsulykkene i 2008 og 2009 . B\u00f8tene ble gitt for regelbrudd, men bruddene ble ikke satt i direkte sammenheng med d\u00f8dsfallene.", "- B\u00e5de Atlantic Discovery, Seashell og hele eierstrukturen er under etterforskning for \u00e5 vurdere hvor ansvaret skal plasseres, sier politiadvokat May Britt Berg, som leder \u00f8koteamet i Nordm\u00f8re og Romsdal politidistrikt.", "Politiet vil s\u00e5 langt ikke si hvem som er siktet.", "Eks-kamskjelldykkerne Frode Bergum, Adam Maczka og Remigiusz Stefanski var med under den siste d\u00f8dsulykken i 2014 . Da mistet Krasimir Krastev (56) - \u00abKris\u00bb - fra Bulgaria livet.", "De tre dykkerne hevder Seashell var godt kjent med at dykkerne br\u00f8t regler. Dette er forhold de trekker frem:", "Dykkerne br\u00f8t sikkerhetsregler blant annet for \u00e5 plukke kamskjell mer effektivt.", "Det var et stort arbeidspress for \u00e5 levere s\u00e5 mye skjell som mulig.", "Systemet med betaling per kilo gj\u00f8r at dykkerne tar sjanser.", "Ogs\u00e5 flere andre eks-kamskjelldykkere forteller at det var velkjent i milj\u00f8et at man br\u00f8t sikkerhetsregler. Noen hevder Seashell fors\u00f8kte \u00e5 ordne opp, uten \u00e5 lykkes. Andre sier Seashell visste, men ikke tok grep. I \u00e5revis har deler av kamskjellindustrien p\u00e5 Fr\u00f8ya hatt et cowboy-stempel p\u00e5 seg, men s\u00e5 langt har ingen fortalt \u00e5pent om alle regelbruddene.", "Les Adresseavisens lederartikkel fra 2008: Uryddig bransje", "Frode Bergum var kamskjelldykker i ti \u00e5r, og medeier i en b\u00e5t innenfor Atlantic Discovery-systemet:", "- Det ble brutt regler, men selv om du har regler, kan det g\u00e5 liv. For det handler ogs\u00e5 om dykkernes holdninger. Og s\u00e5 er det noe som heter kamskjellfeber, og den er farlig. Du glemmer av alt, du blir s\u00e5 oppslukt, sier Bergum.", "De tre kamskjelldykkerne nevner flere regelbrudd de mener var vanlige: De droppet \u00e5 bruke kommunikasjonen, eller den fungerte d\u00e5rlig. Man stripset eller sydde fast altfor mye bly for \u00e5 motvirke havstr\u00f8mmene og plukke effektivt p\u00e5 havbunnen. Man dykket dypere enn maksgrensa 30 meter. Man fulgte dykkecomputer, og ikke dykketabellen (blant annet for \u00e5 dr\u00f8ye bunntiden, for \u00e5 kunne plukke kamskjell lengst mulig, journ.anm.). De nevner ogs\u00e5 andre regelbrudd for \u00e5 dr\u00f8ye bunntiden.", "- Alle visste om dette, sjefene, Seashell ogs\u00e5, sier Maczka.", "\u00abDen virkelighetsbeskrivelsen du gjengir, er noe vi ikke kjenner igjen,\u00bb skriver daglig leder Helge Myrseth i Seashell. Styreleder i Atlantic Discovery, Morten Welde, avviser at han kjente til regelbruddene. (Se hele tilsvaret lenger nede i saken.)", "Maczka hevder de jobbet ekstremt mye n\u00e5r det var julebordsesong og Seashell trengte mye kamskjell:", "- Vi jobbet i to uker i strekk, ikke 10\u201312 timer, men oftere 16\u201318 timer nesten hver dag, hevder Maczka.", "Han beskriver et stort arbeidspress i ukene f\u00f8r den siste d\u00f8dsulykken, da Krasimir Krastev (56) d\u00f8de utenfor Sm\u00f8la.", "- Vi kj\u00f8rte b\u00e5t fra Sm\u00f8la til Hitra, bar skjellene over i bil, kj\u00f8rte til Seashell p\u00e5 Fr\u00f8ya, lastet av, sov i fire-fem timer, og gjorde det samme om igjen og om igjen hver dag. Vi var veldig tr\u00f8tte. N\u00e5r man er tr\u00f8tt, da gj\u00f8r man feil. Og feilene koster deg livet. Vi utsettes for mye stress, n\u00e5r de ringer og sier: Dere m\u00e5 levere to tonn i dag. Seashell hadde allerede kj\u00f8pere for s\u00e5 og s\u00e5 mye, sier Maczka.", "Dykkerne kan naturligvis si nei \u2013 og tape inntekt:", "- Vi gjorde det for penger, det er klart. Alle mennesker er gr\u00e5dige. Om du kan tjene 100 000 kroner ekstra, gj\u00f8r du det. Du setter livet ditt i fare og bryter reglene. Det skjer, alle vet om det , sier Maczka.", "Les saken fra 2009: Stopper kamskjelldykking p\u00e5 Fr\u00f8ya", "Stefanski var i b\u00e5ten under de to siste ulykkene:", "- Vi gj\u00f8r alt vi kan for \u00e5 levere. Hver kilo er viktig for oss, det betyr mer og mer penger. Jeg kan ikke skylde p\u00e5 noen. Vi t\u00f8yer grensene. Men hvis du ikke har noe \u00e5 selge, f\u00e5r du ingen l\u00f8nn. P\u00e5 sommeren har vi kanskje 20 000 i m\u00e5neden, p\u00e5 vinteren 100 000 kroner, forteller Stefanski, som begynte i Atlantic Discovery-systemet i 2008.", "Han mener betaling per time, slik som mange andre yrkesdykkere f\u00e5r, er l\u00f8sningen.", "- Jeg er i samtale med et annet selskap om \u00e5 plukke skjell. Men vi trenger tid for \u00e5 gj\u00f8re det ordentlig. Vi vil ikke at flere skal d\u00f8, sier Stefanski.", "Bergum er klar for \u00e5 ta sin del av ansvaret for det som har skjedd:", "- Send meg i fengsel, hvis det er min skyld at Kris d\u00f8de. Det ansvaret m\u00e5 jeg ta, sier Bergum.", "Ralitsa Malakova (34), datteren til avd\u00f8de Krastev, ser frem til en eventuell rettssak:", "- Seashell vet at dykkerne bryter reglene, men de sier ikke noe fordi det er mest komfortabelt slik, sier Malakova bestemt.", "Ulykkesb\u00e5ten Atlantic Str\u00f8m\u00f8yv\u00e5g er n\u00e5 solgt - og eierselskapet Atlantic Discovery er under avvikling:", "- Etter ulykken m\u00e5tte vi ta grep for \u00e5 f\u00e5 lov til \u00e5 dykke videre. Atlantic Discovery var p\u00e5 mange m\u00e5ter en eier uten direkte kontroll i det daglige. N\u00e5 f\u00e5r Seashell som kj\u00f8per en sterkere kontroll over den daglige driften med egen HMS-koordinator, sier styreleder Morten Welde i Atlantic Discovery.", "Arbeidstilsynet har flere ganger p\u00e5pekt uklare ansvarsforhold: \u00abN\u00e5r verken ansatte eller eiere av b\u00e5ten ut fra avh\u00f8rene vet om de er ansatt eller selvstendig n\u00e6ringsdrivende, er det n\u00e6rmest \u00e5 fastsl\u00e5 at de m\u00e5 betraktes som arbeidstakere,\u00bb skriver Arbeidstilsynet etter 2008-ulykken. \u00abDet var en fullstendig ansvarspulverisering,\u00bb sier en kilde som var tett p\u00e5 systemet. Vi ber styreleder Welde forklare selskapets rolle:", "- Atlantic Discoverys ansvar er at vi utarbeidet et felles HMS-system for b\u00e5tene. Vi s\u00f8rget ogs\u00e5 for at det var nok ressurser i b\u00e5tene til \u00e5 drive det godt og forsvarlig, sier Welde.", "Politiet mener Atlantic Discovery har \u00abopptr\u00e5dt som arbeidsgiver\u00bb. Under de tre ulykkene eide de 49 prosent i selskapet med ulykkesb\u00e5ten, mens de resterende 51 prosentene har skiftet hender (se eierkart). Welde er sterkt uenig i at de har et arbeidsgiveransvar:", "- Vi er et holdingselskap. Men vi tok p\u00e5 oss \u00e5 f\u00f8lge opp HMS-regelverket, s\u00e5 langt vi har klart \u00e5 f\u00f8lge det opp.", "- Men dere godtok jo b\u00f8tene etter de to f\u00f8rste ulykkene i 2008 og 2009?", "- Ja, det er et sp\u00f8rsm\u00e5l hvor mye styr man skal lage i etterkant av en d\u00f8dsulykke. Jeg tror de bare valgte \u00e5 ta b\u00f8tene og bli ferdig med saken, sier Welde, som har v\u00e6rt styreleder siden 2011.", "Welde tilbakeviser bestemt at noen i styret kjente til regelbruddene. Han forteller om \u00abl\u00f8pende kontakt\u00bb med b\u00e5tene, fellesm\u00f8ter og HMS-kontroller.", "- Under en kontroll kom det frem enkelte regelbrudd. Inntil de ble rettet opp, stoppet dykket. I ytterste konsekvens kan man d\u00f8 dersom man bryter regler, s\u00e5 hva har vi \u00e5 tjene p\u00e5 det? Da m\u00e5 vi sitte her og svare p\u00e5 vanskelige sp\u00f8rsm\u00e5l. Jeg forst\u00e5r ikke hvorfor dykkerne ser seg tjent med \u00e5 t\u00f8ye grensene heller. De har tjent godt og hatt en grei arbeidshverdag.", "Welde sier dykkerne har hatt l\u00f8nninger p\u00e5 mellom 600 000 og 900 000 kroner \u2013 og at Atlantic Discovery aldri har tatt ut utbytte.", "- Det hadde v\u00e6rt to d\u00f8dsulykker i selskapet, s\u00e5 tok du over, og s\u00e5 skjer det en til: Burde du sjekket bedre hva som foregikk p\u00e5 b\u00e5tene?", "- Jeg f\u00f8ler at jeg gjorde det jeg kunne. Daglig leder, som var hovedeier p\u00e5 den aktuelle b\u00e5ten, satt ogs\u00e5 i styret til Atlantic Discovery (frem til 2013, journ.anm.). All informasjon om hva som skjedde p\u00e5 b\u00e5ten, fikk vi fra ham. Jeg hadde aldri noen grunn til \u00e5 tvile p\u00e5 det han sa, sier Welde.", "Mannen \u00f8nsker ikke \u00e5 snakke med Adresseavisen, og henviser til Welde.", "- Arbeidstilsynet mente v\u00e5re systemer var tilfredsstillende, men at etterlevelsen ikke var god nok. Det er enkeltpersoner som har gjort ting de ikke skulle gj\u00f8re. Det handler blant annet om arbeidskultur, sier Welde.", "Han sier det er lett \u00e5 v\u00e6re etterp\u00e5klok med hensyn til tettere daglig oppf\u00f8lging. Dette er Weldes kommentar til p\u00e5standene om stort arbeidspress:", "- Jeg kjente ikke til det. Dette er deres beskrivelse. Seashell kj\u00f8per skjellene, og vi er ikke noe mellomledd. Dykkerne er registrert i fiskerimanntallet og selvstendig n\u00e6ringsdrivende. I perioder med st\u00f8rre ettersp\u00f8rsel, er det klart at de har arbeidet mer, men de styrte selv sin arbeidsdag og ingen tvang dem noensinne ut p\u00e5 sj\u00f8en.", "- Tre personer har d\u00f8dd i l\u00f8pet av seks \u00e5r. Har du noen tanker om det?", "- Jeg synes det er f\u00e6lt. Havet er den farligste arbeidsplassen man har, men det er klart vi er overrepresentert. Det er derfor vi har tatt noen grep etter siste ulykke slik at det forh\u00e5pentligvis aldri skjer igjen, sier Welde.", "Daglig leder i Seashell, Helge Myrseth, var med p\u00e5 \u00e5 opprette Atlantic Discovery i 2002. Frem til 2006 var han daglig leder og styremedlem her, samtidig som han var daglig leder i Seashell. I perioden frem mot 2013 hadde han ingen formelle oppgaver i selskapet, utover at han eide deler av det. Fra 2013 gikk han tilbake til \u00e5 v\u00e6re styremedlem i Atlantic Discovery.", "- Siden dykking er en spesiell m\u00e5te \u00e5 fiske p\u00e5, engasjerer vi oss tettere mot kamskjelldykkerne enn mot andre fiskere. Men vi kan ikke v\u00e6re p\u00e5 b\u00e5ten og overv\u00e5ke det som foreg\u00e5r daglig, sa Myrseth i et f\u00f8rste telefonintervju med Adresseavisen for noen m\u00e5neder siden.", "- Det var en utrolig belastning da den andre ulykken skjedde, da kan du se for deg hvordan det er med tre d\u00f8dsulykker. Dette er et lite milj\u00f8 der alle kjenner alle, og jobber tett p\u00e5 hverandre, sa Myrseth.", "Myrseth \u00f8nsker kun \u00e5 svare per e-post p\u00e5 kritikken fra en rekke eks-kamskjelldykkere og om ansvarsforholdene i eierstrukturen:", "\u00abAnsvaret for drift og HMS er plassert hos daglig leder i det enkelte driftsselskap,\u00bb skriver Myrseth (alts\u00e5 i selskapene til hver enkelt b\u00e5t som leverte skjell til Seashell, journ.anm.). Ett av disse selskapene er Atlantic Str\u00f8m\u00f8yv\u00e5g DA, selskapet bak ulykkesb\u00e5ten. Dette firmaet ble politianmeldt etter den siste ulykken (se eierkart). Politiet er imidlertid klare: De mener Atlantic Discovery har en arbeidsgiverrolle. Ogs\u00e5 Seashell er under etterforskning, og Myrseth bist\u00e5r derfor politiet med opplysninger.", "Seashell valgte i 2014 \u2013 f\u00f8r den siste d\u00f8dsulykken \u2013 \u00e5 ansette egen HMS-koordinator. Det ble gjort for \u00ab\u00e5 f\u00f8lge opp sikkerheten i v\u00e5rt eget selskap og at v\u00e5re leverand\u00f8rer etterlever sine egne HMS-rutiner\u00bb, if\u00f8lge Myrseth. F\u00f8r 2014 hadde Seashell en god dialog med Atlantic Discovery for \u00e5 kvalitetssikre HMS-arbeidet, if\u00f8lge Myrseth.", "Adresseavisen har bedt Myrseth svare p\u00e5 f\u00f8lgende: Kan du svare ja eller nei p\u00e5 om du kjente til alle regelbruddene i det daglige og kamskjelldykkernes beskrivelser? Hvis svaret er nei: Du har selv sagt at det er lite milj\u00f8 der man jobber tett: Burde du visst eller gjort mer for \u00e5 sjekke?", "Til det svarer Myrseth: \u00abDen virkelighetsbeskrivelsen du gjengir, er noe vi ikke kjenner igjen. Som fisk- og skalldyrkj\u00f8per har vi ikke v\u00e6rt i posisjon til \u00e5 drive daglig kontroll av HMS-rutiner ute p\u00e5 leverand\u00f8renes b\u00e5ter, men vi har satt som premiss for v\u00e5re kj\u00f8p at leverand\u00f8ren og deres ansatte forst\u00e5r og etterlever sikkerhetsrutinene. HMS-ansvaret m\u00e5 ligge der aktivitetene utf\u00f8res.\u00bb", "Myrseth vil ha med at Seashell i 2012 innstilte samarbeidet med \u00e9n b\u00e5t i en periode etter at de fant avvik. Han viser ogs\u00e5 til en uanmeldt Arbeidstilsyns-kontroll i 2014 der de ikke fant avvik. Myrseth vil ha frem at han stoppet alle innkj\u00f8p fra tre b\u00e5ter etter d\u00f8dsulykken i 2014, ogs\u00e5 f\u00f8r Arbeidstilsynet kort tid senere ga den formelle stoppordren.", "\u00abUlykkene i b\u00e5tselskapet Atlantic Str\u00f8m\u00f8yv\u00e5g er tragiske, og vi har dyp medf\u00f8lelse med familiene til dykkerne som omkom. Vi som er aktive i n\u00e6ringen tar det sv\u00e6rt alvorlig, og tar sammen grep for at sikkerheten alltid utvikler seg,\u00bb skriver Myrseth.", "Frode Bergum var den siste norske kamskjelldykkeren p\u00e5 Fr\u00f8ya, i dag er det bare utlendinger som dykker. Bergum velger \u00e5 snakke med Adresseavisen for \u00e5 f\u00e5 \u00e5penhet rundt hvordan de har drevet kamskjellfangst. Han sier han gj\u00f8r det for sin d\u00f8de venn, Krasimir Krastev.", "NB: Dette er den f\u00f8rste av en rekke saker om kamskjellindustrien. Les historiene til alle de fire d\u00f8de kamskjelldykkerne i Ukeadressa p\u00e5 l\u00f8rdag - og den sterke kritikken mot Arbeidstilsynet i kj\u00f8lvannet av mange dykkerulykker innaskj\u00e6rs."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "f72596471a5624f2b53b2a9bdb87c69153dfff67f20e76d3f9fa9ff98ea78572"}, {"field": "createtime", "value": "2017-05-01T01:39:08.000Z"}, {"field": "description", "value": "Etterforskningen av den siste av totalt fire d\u00f8dsulykker innen kamskjelln\u00e6ringen p\u00e5 Fr\u00f8ya er i ferd med \u00e5 avsluttes. Flere enkeltpersoner er siktet."}, {"field": "dominantimage", "value": "http://www.adressa.no/pluss/article12865221.ece/thrf5r/ALTERNATES/w980-default/kolasje.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bf000bb02f1cc79cb74ea3e9a78df51ecbe825dd.jpg?5982047b"}, {"field": "dominantthumbnaildimensions", "value": "300x169"}, {"field": "heading", "value": ["- Det ble brutt regler hver dag -adressa.no", "Eierne under etterforskning", "Tar oppgj\u00f8r med egen bransje", "Kamskjellfeber", "- Jobbet 16\u201318 timer om dagen", "- Slutt p\u00e5 kilosbetaling", "Atlantic Discovery under avvikling", "- Kjente ikke til regelbruddene", "\u2013 Vi kan ikke v\u00e6re p\u00e5 b\u00e5ten", "Plasserer ansvaret i b\u00e5tselskapet", "- Tragiske ulykker"]}, {"field": "id", "value": "bf000bb02f1cc79cb74ea3e9a78df51ecbe825dd"}, {"field": "keyword", "value": ["kamskjelldykkerne", "Fr\u00f8ya", "Politiet", "Arbeidsulykke"]}, {"field": "keywords", "value": "kamskjelldykkerne,Fr\u00f8ya,Politiet,Arbeidsulykke"}, {"field": "kw-category", "value": ["pluss", "nyheter"]}, {"field": "kw-concept", "value": ["b\u00e5t", "daglig leder", "dykke", "dag", "regler"]}, {"field": "kw-entity", "value": ["atlantic discovery", "atlantic str\u00f8m\u00f8yv\u00e5g da", "nordm\u00f8re og romsdal", "kris", "maczka", "ukeadressa", "seashell", "malakova", "remigiusz stefanski", "krasimir krastev", "arbeidstilsynet", "stefanski", "les adresseavisens", "arbeidstilsyns", "atlantic str\u00f8m\u00f8yv\u00e5g", "adam maczka og remigiusz stefanski"]}, {"field": "kw-location", "value": ["fr\u00f8ya", "hitra", "sm\u00f8la", "bulgaria"]}, {"field": "kw-pageclass", "value": "article"}, {"field": "kw-person", "value": ["adam maczka", "morten welde", "may britt berg", "frode bergum", "helge myrseth", "asbj\u00f8rn holand"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article12865221.ece/thrf5r/ALTERNATES/w980-default/kolasje.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det ble brutt regler hver dag"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/06/10/Det-ble-brutt-regler-hver-dag-12865223.ece"}, {"field": "pageclass", "value": ["article"]}, {"field": "publishtime", "value": "2016-06-10T05:53:23.000Z"}, {"field": "recs-articleid", "value": "12865223"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-06-10T05:53:23.000Z"}, {"field": "recs-rawtitle", "value": "- Det ble brutt regler hver dag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Etterforskningen av den siste av totalt fire d\u00f8dsulykker innen kamskjelln\u00e6ringen p\u00e5 Fr\u00f8ya er i ferd med \u00e5 avsluttes. Flere enkeltpersoner er siktet."}, {"field": "thumbnail", "value": "http://content-thumbnail.cxpublic.com/content/thumbnail200x150/bf000bb02f1cc79cb74ea3e9a78df51ecbe825dd.jpg?5982047b"}, {"field": "thumbnailfullheightdimensions", "value": "200x3263"}, {"field": "timestamp", "value": "2017-08-02T16:57:31.000Z"}, {"field": "title", "value": "- Jobbet 16\u201318 timer om dagen"}, {"field": "url", "value": "http://www.adressa.no/pluss/nyheter/2016/06/10/Det-ble-brutt-regler-hver-dag-12865223.ece"}, {"field": "urlhash", "value": "bf000bb02f1cc79cb74ea3e9a78df51ecbe825dd"}], "score": 0.35420465, "siteId": "9222270286501375973", "id": "bf000bb02f1cc79cb74ea3e9a78df51ecbe825dd"}

