{"fields": [{"field": "modifiedtime", "type": "time", "value": "2015-10-23T21:10:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Fredag er blitt albumslipp-dagen, over hele verden gis all musikk n\u00e5 ut ved ukeslutt.", "Hver fredag kommer vi derfor til \u00e5 anbefale et knippe av ukas nye utgivelser og fortelle hvorfor vi mener du b\u00f8r gi akkurat disse en ekstra runde.", "I denne uka har noen singler og ogs\u00e5 noen gamle godbiter ogs\u00e5 sneket seg inn, aktualisert gjennom str\u00f8mmelansering og bokutgivelser.", "H\u00f8r l\u00e5tene i en egen spilleliste:  Spotify  /  Tidal  /  Wimp", "Les v\u00e5re tidligere anbefalinger:", "Uke 39 (Julia Holter, Bror Forsgren, Chvrches, Dungen og Kurt Vile)", "Uke 40 (Daniel Kvammen, Deafheaven, Wavves, Eagles of Death Metal og Girl Band)", "Uke 41 (John Grant, Kelela, The Game, Dr\u00e5pe og Israel Nash)", "Uke 42 (Beach House, Deerhunter, Bow to Each Other og Neon Indian)", "1. Joanna Newsom: \u00abDivers\u00bb", "Fem \u00e5r etter hennes forrige album kommer denne; s\u00e5 gj\u00f8r klar til en helg dominert av klimprende harpespill og klokkeklar sopran. Joanna synger klarere og bedre enn noen gang, l\u00e5tmaterialet har aldri v\u00e6rt bedre, referansene til Kate Bush aldri mer \u00e5penbare.", "Et klassisk pastoralt keltisk landskap brettes ut, fullt av historiske og spirituelle referanser. Datert er det ikke. Men velg anledningen; dette passer bedre for en dyp sofa, en stor tekopp og et panoramavindu ut mot h\u00f8ststormene enn et svett dansegulv.", "H\u00f8r albumet her:", "2. Seinabo Sey : \u00abPretend\u00bb", "Dansegulvet er mye mer n\u00e6rliggende her; i den etterlengtede debutplata til den svensk-kenyanske artisten som har sjarmert og imponert s\u00e5 grundig med singlesuksessene \u00abYounger\u00bb, \u00abPoetic \u00bb og \u00abHard Time\u00bb.", "Flertallet av de 12 l\u00e5tene p\u00e5 debuten er allerede utgitt, men helheten imponerer like mye som enkeltl\u00e5tene. Tilgjengelig, attraktiv, men innholdsrik og ambisi\u00f8s rytmisk musikk som toppes av en s\u00e6regen og kraftfull vokal.", "H\u00f8r tittell\u00e5ten her", "3. Astrid S.: \u00abHyde\u00bb (single)", "Glassklar, m\u00f8rk, og med imponerende autoritet. Tr\u00f8nderjentas andre forsmak til debutalbumet gir grunn til stor optimisme.", "H\u00f8r l\u00e5ten her:", "4. Adele: \u00abHello\u00bb (single)", "F\u00f8rste single fra det mildt sagt etterlengtede tredje albumet til Adele, som selvsagt f\u00e5r tittelen \u00ab25\u00bb. Forgjengeren er vel dette \u00e5rtusens hittil st\u00f8rste kommersielle suksess, og i f\u00f8lge de fleste naturlover vil etterf\u00f8lgeren n\u00f8dvendigvis bli en nedtur. Ogs\u00e5 ettersom konkurransen etter hvert er blitt s\u00e5 stor. Kraftfulle og artistisk ambisi\u00f8se vokaliser dukker stadig opp, med Seinabo Sey som ett eksempel.", "Men \u00abHello\u00bb er over all forventning. Adele f\u00e5r vist seg frem b\u00e5de som den kraftfulle vokalisten og den s\u00e5rbare jenta hun er. Videoen understreker en l\u00e5ten som nok en gang er en historie om tapt kj\u00e6rlighet. Det er kanskje mer patos og produksjon enn melodi her, f\u00e5r h\u00e5pe det ikke er gjennomgangstonen i albumet som kommer i november. Men p\u00e5 denne enkeltl\u00e5ten fungerer det ypperlig.", "Se videoen her:", "5. El Vy: \u00abReturn To the Moon\u00bb", "Matt Berninger er til vanlig vokalist i The National, som i l\u00f8pet av de siste \u00e5rene har svingt seg opp til \u00e5 bli en av indierockens st\u00f8rste attraksjoner, og som spilte i teltet i D\u00f8dens dal forrige gang det var Uka.", "En kan si mye fint om de siste National-albumene, men det hender jeg irriterer meg over at de forsker s\u00e5pass tungt i nyanser av monotoni. Annerledes da med hobbyprosjektet Matt har sammen med multiinstrumentalisten Brent Knopf, blant annet kjent fra Portland-bandet Ramona Falls.", "Deres debut-album svinger i b\u00e5de uttrykk og kvalitet, men det er mye \u00e5 bli glad i her. Det snurrige tekstuniverset og melodilinjene til Berninger er lett gjenkjennelig, mens arrangementene til Knopf gj\u00f8r at dette blir noe annet og luftigere enn The National-universet.", "Se tittell\u00e5ten her:", "6. Jeffrey Lewis & Los Bolts: \u00abManhattan\u00bb", "Det er snart 15 \u00e5r siden Jeffrey Lewis ga ut sitt f\u00f8rste album p\u00e5 Rough Trade, med den snerte tittelen \u00abThe Last Time I Did Acid I Went Insane\u00bb. Det tatt i betraktning holder han seg rimelig bra p\u00e5 sitt syvende album, denne gangen under vignetten Jeffrey Lewis & Los Bolts. Som alltid er New York, og da spesielt hans eget lokalmilj\u00f8 i lower east side, hjertelig til stede i tekstuniverset.", "Lewis har tidligere hyllet s\u00e5pass forskjellige inspirasjonskilder som Will Oldham, The Fall og Leonard Cohen i l\u00e5ttitler, og det er stort musikalsk spenn ogs\u00e5 i dette albumet. Det er umulig \u00e5 like alt, ogs\u00e5 fordi Jeffrey er en vimsete og innfallsrik herremann, men det er desto enklere \u00e5 elske enkeltl\u00e5ter. Han lager flotte melodier, og kan n\u00e6rme seg det geniale p\u00e5 tekstfronten. Jeffrey Lewis har utgangspunkt i No Folk-bevegelsen, og musikalsk er albumet intelligent skranglerock. En kunne ha dr\u00f8mt om et gjennomf\u00f8rt disiplinert album fra det snurrige talentet, og at det ville blitt tatt imot med storm av en hel verden. Men nei, det er fint \u00e5 ha han i fri dressur, som en hemmelighet for oss f\u00e5. Men det er plass til noen flere i klubben!", "\u00abOutta Town\u00bb er ikke min favoritt fra albumet, men den kan sees her:", "7 og 8. George Harrison: \u00abGeorge Harrison\u00bb (1979) og \u00abAll Things Must Pass\u00bb (1970)", "Ukas store begivenhet i streaming-land er at alle George Harrisons soloalbum er gjort tilgjengelige. De fleste av dem er av ujevn kvalitet, men mange av dem er ogs\u00e5 undervurderte. Jeg vil gjerne oppfordre til \u00e5 sjekke opp to av \u00abThe quiet Beatles\u00bb- album i helgen. F\u00f8rst og fremst albumet som startet 70-tallet, \u00abAll Things Must Pass\u00bb, etter min mening det flotteste noen ex-beatle har gjort. Albumet som avsluttet 70-\u00e5ret, \u00abGeorge Harrison\u00bb er ikke like omtalt, men har sine \u00f8yeblikk.", "Str\u00f8mmetjenestene har laget spillelister for anledningen, og den kanskje fiffigste er Monty Pythons Eric Idles spilleliste p\u00e5 Tidal. Han har blant annet en rekke l\u00e5ter fra nettopp Georges selvitutelerte album. Det er alltid morsomt \u00e5 h\u00f8re gode l\u00e5ter satt i en ny sammenheng, n\u00e5r det er gjort med b\u00e5de hjerte og hjerne.", "George Harrisons musikk var uansett kvalitet alltid fylt av b\u00e5de spiritualitet og vemod. Etter hans for tidlige d\u00f8d fremst\u00e5r musikken enda mer vemodig - og enda vakrere. Spesielt vemodig blir jeg n\u00e5r jeg h\u00f8rer Idles utvalg av Harrison-l\u00e5ter. Harrison var en av Monty Pythons f\u00f8rste og st\u00f8rste fans, og uten hans \u00f8konomiske st\u00f8tte ville ikke en tidenes morsomste og beste filmer (Life of Brian) blitt realisert. Jeg skulle ogs\u00e5 gjerne h\u00f8rt en spilleliste av Eric Idles morsomste musikalske \u00f8yeblikk i utvalg av George Harrison...", "9 og 10. Delillos: Suser avg\u00e5rde ( 1986)", "Knutsen & Ludvigsen: Juba Juba (1982)", "P\u00e5 kontorpulten min p\u00e5 arbeidsukas siste dag ligger to musikkrelaterte b\u00f8ker. \u00abGlemte minner\u00bb av Yngve Knasug\u00e5rd og Lars Lillo Stenberg, historien om 230 deLillos-sanger, og Knutsen og Ludvigsen: \u00abAlle sangene\u00bb, som er tekster, noter og besifring til alle l\u00e5ter p\u00e5 alle album med duoen. F\u00f8rstnevnte fremst\u00e5r litt gr\u00e5 og kjedelig, mens sistnevnte med fargesprakende layout og \u00d8ystein Dolmens tegninger er en fest fra f\u00f8rste \u00f8yekast. Jeg tipper feststemningen etablerer seg ogs\u00e5 rundt deLillos n\u00e5r jeg f\u00f8rst begynner \u00e5 lese. Og det skal gj\u00f8re denne helgen, mens jeg lytter p\u00e5 mine to norske yndlingsalbum; debuten til deLillos og Knutsens & Ludvigsens siste felles studioalbum.", "Ellers er blant annet disse utgivelsene ute fredag:", "Fjorden Baby: Oh Yeah", "Sondre Justad: Riv i hjertet", "Shining: International Blackjazz Society", "Field Music: Music For Drifters", "Anders Jektvik: Sei det igj\u00e6n", "Kari Ruesl\u00e5tten: To The North", "Bo Kaspers Orkester: Redo att g\u00e5 s\u00f6nder", "Dave Gahan & the Soulsavers: Angels & Ghosts", "Rod Stewart: Another Country"]}, {"field": "category0", "value": "kultur"}, {"field": "category1", "value": "kultur|musikk"}, {"field": "category2", "value": "kultur|musikk|musikkanmeldelser"}, {"field": "contenthash", "value": "7ae8d508cc8de85fca4b1e1abad4caeb46c1ed9a23de8348d41366986e73f5ca"}, {"field": "createtime", "value": "2017-01-18T14:33:04.000Z"}, {"field": "description", "value": "Fire flotte damer, to litt for lite kjente herrer og klassiske album med de st\u00f8rste i henholdsvis britisk og norsk pop, utgj\u00f8r helgas anbefalte musikk."}, {"field": "dominantimage", "value": "http://www.adressa.no/kultur/musikk/musikkanmeldelser/article11723776.ece/wrwy1i/ALTERNATES/w980-default/Helgeplater%20Uke%2043.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70192eb6d9e862141688dcfc35d916328f4b947e.jpg?59498c1f"}, {"field": "dominantthumbnaildimensions", "value": "300x169"}, {"field": "heading", "value": "Her er helgemusikken -adressa.no"}, {"field": "id", "value": "70192eb6d9e862141688dcfc35d916328f4b947e"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikkanmeldelser", "musikk", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "wimp"}, {"field": "kw-concept", "value": ["the", "h\u00f8r l\u00e5ten", "l\u00e5ter", "uke", "album"]}, {"field": "kw-entity", "value": ["country", "went insane", "the last time i", "ludvigsen", "knutsen og ludvigsen", "uka", "yeah", "los bolts", "all things must pass", "no folk", "blackjazz society", "knutsens", "stewart", "the fall", "the national", "adele", "d\u00f8dens", "hard time", "poetic", "younger", "tidal", "idles", "beatles", "did acid i", "the", "seinabo sey", "to the moon", "yngve knasug\u00e5rd og lars lillo stenberg", "rough trade", "georges", "baby", "the fall og leonard cohen", "hello", "life of brian"]}, {"field": "kw-location", "value": ["portland", "juba", "town", "new york"]}, {"field": "kw-pageclass", "value": "article"}, {"field": "kw-person", "value": ["ramona falls", "\u00f8ystein dolmens", "will oldham", "matt berninger", "lars lillo stenberg", "kate bush", "bo kaspers orkester", "monty pythons eric idles", "monty pythons", "jeffrey lewis", "yngve knasug\u00e5rd", "eric idles", "george harrison", "anders jektvik", "astrid s.", "joanna newsom", "leonard cohen", "brent knopf", "sondre justad"]}, {"field": "kw-taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "og-image", "value": "http://www.adressa.no/kultur/musikk/musikkanmeldelser/article11723776.ece/wrwy1i/ALTERNATES/w980-default/Helgeplater%20Uke%2043.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er helgemusikken"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/musikkanmeldelser/2015/10/23/Her-er-helgemusikken-11722275.ece"}, {"field": "pageclass", "value": ["article"]}, {"field": "publishtime", "value": "2015-10-23T15:22:29.000Z"}, {"field": "recs-articleid", "value": "11722275"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-category2", "value": "taxonomy|kultur|musikk|musikkanmeldelser"}, {"field": "recs-publishtime", "value": "2015-10-23T15:22:29.000Z"}, {"field": "recs-rawtitle", "value": "Her er helgemusikken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "teaser", "value": "Fire flotte damer, to litt for lite kjente herrer og klassiske album med de st\u00f8rste i henholdsvis britisk og norsk pop, utgj\u00f8r helgas anbefalte musikk."}, {"field": "thumbnail", "value": "http://content-thumbnail.cxpublic.com/content/thumbnail200x150/70192eb6d9e862141688dcfc35d916328f4b947e.jpg?59498c1f"}, {"field": "thumbnailfullheightdimensions", "value": "200x3094"}, {"field": "timestamp", "value": "2017-06-20T20:57:03.000Z"}, {"field": "title", "value": "Fire flotte kvinner st\u00e5r for helgemusikken"}, {"field": "url", "value": "http://www.adressa.no/kultur/musikk/musikkanmeldelser/2015/10/23/Her-er-helgemusikken-11722275.ece"}, {"field": "urlhash", "value": "70192eb6d9e862141688dcfc35d916328f4b947e"}], "score": 0.49936134, "siteId": "9222270286501375973", "id": "70192eb6d9e862141688dcfc35d916328f4b947e"}

