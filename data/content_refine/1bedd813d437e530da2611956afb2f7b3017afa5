{"fields": [{"field": "modifiedtime", "type": "time", "value": "2012-08-23T09:21:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "hilsen en nedslitt mamma", "***", "Det m\u00e5tte syv d\u00f8dsfall til... Jeg vil takke Adresseavisen som den siste tiden har rettet s\u00f8kelyset p\u00e5 den \u00f8kende narkotika-bruken blant ungdom her i Trondheim. Jeg har jo lenge fryktet denne utviklingen , og har hjelpesl\u00f8st m\u00e5ttet stole p\u00e5 at politikere og andre instanser gj\u00f8r en innsats, endelig ser det ut til at man pr\u00f8ver \u00e5 gj\u00f8re noe med denne negative trenden, men det m\u00e5tte 7 d\u00f8dsfall til...Det har jo g\u00e5tt p\u00e5 sparebluss og nedskj\u00e6ringer over hele linjen innenfor helse og omsorg og psykiatri sektoren i kommunen. Dette i ett s\u00e5 rikt land som ble k\u00e5ret til det beste landet \u00e5 bo i av FN, der g\u00e5r alt p\u00e5 sparebluss,ett under at samfunnet fungerer synes jeg.Veldig bra at politikerne endelig begynner \u00e5 engasjere seg for denne saken n\u00e5 , dessverre 1-2 \u00e5r for sent ute men bedre sent enn aldri.Narkotikaen har blitt ufarligjgort.Unge helt ned til 13-14 \u00e5r begynner \u00e5 fl\u00f8rte med dop og som 19 \u00e5ringer er de helt p\u00e5 kj\u00f8ret.Jeg har jo selv bekjente som sliter med \u00e5 komme seg ut av dop-milj\u00f8et. Mange er faktisk motiverte for \u00e5 pr\u00f8ve \u00e5 slutte helt og fullt men de har m\u00f8tt veggen her Trondheim , bokstavelig talt. Hvilket tilbud fikk de? De fikk en time hos psykolog og en beskjed om at de var velkommen tilbake hvis problemet ble verre. for man jo helst v\u00e6re spr\u00f8ytenarkoman og d\u00f8den n\u00e6r skal man bli innlagt og f\u00e5 behandling slik det har fungert til n\u00e5. Men de nye rusmisbrukerne er jo ikke lenger slik, de er vanlig ungdom i alle samfunnslag som delvis fungerer i det daglige , men som misbruker amfetamin og ecstacy fra tid til annen og som gradvis blir mer hekta. De tror selv de har full kontroll,at de klarer \u00e5 styre dette, men blir fort avhengige og klarer ikke med egen hjelp \u00e5 slutte og slik fortsetter det til de faktisk blir tunge rusmisbrukere, for hjelp har de slettes ikke f\u00e5tt p\u00e5 det tidlige stadiet der de faktisk febrilsk pr\u00f8vde \u00e5 komme seg ut.Skal man klare dette p\u00e5 egen h\u00e5nd m\u00e5 man ha en utrolig sterk psyke og f\u00e5tallet har faktisk det.Selv med hjelp fra familie, venner og andre er det en utopi at man kan klare det. etter to \u00e5rs misbruk av amfetamin og ecstacy begynner mine bekjente allerede \u00e5 f\u00e5 endel psykiske skader,mange har mistet f\u00f8lelses evnen delvis eller helt, plages av depresjoner,paranoia,schozfreni,og p\u00e5 dette tidspunktet er det ett enten eller,at man helt og fullt slutter med dopet.F\u00e5r man hjelp n\u00e5 er jo sjangsene for \u00e5 bli tiln\u00e6rmet 100 % frisk uten varige m\u00e8n fortsatt tilstede.Trondheim er slettes ikke en kanrdemomme by, slik mange ynder \u00e5 fremstille den. Og det er jammen meg p\u00e5 tide at politikerne \u00e5pner \u00f8ynene og pr\u00f8ver \u00e5 gj\u00f8re noe med dette med flere midler til preventive tiltak og forebyggende arbeid. Og foreldre , v\u00e5kn opp, f\u00f8lg opp ungene deres ,vis interesse,kj\u00f8r dem og hent dem,sett grenser,f\u00e5 kontroll og oversikt,det er da ikke s\u00e5 alt for mye \u00e5 be om. Kj\u00e6re politkere i Trondheim la meg f\u00e5 tilbake tiltroen til dere.", "christian", "***", "Alkoholen tar 1300 ofre, narkotika 327 Adresseavisen har i en serie innlegg i ferien tatt opp problemene omkring d\u00f8dsfall ved bruk av rusmidler. Dette er et alvorlig samfunnsproblem og avisen fortjener takk for at saken er viet s\u00e5 stor oppmerksomhet.", "I fjor d\u00f8de 327 mennesker av overdoser i Norge, st\u00e5r det i en analyse i Adresseavisen 4.8.01.Hva gj\u00f8r vi s\u00e5 med dette, sp\u00f8r avisen.For \u00e5 utfylle avisens fremstilling, vil jeg referere f\u00f8lgende tall: Overlege Hans Olav Fekj\u00e6r har beregnet at 1100-1700 d\u00f8dsfall hvert \u00e5r skyldes alkohol. Professor Ole J\u00f8rgen Skog har kommet fram til at 1300 mennesker d\u00f8r av samme \u00e5rsak. Dette er to av v\u00e5re fremste eksperter p\u00e5 omr\u00e5det, og tallene er gjengitt i V\u00e5rt Land 15.2.99. D\u00f8dsfallene omfatter ulykker av ulike slag, f.eks. i trafikk, drukning, samt vold, drap, branner, selvmord, og d\u00f8dsfall som f\u00f8lge av kronisk alkoholbruk og alkoholrelaterte sykdommer. Alkohol spiller ogs\u00e5 en stor rolle i de d\u00f8dsfallene som tilskrives overdose av narkotika.", "Siden dette var skrevet har alkoholforbruket \u00f8kt, s\u00e6rlig blant ungdom. Det er derfor grunn til \u00e5 tro at dagens d\u00f8dstall er enda st\u00f8rre.En studie av rusproblemene avdekker et hav at lidelse. Her dominerer fremdeles alkoholen, selv om andre stoffer n\u00e5 kommer sterkt etter. Alkohol vil ofte v\u00e6re inngangsporten til rusproblemene.", "I v\u00e5r vestlige kultur har samfunnet en streng front mot narkotika, men holder alkoholen utenfor, selv om den tross alt har de st\u00f8rste skadevirkningene. Er dette en troverdig politikk? F\u00e5r vi forst\u00e5else blant ungdommen n\u00e5r vi fors\u00f8ker \u00e5 holde den borte fra narkotika, samtidig som det blir sagt s\u00e5 mye positivt om den st\u00f8rste skadevolderen, alkohol?Vi m\u00e5 erkjenne at v\u00e5rt samfunn og v\u00e5re sinn er s\u00e5 kompliserte at det krever alle v\u00e5re sanser intakt. Beruselse ved kunstige midler er farlig. Jeg tror derfor vi m\u00e5 bekjempe bruken av alle rusmidler, ogs\u00e5 alkohol.", "Vil det v\u00e6re mulig i et liberalt samfunn som v\u00e5rt \u00e5 f\u00e5 bort brennevinet? Det ser kanskje ikke slik ut. Jeg mener likevel det vil v\u00e6re riktig \u00e5 starte et opplysningsarbeid med dette langsiktige m\u00e5let, slik WHO og tobakkskader\u00e5det arbeider med sikte p\u00e5 \u00e5 f\u00e5 bort tobakken.", "Torry Unsgaard", "***", "Dop og rus \"N\u00e5 m\u00e5 foreldrene ta ansvar\" ..\" politikerne m\u00e5 komme p\u00e5 banen..\"...stor utfordring for foreldrene til disse ungdommene\".Slike forslitte sitat finner man nesten daglig i avisene, der foreldre kjemper en h\u00e5pl\u00f8s kamp mot narkotiske gifter. Deretter skal det krangles og fordeles skyld slik at alle parter f\u00e5r en b\u00f8tte hver.I den senere tid har det dukket opp en ny type dop ,det er legemiddeldopen i utallige varianter. Legemiddeldopen har selvsagt v\u00e6rt der hele tiden, men ikke i media. Adresseavisen har laget en serie artikler om dop . I forbindelse med dette stiller de en rekke sp\u00f8rsm\u00e5l til mottaker som jeg vil tro er leserne.Grunnen til at jeg i det hele tatt skriver dette innlegget er fordi jeg mener det mangler noen grunnleggende sp\u00f8rsm\u00e5l som jeg gjerne vil legge til den aktuelle listen.:* Hvorfor selger eldre mennesker legemidler til ungdom?A) Er det fordi de synes synd p\u00e5 ungdommen?B) Er det fordi eldre mennesker ikke har penger til mat?* Har legemiddelindustrien ansvar for noe av misbruket? Noe av alkoholavgiften g\u00e5r til hjelp og st\u00f8tte til de skadelidene av alkoholforgiftning. Det finnes knapt en bransje som har s\u00e5 mye penger og hvor der eksisterer en gr\u00e5dighetskultur som er helt nifs. Hvorfor kan ikke litt av milliardfortjenesten g\u00e5 til de pilleskadede .* Hvor lenge skal apotekene og legemiddelindustrien vernes og fraskrive seg ansvar for enhver pris. Det er godt mulig apotekene ikke har noen informasjonsplikt om retur av gamle medisiner,men de har s\u00e5 absolutt et ansvar for utdeling av nye medisiner. For hvis ikke de har det ,vil ikke andre ha det heller. Kokainkartellene i Bolivia, Heroinlangerne p\u00e5 danskeb\u00e5ten, v\u00e5re nye landsmenn og hasjlangeren i lamoparken vil ikke ha ansvar de heller.", "MARTIN", "***", "Hvorfor vil unge ruse seg? Mange pr\u00f8ver ved en tilfeldighet fordi rusmidler finnes i det milj\u00f8et de ferdes, og man blir for avhengig, understreker veldig avhengig, og midlene oppleves ofte som en psykisk flukt fra dagliglivets kjedsommelige omr\u00e5der og det som den enkelte opplever som problematiske omr\u00e5der, noe s\u00e5 enkelt som et krav fra skolen om \u00e5 v\u00e6re tilstede og gj\u00f8re lekser, krav fra foreldre om \u00e5 gj\u00f8re sin del av det daglige arbeidet i hjemmet. Individet opplever ogs\u00e5 en fysisk velv\u00e6re med rusmidler, se bare p\u00e5 bruk av alkohol og tobakk i samfunnet. Ungdommer er lette \"bytter\" for de rusmilj\u00f8er og rusmidler som til enhver tid er tilgjengelig.", "Hva kan unge gj\u00f8re selv for \u00e5 bekjempe dop?Faktisk bare en effektiv m\u00e5te, f\u00e5 motivasjon av voksne til \u00e5 bekjempe roten, og den eneste roten dom er bekjempelig er tilgangen p\u00e5 rusmidler, dvs dem som skaffer tilveie rusmidlene, dvs man m\u00e5 angripe salgsnettet med store og harde midler. Husk: Salgsnettet best\u00e5r av usosiale elementer som tjener penger p\u00e5 dette, relativt lavere bel\u00f8p langt ned i hierarkiet og st\u00f8rre og meget store bel\u00f8p lenger opp i hierarkiet. De bryr seg absolutt ikke om rusmisbrukerens sjebne.Ogs\u00e5 medisin produsenter og legesenter har jevnlige m\u00f8ter med diskusjon om optimalisering av profitt i selskapet.", "Hva kan foreldrene gj\u00f8re for \u00e5 unng\u00e5 at barna begynner \u00e5 eksperimentere med stoff?V\u00e6re med og ta leverand\u00f8rene, avskaffe tilbudet! Men det er bare politiet og loververket som kan effektivisere og virkeliggj\u00f8re denne n\u00f8dvendige prosessen. Man m\u00e5 ogs\u00e5 henge ut brukerne, langerne og de som gj\u00f8r penger p\u00e5 rusmiddel salg, med navn, adresse og kanskje bilde, langerne i st\u00f8rst mulig grad, i borettslag, hos politi, skole etc. for at alle skal vite hvem de er n\u00e5r de treffer dem og ogs\u00e5 vite hvem som kommer p\u00e5 bes\u00f8k hos sine barn og hvem barna er p\u00e5 bes\u00f8k hos. For vanlig folk er det lov \u00e5 henge ut andre for det man har bevis for, f.eks. etter at man har hjulpet politiet med \u00e5 ta dem.Man m\u00e5 rapportere alt som man vet og har mistanke om rusmisbruk til politiet. Det som er selvf\u00f8lgelig er \u00e5 ha et positivt milj\u00f8 for barna hjemme, men med to foreldre i jobb og foreldre som ikke har skolegang i barnepass er det vanskelig eller umulig.", "Hva b\u00f8r skole, helsevesen, politi og myndigheter gj\u00f8re?Samarbeide p\u00e5 kryss og tverrs og gi n\u00f8dvendige midler, loververk og skolering til \u00e5 ta leverand\u00f8r apparatet av rusmidler.Takk og lykke til, til oss alle.", "Engasjert for oss alle", "***", "- Jeg blir provosert", "Jeg blir provosert av at alle snakker om hvem som skal \"redde\" dere doperne ut av gj\u00f8rma! Her snakker jeg ikke om heroinmisbrukere som som har v\u00e6rt konstant p\u00e5 kj\u00f8ret i 15 \u00e5r, folk som ikke har noe valg lengre, men her snakker vi om dere som jeg har g\u00e5tt i klassen til, som er i min n\u00e6rmeste familie, og jeg vet holdinga deres.Jeg mener hvis dere ikke er villig til \u00e5 vise dere selv og kroppen deres litt respekt, s\u00e5 i det minste vis dem som har d\u00f8dd av det og lider under det litt respekt.En ting til som provoserer meg er alle disse argumentene dere kommer med... fyll for\u00e5saker br\u00e5k p\u00e5 byen, stoff er mye bedre for folk blir roligere av det... det er det VERSTE jeg har h\u00f8rt. Greit det blir ofte br\u00e5k under alko-rusen, men hvor idiot i hodet g\u00e5r det an \u00e5 bli da? Hva hjelper det \u00e5 dope seg for \u00e5 unng\u00e5 \u00e5 bli sl\u00e5tt ned n\u00e5r hjernen og indre organer \"grilles\" av alt det kjemiske dere har i dere, og levetiden deres blir halvert?Diskusjonen om hasj og marihuana er vi ferdig med, det emnet er utdiskutert. Skadelig ja, skadeligere en tobakk og alkohol? Nei. Men dere jeg snakker om er alle klar over hva vi snakker om, det er syre, amf, e, GHB, Cola, Ketamin og hvem veit hva annet dere pakker i dere for \u00e5 oppn\u00e5 en glede utenom det vanlige. Kan dere ikke bare gj\u00f8re som \"oss\" andre, ha ett sosialt vorspiel, drikk (og smak) bli drita, g\u00e5 p\u00e5 byen og dra med noen hjem og ha sex i 5-6 timer. Istedet for \u00e5 m\u00f8tes hjemme til noen drikke to pils, fyre ei pipe, drikke vann og deretter ei flaske vin for deretter \u00e5 droppe en, to eller tre \"E\" og \"fylle\" p\u00e5 litt syre, og deretter igjen r\u00f8yke seg ned p\u00e5 morgenen for \u00e5 f\u00e5 sove.Som sagt, jeg blir provosert.Lykke til, hvem det n\u00e5 enn er som leser dette og f\u00f8ler seg truffet...", "-z-", "***", "- Dop vil bli vanlig Jeg er redd for at det vi ser idag bare er en forsmak p\u00e5 det som vil komme, og det er noe mye, mye verre. Naive foreldre vil f\u00e5 bakoversveis. Jeg tror vi st\u00e5r overfor et kvalitativt kvantesprang n\u00e5r det gjelder dopens utbredelse, aksept og n\u00e5r det gjelder hvilke grupper som vil v\u00e6re misbrukere.I framtida vil det v\u00e6re helt vanlig at ungdom i alle samfunnslag doper seg. Flertallet vil ta det kun i forbindelse med fester/helger, og mange vil selvsagt ende som misbrukere. Dopen vil f\u00e5 egne propagandister som vil argumentere for at et kontrollert bruk av dop er helt greit. Disse vil v\u00e6re presumtivt intelligente og oppeg\u00e5ende, gjerne kjente personer, som selv praktiserer et kontrollert dopbruk.Dopen vil bli veldig lett tilgjengelig, sannsynligvis billig, og det vil brukes p\u00e5 de fleste klassefester. Men ogs\u00e5 der byens jetsettere vankes. Blant forretningsdrivende, blant akademikere.Kort sagt vil dopen etterhvert f\u00e5 en posisjon som ligner p\u00e5 den alkoholen har i dag, ikke n\u00e5r det gjelder ruskultur, men i utbredelse.Selv kj\u00f8rer jeg taxi og ser hvordan samfunnet endrer seg fra den kanten. Det er ikke noe vakkert syn. Hva kan gj\u00f8res? Jeg tror ingenting p\u00e5 at politikere, byr\u00e5krater (samfunnet) kan st\u00e5 i mot en slik utvikling. Den som \u00f8nsker \u00e5 forsette i sin torneroses\u00f8vn velger denne strategien. Jeg tror at folk m\u00e5 forsvare seg selv.De foreldrene som virkelig har et inderlig \u00f8nske om \u00e5 p\u00e5virke sine barn i riktig retning m\u00e5 selv ut p\u00e5 gatene for \u00e5 se og l\u00e6re. Det nytter ikke \u00e5 lese en bok eller overv\u00e6re et seminar. Man m\u00e5 ut p\u00e5 gatene sammen med poden for \u00e5 se og l\u00e6re hva narkotika helt konkret handler om, hvordan man havner i et misbruk, hvordan dopen kontrollerer deg, hvordan den istedenfor \u00e5 berike menneskene faktisk slavebinder og \u00f8delegger dem. Alts\u00e5 den tyngste veien.Selv har jeg ingen barn. Som regel er det noe jeg beklager, men n\u00e5r jeg tenker p\u00e5 narkotika-problemet, og hvordan jeg tror at dette vil utvikle seg, s\u00e5 er jeg sannelig ikke s\u00e5 sikker...", "te", "***", "Rusmisbruk M\u00e5 bare si at det er en skremmende utvikling n\u00e5r det gjelder bruken av narkotiske stoffer.N\u00e5 m\u00e5 vi begynne \u00e5 f\u00e5 opp \u00f8ynene og pr\u00f8ve \u00e5 se hva som egentlig skjer der ute i den virkelige verden. N\u00e5 er det p\u00e5 tide at alle instansene begynner \u00e5 samarbeide.La foreldrene ta del i det som skjer med rusmisbrukeren i familien \u00e5 se bort ifra det som s\u00e5 fint kalles taushetsplikt.N\u00e5r en myndig person er ute p\u00e5 kj\u00f8ret,s\u00e5 har foreldre ingen plikt til \u00e5 f\u00e5 vite hva som skjer med deres s\u00f8nn-datter. Men n\u00e5r det er snakk om hvor den narkomane skal bo,da er det plutselig en selvf\u00f8lge at man skal la de f\u00e5 bo hjemme,til tross for at det egentlig er sosialetaten sin plikt til \u00e5 ordne bopel til disse.NB. De er myndige voksne mennesker og har derfor egentlig ingen krav p\u00e5 \u00e5 f\u00e5 bo hjemme.- Hvor er menneskeligheten i oss n\u00e5r det st\u00e5r en fortvilet mor med t\u00e5rer i \u00f8ynene og nervene p\u00e5 h\u00f8ykant \u00e5 lurer p\u00e5 hva som skjer med hennes barn hvor hun f\u00e5r til svar at: BEKLAGER MEN VI HAR TAUSHETSPLIKT.- Har selv en god del erfaring i hva det vil si \u00e5 ha en rusmisbruker i familien.Min bror er narkoman!!!Tommy Grav,f\u00f8rstekonsulent ved helse og sosialombudet i Oslo sier i dagens adresseavis at det if\u00f8lge loven skal gis r\u00e5d og veiledning og hjelp til vedkommendes familie.M\u00e5 bare si at DET HAR VI ALDRI SETT NOE TIL. P\u00e5 tide og begynne \u00e5 gj\u00f8re noe isteden for \u00e5 sitte p\u00e5 sin h\u00f8ye hest \u00e5 si s\u00e5nn og s\u00e5nn.Vi kommer ingen vei med prat,det er handling som teller. Hva med \u00e5 innvolvere de som virkelig vet hva de snakker om i forhold til en rusmisbruker. JA,foreldre og s\u00f8sken.det er viktig at vi engasjerer oss,for man vet aldrig n\u00e5r man blir rammet selv.Det jeg har opplevd med min bror unner jeg ingen s\u00e5 jeg har en oppfordring til mennesker som bryr seg! Meld dere inn i\" foreningen MOT stoffmisbruk\", slik at vi f\u00e5r mange flere medlemmer.Det er viktig \u00e5 bry seg!!!!!!!!!!!", "Hilsen ei s\u00f8ster somvil kjempe MOT narkotika!!!", "***", "Ang\u00e5ende narkotikaproblematikken i Trondheim Trondheims politigere m\u00e5 ta problemet alvorlig N\u00c5 og gi de midlene som trengs. Og like viktig er det at midlene brukes fornuftig og m\u00e5lrettet og ikke blir borte i alt for mange mellomledd. Det som er viktig er selvf\u00f8lgelig forebyggende arbeid og holdningskampanjer, men n\u00e5r man f\u00f8rst har havnet p\u00e5 \"kj\u00f8ret\" s\u00e5 m\u00e5 de plukkes opp s\u00e5 fort som mulig og ha et st\u00f8tteapparat for den narkomane og de n\u00e6rmeste som skal hjelpe.Man m\u00e5 ikke stenge de ute med \u00e5 si at du m\u00e5 ha v\u00e6rt avhengig i X antall \u00e5r f\u00f8r du f\u00e5r mulighet til behandling.Hvis foreldre/venner vet at en de bryr seg om har begynt med narkotiske stoffer m\u00e5 de ha en plass de kan hendvende seg med en gang, jo tidligere jo bedre.H\u00e5per de som sitter p\u00e5 midlene tar ansvar med en gang!", "MvhLina Bolland", "***", "Narkotikaproblematikken Jeg er en av de som er rystet av den siste tidens narkotikaoppslag. I dag st\u00e5r det \u00e5 lese at politiet \u00f8nsker at foreldrene m\u00e5 komme mere p\u00e5 banen. Jeg er selv p\u00e5r\u00f8rende til ungdom som har leflet litt med stoff i det siste, og ser p\u00e5 det som noe spennende.Under samtale med en tjenestemann p\u00e5 politiets forebyggende avsnitt, s\u00e5 ble jeg lovt at jeg kunne ringe n\u00e5r det m\u00e5tte v\u00e6re hvis jeg hadde behov for \u00e5 prate.For ca 1 mnd s\u00e5 begynte ting og forverre seg og v\u00e5rt barn innr\u00f8mmet at det hadde f\u00e5tt tak i amfetamin og fra hvilken kilde. Det var som \u00e5 f\u00e5 en spade i ansiktet. V\u00e5r frykt hadde v\u00e6rt begrunnet. Hva skulle vi gj\u00f8re? Jo politiet m\u00e5tte v\u00e6re den rett plassen.Jeg ringte s\u00e5 til forebyggende avsnittet, forklarte hva det gjaldt, og viste til at jeg hadde blitt oppfodret til \u00e5 kontakte dem ved behov.Tjenestemannen som jeg hadde snakket med var ikke til stede, og jeg ble satt over til en annen. Men dermed ogs\u00e5 stoppet alle hjelp. I l\u00f8pet av et minutt s\u00e5 hadde vedkommende politimann revet ned det lille jeg hadde igjen av krefter der og da. Det f\u00f8rste han spurte om var barnets hjemmeadresse. Det fikk han vite, og s\u00e5 kom f\u00f8lgende setning. Deres barn sorterer ikke under oss n\u00e5r han bor i en av nabokommunene, da m\u00e5 du ringe lensmannen i..........!!!!Jeg ble s\u00e5 perpleks at jeg ikke greide \u00e5 si noe mere, og la p\u00e5. Men jeg bor jo her, og n\u00e5 var det jo jeg som trengte hjelp. Hjelp og r\u00e5d til \u00e5 takle en forferdelig situasjon. Det var s\u00e5 utrolig kaldt \u00e5 bli m\u00f8tt p\u00e5, og tankene gikk mot en nyvinnning som vi ofte m\u00f8ter i dagens telehverdag, den automatiske telfonsvareren: \"Det er for tiden stor trafikk, men du rykker stadig framover i k\u00f8en, vel og merke hvis du har bopel i Trondheim. Hvis ikke, legg p\u00e5 og ring ditt lokale lensmanns kontor.I dag s\u00e5 ringte jeg igjen til politiet, men da var den f\u00f8rste tjenestemannen jeg hadde snakket med p\u00e5 ferie, og derfor tar jeg ikke flere telefoner f\u00f8r han er tilbake. Jeg t\u00f8r ikke mere.P\u00e5 bakgrunn av dette s\u00e5 er det med blandede f\u00f8lelser jeg ser at politiet framhever den innsatsen de gj\u00f8r. I mitt tilfelle s\u00e5 rev de ned i stedet for \u00e5 bygge opp, og jeg trodde at det var en forebyggende gruppes m\u00e5lsetning. Derfor vil jeg s\u00e5 til slutt. Det er mange foreldre som ikke vil annet enn \u00e5 komme p\u00e5 banen, men hvor ligger denne\"banen\" da?", "Far", "***", "Noen f\u00e5 \u00f8delegger for alle De som begynner med dop har seg selv \u00e5 takke og m\u00e5 ta konsekvensene selv.Skal samfunnet ta ansvar for at jeg \u00f8delegger meg selv? Nei. Setter jeg en overdose f\u00e5r jeg ta f\u00f8lgene selv. Vi er inne i en ond sirkel som forlanger at samfunnet skal l\u00f8se stadig flere av v\u00e5re problemer.N\u00e5r jeg hele tiden skylder p\u00e5 andre og vil at andre skal ta ansvar for meg og mine, f\u00e5r hele samfunnet v\u00e5rt et stadig st\u00f8rre og ul\u00f8selig problem.Den dagen vi selv tar ansvar for livet v\u00e5rt vil vi f\u00e5 et bedre samfunn og et bedre liv.", "Audun Paul", "Ja,hva skjer egentlig? \"Opp som en bj\u00f8rn og ned som en skinnfell,\"sier et ordtak,og det stemmer vel desverre i denne saken ogs\u00e5? Det er s\u00e5 fortvilende at en s\u00e5 viktig sak som dette bare d\u00f8r ut i media. Jeg er klar over at det skjer mye viktig og f\u00e6lt i verden,men skal vi tillate at det f\u00e5r overskygge livet til barna v\u00e5re? Hvis media ikke f\u00f8lger opp og \"maser\",s\u00e5 vet vi fra tidligere saker at det blir \"lagt p\u00e5 is\"til neste gang noen d\u00f8r,-er det virkelig n\u00f8dvendig ? Skal barna v\u00e5re f\u00e5 ruse bort livet sitt,noen d\u00f8r som vi vet underveis,men de fleste g\u00e5r rundt blant oss som nedsl\u00f8va am\u00f8ber eller psykotiske vrak. Ingen av de lever et verdig liv,de greier ikke p\u00e5 egen h\u00e5nd \u00e5 komme ut av dette helvete,og som foreldre,s\u00e6rlig til myndige ungdommer, har man lite eller ingenting \u00e5 stille opp med, vi trenger hjelp. Vi trenger hjelp i form av flere og bedre egnede behandlingsplasser,vi trenger hjelp i form av tvangs-muligheter,vi trenger hjelp som gir barna v\u00e5re et langt nok opphold med faglig behandling,som g\u00e5r b\u00e5de p\u00e5 avrusning,rehabilitering,opprydding i det \u00f8konomiske uf\u00f8ret de havner i og ikke ser noen utvei fra. (det LEGALE, for regninger blir ikke betalt,og blir til astronomiske summer for den unge,med gebyr og p\u00e5krav osv.) \"Hvorfor skal jeg streite meg og begynne \u00e5 jobbe?Det tar ti \u00e5r minst f\u00f8r jeg kan begynne \u00e5 se noe til det jeg blir \u00e5 tjene med alt jeg skylder,jeg vet ikke om jeg orker,har ikke krefter til \u00e5 se meg selv s\u00e5 langt fram\" De trenger psykiatrisk hjelp,til \u00e5 finne tilbake til seg selv,bli kvitt alle vrangforestillinger de ofte har om det meste. Og de trenger hjelp til \u00e5 l\u00e6re \u00e5 leve normalt etterp\u00e5,mange \"kan\" ikke det, s\u00e5 et skikkelig gjennomtenkt og langsiktig ettervern er ogs\u00e5 viktig. Ja,jeg vet det koster penger,men her b\u00f8r man virkelig tenke prioritering,og som foreldre;-skal vi bare akseptere at barna og ungdommen v\u00e5r blir prioritert bort? Ja,vi har jo godtatt det s\u00e5 langt,s\u00e5 kanskje vi bare skal fortsette \u00e5 godta? Jeg etterlyser medias engasjement,dere burde g\u00e5 p\u00e5 politikerene her i byen,r\u00f8ske litt i \"slumreteppene\" deres,og h\u00f8re hva som skjer,hva har de tenkt \u00e5 gj\u00f8re videre? Vi som er foreldre til de barna her,vi har ofte ikke krefter til \u00e5 gj\u00f8re s\u00e5nt arbeid,vi blir litt maktesl\u00f8se etter \u00e5 ha stanget hodet i veggen mange nok ganger. Tror ikke jeg ville v\u00e6re den eneste som satte pris p\u00e5 \u00e5 f\u00e5 vite om det skjer noe konstruktivt. Ikke bare spr\u00f8yterom,og annet som \"ivaretar\" den narkomane,men ting som nevnt ovenfor,som kan gi barna v\u00e5re et fullverdig liv tilbake,og gi oss som foreldre barna v\u00e5re tilbake. De er for verdifulle til at vi \u00f8nsker dem et liv i rushelvetet,uansett om det er det de sier de \"\u00f8nsker\",for det har jeg litt vondt for \u00e5 tro p\u00e5,de orker bare ikke sl\u00e5ss alene,ventelister til kollektiv,eller evt. kjappe opphold p\u00e5 en institusjon,for s\u00e5 \u00e5 bli sendt rett ut p\u00e5 gata igjen, det gir dem bare et pusterom.s\u00e5 er det \"p\u00e5 an igjen\". Skjer det i hele tatt mer,eller er alle s\u00e5re forn\u00f8yd med et \"prateforum\"for de tverrfaglige gruppene innen hjelpeapparatet,og spr\u00f8yterom for de narkomane,for det er det jeg har f\u00e5tt forst\u00e5elsen for som kom ut av den \"aksjonen\" i sommer,har jeg mista noe?"]}, {"field": "category0", "value": "forbruker"}, {"field": "contenthash", "value": "4ea988e69d562d0c64f900c0252cd6e5e221cefcd68abe4d8e92f1973ae24f20"}, {"field": "createtime", "value": "2017-04-30T07:02:00.000Z"}, {"field": "description", "value": "Syv ungdommer er d\u00f8d av rusmisbruk hittil i \u00e5r. Hva skjer? Adressa.no presenterer her lesernes synspunkt og erfaringer p\u00e5 rusmisbruk. Send oss gjerne ditt eget innlegg."}, {"field": "dominantimage", "value": "http://www.adressa.no/incoming/article1014622.ece5/ALTERNATES/w980-default/ver2%20kyrka015_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1bedd813d437e530da2611956afb2f7b3017afa5.jpg?59058be8"}, {"field": "dominantthumbnaildimensions", "value": "300x169"}, {"field": "heading", "value": "Hva skjer med rusmisbruket? -adressa.no"}, {"field": "id", "value": "1bedd813d437e530da2611956afb2f7b3017afa5"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "health-and-fitness"}, {"field": "kw-concept", "value": ["begynt", "dop", "bruk", "alkohol", "dag", "samfunn", "hjelp", "ungdom", "foreldre", "rusmisbruk", "barn", "skjer", "trenger hjelp", "politi"]}, {"field": "kw-entity", "value": ["hans olav fekj\u00e6r", "heroinlangerne", "l. p\u00e5", "trondheim trondheims", "bolland", "adresseavisen", "v\u00e5rt land", "ketamin", "cola", "b. de"]}, {"field": "kw-location", "value": ["bolivia", "norge", "oslo"]}, {"field": "kw-pageclass", "value": "article"}, {"field": "kw-person", "value": ["tommy grav", "ole j\u00f8rgen skog"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1014622.ece5/ALTERNATES/w980-default/ver2%20kyrka015_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva skjer med rusmisbruket?"}, {"field": "og-type", "value": "article"}, {"field": "og-url", "value": "http://www.adressa.no/forbruker/article226468.ece"}, {"field": "pageclass", "value": ["article"]}, {"field": "publishtime", "value": "2001-09-27T10:16:22.000Z"}, {"field": "recs-articleid", "value": "909819"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-09-27T10:16:22.000Z"}, {"field": "recs-rawtitle", "value": "Hva skjer med rusmisbruket? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Syv ungdommer er d\u00f8d av rusmisbruk hittil i \u00e5r. Hva skjer? Adressa.no presenterer her lesernes synspunkt og erfaringer p\u00e5 rusmisbruk. Send oss gjerne ditt eget innlegg."}, {"field": "thumbnail", "value": "http://content-thumbnail.cxpublic.com/content/thumbnail200x150/1bedd813d437e530da2611956afb2f7b3017afa5.jpg?59058be8"}, {"field": "thumbnailfullheightdimensions", "value": "200x2773"}, {"field": "timestamp", "value": "2017-04-30T07:02:00.000Z"}, {"field": "title", "value": "Hva skjer med rusmisbruket?"}, {"field": "url", "value": "http://www.adressa.no/forbruker/article226468.ece"}, {"field": "urlhash", "value": "1bedd813d437e530da2611956afb2f7b3017afa5"}], "score": 0.425794, "siteId": "9222270286501375973", "id": "1bedd813d437e530da2611956afb2f7b3017afa5"}

