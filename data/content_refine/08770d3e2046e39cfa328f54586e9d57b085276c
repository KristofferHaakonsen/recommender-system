{"fields": [{"field": "modifiedtime", "type": "time", "value": "2012-04-11T16:30:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kari merete andersen", "h\u00f8gskolelektor ved h\u00f8gskolen i nord-tr\u00f8ndelag", "hint"]}, {"field": "body", "value": ["Saken oppdateres.", "N\u00e5 er v\u00e5ren her og storspoven er tilbake p\u00e5 jordene p\u00e5 Br\u00f8set. En vakker, stor og langnebbet fugl med en fantastisk sang seiler over restene av jordbrukslandskapet. Sangen triller i dansen gjennom lufta i v\u00e5rkvelden. N\u00e5r den sitter p\u00e5 bakken har den lange, s\u00f8rgmodige fl\u00f8ytetoner. I april hadde Adresseavisen ett stort oppslag om klimaarbeidet i Trondheim kommune. En spennende klimavennlig bydel planlegges p\u00e5 Br\u00f8set. Folk trenger hus, og byen trenger utvikling \u2013 og verden trenger klimahensyn. Hva med storspoven, blir det plass til den ogs\u00e5 i Br\u00f8set klimabydel? Vi trenger storspoven og alt det andre biomangfoldet vi har her p\u00e5 kloden.", "Storspoven lever i jordbrukslandskapet og ved kysten. Den er trekkfugl som kommer i april, og har overvintring p\u00e5 de britiske \u00f8yer. Etter dans og spill under v\u00e5rhimmelen lager de reir rett p\u00e5 bakken, og ruger i fire uker. Derfor slipper vi ikke l\u00f8se hunder p\u00e5 Br\u00f8setjordene i denne tida! Ungene klekkes og forlater det enkle reiret s\u00e5 snart de er t\u00f8rre. Men fortsatt skal de springe rundt p\u00e5 jordene i 5-6 uker f\u00f8r de kan fly. Storspoven spiser insekt, snegler og sm\u00e5-gnagere. Nyttig for de med hager! Vi vet at storspoven gjerne blir 10 \u00e5r, og en ringmerket fugl ble hele 31,5 \u00e5r. De ungene som f\u00f8des hos oss n\u00e5 i sommer kan komme tilbake \u00e5rvisst fram til 2020 og kanskje noen helt til 2040!", "Mange kjenner sikkert storspoven, b\u00e5de lyden og utseendet. Det triste med denne fuglen er at den st\u00e5r p\u00e5 r\u00f8dlista over arter som er i fare for \u00e5 d\u00f8 ut fra v\u00e5r natur. \u00c5rsakene til at storspove g\u00e5r tilbake er bl a intensivt jordbruk med fjerning av kantsoner og sl\u00e5tt til feil tidspunkt. Men den mest radikale trusselen er selvf\u00f8lgelig at leveomr\u00e5dene dens fjernes, s\u00e5nn som vi gj\u00f8r n\u00e5r vi lager nye veier og boligomr\u00e5der. Kan da ikke fuglene bare fly et annet sted? De er n\u00f8ye p\u00e5 det, fuglene s\u00e5nn som oss \u2013 de vil ha et leveomr\u00e5de som passer dem akkurat, og de tar ikke til takke med hva som helst. Derfor havner de p\u00e5 r\u00f8dlista,og derfor forsvinner arter fra kloden. Dersom vi sorterer hva vi i dag vet er de sterkeste truslene mot levende liv og biologisk mangfold f\u00e5r vi denne rekkef\u00f8lgen (den st\u00f8rste f\u00f8rst): Endringer i arealbruk, (s\u00e6rlig jord- og skogbruk), deretter skade p\u00e5 biotoper (\u00f8deleggelse av leveomr\u00e5der), overbeskatning (jakt og fangst), forurensning (herunder klimaendringer), og spredning av fremmede arter.", "Vi konkurrerer om arealene, storspoven og vi mennesker som vil ha nye hus. Den nye framtidsretta bydelen som planlegges p\u00e5 Br\u00f8set blir spennende og viktig for Trondheim, og for at Norge skal finne l\u00f8sninger for framtiden. Planprosessen er \u00e5pen og involverende og mange eksperter innen en rekke fagomr\u00e5der er koblet sammen. Dette kommer til \u00e5 bli et forbilde for flerfaglig planlegging og \u00e5pen prosess, h\u00e5per vi. Br\u00f8set klimabydel kan bli et bra utstillingsprosjekt for Trondheim. Folk kan bli stolte over \u00e5 bo i en s\u00e5nn framtidsrettet bydel. Det vil bli flott om vi f\u00e5r en hel bydel med nullenergihus. Eller helst enda st\u00f8rre ambisjoner, vi m\u00e5 f\u00e5 plussenergihus. Hvert hus som et lite kraftverk, der det genereres eller samles mer energi enn hva huset bruker. Dette er mulig, mange er allerede bygget rundt om i verden. Vi trenger ogs\u00e5 boligomr\u00e5der der folk trives s\u00e5 godt at de reiser mindre ut \u2013 p\u00e5 den m\u00e5ten reduserer vi transporten. Transport slik vi gj\u00f8r det i dag er \u00e5rsak til mange milj\u00f8problemer; b\u00e5de klimagassutslipp og annen luftforurensning, st\u00f8y og st\u00f8v. Transportveiene v\u00e5re har fjernet mange leveomr\u00e5der for b\u00e5de storspover og annet naturmangfold.", "Framtidens byer, programmet som Br\u00f8set er en del av, har gjort en sp\u00f8rreunders\u00f8kelse via TNS Gallup. De som er spurt mener at det som b\u00f8r prioriteres som klimatiltak er utbygging av kollektivtransporten og plass til gr\u00f8nne lunger for lek og rekreasjon. Nesten 90 prosent \u00f8nsker at barnehager og andre kommunale tjenester skal lokaliseres slik at de kan n\u00e5s uten bil. Det blir alts\u00e5 veldig tydelig at arealplanlegging oghvordan vi organiserer v\u00e5re lokalsamfunn er det viktigste for folk som vil leve mer klimavennlig. Unders\u00f8kelsen har ikke tatt inn sp\u00f8rsm\u00e5l om hvor viktig biologisk mangfold er, og det er ganske typisk n\u00e5r man jobber med klimaprosjekter. Fokus p\u00e5 klima blir s\u00e5 sterkt at mange glemmer \u00e5 tenke p\u00e5 biomangfold samtidig. Men er det ikke mulig \u00e5 ha to fokus til samme tid? Eller skal vi heller sp\u00f8rre \u2013 er det mulig \u00e5 tenke p\u00e5 klimatiltak UTEN \u00e5 ta hensyn til det biologiske mangfoldet? Svaret er enkelt: Det er bokstavelig talt livsfarlig \u00e5 glemme biomangfoldet. Det er naturen og \u00f8kosystemene som gir oss alt vi trenger, mat og luft, r\u00e5stoffer og energi, medisiner og opplevelser. Vi kaller det \u00f8kosystemtjenester. N\u00e5r vi skal jobbe med klima, biomangfold og milj\u00f8 finnes det ingen enkle l\u00f8sninger. Vi er n\u00f8dt til \u00e5 tenke p\u00e5 flere tema samtidig, og vi m\u00e5 hele tiden gj\u00f8re valg, basert p\u00e5 mest mulig oppdatert kunnskap.", "Skal vi velge storspoven eller skal vi velge en ny klimabydel? Her f\u00e5r storspoven st\u00e5 som symbol p\u00e5 alle planter, dyr og naturelementer som forsvinner n\u00e5r vi bygger ut i nye omr\u00e5der. Vi kan ikke f\u00e5 begge deler i denne situasjonen. Vi m\u00e5 velge. Det er uttrykk som sier at man ikke kan lage omelett uten \u00e5 knuse egg. Her f\u00e5r vi si at vi kan ikke lage en ny klimabydel uten \u00e5 knuse eggene til storspoven. Vil vi det? Denne gangen vil mitt svar v\u00e6re ja \u2013 og vi ofrer enda en gang noe av det biologiske mangfoldet. Men det er et sv\u00e6rt betinget ja. Vi kan si ja fordi dette omr\u00e5det er veldig \u00f8delagt allerede b\u00e5de som naturlandskap og kulturlandskap \u2013 og fordi vi trenger utbygging som er framtidsrettet. Da blir alts\u00e5 den sterkeste betingelsen at vi helt reelt, i enden av denne prosessen, f\u00e5r en klimaeffektiv bydel, med mange gode l\u00f8sninger, med plussenergibygg og redusert transportbehov (og vi gr\u00e5ter over storspoven).", "kari.m.andersen@hint.no", "www.hint.no/miljoledelse"]}, {"field": "category0", "value": "meninger"}, {"field": "contenthash", "value": "c897344017b1dfe0e41d81af400986de54aec5c40e294665b7769a1252169baa"}, {"field": "createtime", "value": "2017-04-30T18:25:26.000Z"}, {"field": "description", "value": "En spennende og framtidsretta klimavennlig bydel planlegges i Trondheim. N\u00e5r man tenker p\u00e5 klima glemmes ofte biologisk mangfold..."}, {"field": "dominantimage", "value": "http://www.adressa.no/incoming/article1353625.ece5/ALTERNATES/w980-default/kronikk%200505"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/08770d3e2046e39cfa328f54586e9d57b085276c.jpg?597645e7"}, {"field": "dominantthumbnaildimensions", "value": "300x169"}, {"field": "heading", "value": "Storspoven i Br\u00f8set Klimabydel -adressa.no"}, {"field": "id", "value": "08770d3e2046e39cfa328f54586e9d57b085276c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["biologisk mangfold", "klimavennlig bydel planlegges", "storspove"]}, {"field": "kw-entity", "value": ["br\u00f8setjordene", "br\u00f8set klimabydel", "adresseavisen"]}, {"field": "kw-location", "value": ["norge", "gallup", "trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1353625.ece5/ALTERNATES/w980-default/kronikk%200505"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Storspoven i Br\u00f8set Klimabydel"}, {"field": "og-type", "value": "article"}, {"field": "og-url", "value": "http://www.adressa.no/meninger/article1478692.ece"}, {"field": "pageclass", "value": ["article"]}, {"field": "publishtime", "value": "2010-05-05T08:32:08.000Z"}, {"field": "recs-articleid", "value": "1199907"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-05T08:32:08.000Z"}, {"field": "recs-rawtitle", "value": "Storspoven i Br\u00f8set Klimabydel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En spennende og framtidsretta klimavennlig bydel planlegges i Trondheim. N\u00e5r man tenker p\u00e5 klima glemmes ofte biologisk mangfold..."}, {"field": "thumbnail", "value": "http://content-thumbnail.cxpublic.com/content/thumbnail200x150/08770d3e2046e39cfa328f54586e9d57b085276c.jpg?597645e7"}, {"field": "thumbnailfullheightdimensions", "value": "200x1570"}, {"field": "timestamp", "value": "2017-07-24T19:09:27.000Z"}, {"field": "title", "value": "Storspoven i Br\u00f8set Klimabydel"}, {"field": "url", "value": "http://www.adressa.no/meninger/article1478692.ece"}, {"field": "urlhash", "value": "08770d3e2046e39cfa328f54586e9d57b085276c"}], "score": 1.6944287, "siteId": "9222270286501375973", "id": "08770d3e2046e39cfa328f54586e9d57b085276c"}

