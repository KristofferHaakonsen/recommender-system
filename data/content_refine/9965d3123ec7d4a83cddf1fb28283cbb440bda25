{"fields": [{"field": "modifiedtime", "type": "time", "value": "2012-08-17T17:12:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["vegard enlid", "audun hagen"]}, {"field": "body", "value": ["Saken oppdateres.", "F\u00f8rstkommende s\u00f8ndag skal fem nye artister innlemmes i Rockheims Hall of Fame, til tidl\u00f8s heder og \u00e6re som bautaer i norsk musikkliv.", "Musikkskribent og gitarist i Turboneger og Mirror Lakes, Knut Schreiner, har v\u00e6rt med i juryen som har valgt ut det fem som i \u00e5r innlemmes i Rockheim Hall of Fame.", "For Adresseavisens lesere vil han hver dag skrive noen uh\u00f8ytidelige, entusiastiske og personlige ord om de fem artistene som st\u00e5r for tur i \u00e5r.", "PUSSYCATS: - De var like kule som The Kinks og The Who", "TERJE RYPDAL: - Den kuleste fyren med den fineste dama", "JAHN TEIGEN: - Begrepet karisma fikk et nytt innhold", "Vi har ogs\u00e5 bedt ham skrive hva han mener om Trondheims store s\u00f8nner DumDum Boys, et band som neppe trenger noen lengre introduksjon.", "\u00abDumDum Boys hadde ikke v\u00e6rt noe annet enn gamle avisutklipp fra \u00e5ttitallets musikkaviser som Puls og Beat, hvis det ikke var for evner som hever de over de fleste som pr\u00f8ver \u00e5 starte band. Vi snakker om l\u00e5tskriving, tekster, konserter og en velbalansert offentlig rolle, som m\u00e5 til hvis du skal ha en karriere over flere ti\u00e5r i et lite land som Norge.", "Essensen av DumDumBoys, synes jeg, er at de har noe av frekkheten og kicket man f\u00e5r fra bra rock \u2013 t\u00f8ffe gitarriff og rytmer som alltid virker tidsriktige p\u00e5 en uanstrengt \u2013 uten at banaliteter og klisjeer blir dominerende. Det er alltid en god l\u00e5t som skinner sterkest i overflaten.", "S\u00e5 har du tekstene. De har g\u00e5tt fra \u00e5 v\u00e6re rare og uforst\u00e5elige \u2013 i hvert fall for ikke-hasjr\u00f8ykere! \u2013 til \u00e5 bli en del av dagligtalen. Da jeg vokste opp var det Pr\u00f8ysen i skolesangboka. N\u00e5r min datter begynner p\u00e5 skolen til neste \u00e5r, er den utvidet med tekster av folk som Lars Lillo-Stenberg og Kjartan Kristiansen.", "Det er naturlig \u00e5  trekke fram Kjartan Kristiansen n\u00e5r man snakker om DumDumBoys \u2013 og all honn\u00f8r til ham, som l\u00e5tskriver og gitarhelt, og innehaver av den DumDumske \u00abauraen\u00bb. Men vi snakker om et Rockeband her. Mye av populariteten skyldes at de siden dag \u00e9n har hatt status som et av landets beste liveband. I Prepple har man en av de store frontfigurene i norsk rock. DumDum Boys er heller ikke bare et band fra \u00e5tti-og nittitallet \u2013 mye av deres beste musikk er fra siste ti\u00e5ret.", "Det er kombinasjonen av forskjellige sterke personligheter og dyktige musikere og l\u00e5tskrivere, som har formet bandets appellerende sound og gjort DumDum Boys til en kvalitetssikret opplevelse p\u00e5 scene og plate.", "I kulissene skimtes ogs\u00e5 en manager fra Trondheim. Steinar Vikan har v\u00e6rt med fra starten \u2013 med en managerstil som minner mer om en Led Zeppelin-biografi enn et Bylarm-seminar, for \u00e5 si det s\u00e5nn.", "Da DumDum Boys albumdebuterte i i 1988 med \u00abBlodig Alvor Na-na-na-na-na\u00bb, fikk de umiddelbart status som det st\u00f8rste i norsk rock - n\u00e5r alle sidene som betyr noe legges sammen. Denne posisjonen har de p\u00e5 mange m\u00e5ter beholdt gjennom snart tre ti\u00e5r.", "Med stort sett en samme besetningen, der en finner b\u00e5de den mest klassiske vokalisten og gitaristen i  norsk rockhistorie, har de gledet, inspirert og satt en h\u00f8y standard for norsk rock p\u00e5 plater og scener ovenfor flere generasjoner.", "Gjennom l\u00e5tskriveren Kjartan Kritiansen har de skrevet seg inn i den tidl\u00f8se \u00abnorske sangboka\u00bb, og hans tekster har for lengst g\u00e5tt fra \u00e5 v\u00e6re kryptiske ordspill og originale uttrykk, til \u00e5 bli en del av v\u00e5r hverdagssjargong.", "Bandet har nettopp sluppet en ny plate og man kan trygt sl\u00e5 fast at den moderne fasen i norsk rock begynner og slutter med DumDumBoys.", "Da Dumdum Boys spilte p\u00e5 Hadeland Rockeklubb i 1989, var jeg s\u00e5 heldig \u00e5 komme backstage - 14 \u00e5r gammel. De signerte et hvitt h\u00e5ndkle fra Lunner alders og sykehjem: Prepple, Kjartan, Sola og Persi. Det hang jeg p\u00e5 veggen p\u00e5 gutterommet. Der hang det helt til jeg flyttet hjemfra, og jeg tror det fortsatt ligger et sted blant de gamle tingene mine.", "Jeg ser fram til \u00e5 v\u00e6re tilstede n\u00e5r DumDumBoys blir innlemmet. De er mye av grunnen til at jeg ble rocker og gitarist som 14-\u00e5ring, og jeg tror jeg ikke trenger \u00e5 utdype det noe mer\u00bb.", "I forbindelse med Hall of Fame-seremonien i Palmehaven p\u00e5 Britannia f\u00f8rstkommende s\u00f8ndag, skal fem kapsler av syrefast st\u00e5l fylles med musikk i form av iPoder, samt bilder og informasjon fra hver artist. I tillegg til en hemmelig ingrediens artistene selv velger.", "Kapslene vil bli plassert p\u00e5 godt synlige steder rundt i Trondheim, etter et kort opphold til offentlig skue p\u00e5 Rockheim.", "I fjor var det A-ha, \u00c5ge Aleksandersen, Alf Pr\u00f8ysen, Jokke og Valentinerne og Wenche Myhre som ble innlemmet i Rockheims Hall of Fame.", "Juryen best\u00e5r, foruten Knut Schreiner, av Marit Larsen, Janove Ottesen, Larry Bringsjord, Marte Thorsby, Ivar H\u00e5kon Eikje og Petter Myhr."]}, {"field": "category0", "value": "kultur"}, {"field": "contenthash", "value": "96cd4656d447fbeb0df741dd3c0b8fc21917bc3cb4b0554f1e9d02b3f2fe8760"}, {"field": "createtime", "value": "2015-09-18T22:30:10.000Z"}, {"field": "description", "value": "- De er mye av grunnen til at jeg ble rocker og gitarist som 14-\u00e5ring, mener Knut Schreiner."}, {"field": "dominantimage", "value": "http://www.adressa.no/kultur/article3286185.ece/ALTERNATES/w980-default/Rock-DumDum.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9965d3123ec7d4a83cddf1fb28283cbb440bda25.jpg?5995c332"}, {"field": "dominantthumbnaildimensions", "value": "300x169"}, {"field": "heading", "value": ["\u00abModerne norsk rock begynner og slutter med DumDum Boys\u00bb -adressa.no", "Schreiner om DumDum Boys:", "\u00abEt av landets beste liveband\u00bb", "\u00abHar skrevet seg inn i den tidl\u00f8se norske sangboka\u00bb", "\u00abNorsk rock begynner og slutter med DumDum\u00bb", "Seremoni i Palmehaven"]}, {"field": "id", "value": "9965d3123ec7d4a83cddf1fb28283cbb440bda25"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["norsk rock", "rock", "norsk", "norsk rock begynner"]}, {"field": "kw-entity", "value": ["blodig alvor na", "rockheim hall of fame", "hadeland rockeklubb", "rockheims hall", "the kinks", "puls og beat", "the kinks og the who", "bylarm", "rockheim", "prepple", "rockheim hall", "mirror lakes", "turboneger og mirror lakes", "ipoder", "sola og persi", "palmehaven", "the who", "lars lillo-stenberg og kjartan kristiansen", "adresseavisens", "led zeppelin", "rockeband", "dumdum boys", "hall of fame", "rockheims hall of fame", "dumdumske", "kjartan", "dumdumboys", "britannia"]}, {"field": "kw-location", "value": ["lunner", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["alf pr\u00f8ysen", "kjartan kritiansen", "knut schreiner", "lars lillo-stenberg", "kjartan kristiansen", "steinar vikan"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article3286185.ece/ALTERNATES/w980-default/Rock-DumDum.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abModerne norsk rock begynner og slutter med DumDum Boys\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/article3286181.ece"}, {"field": "pageclass", "value": ["article"]}, {"field": "publishtime", "value": "2012-08-17T17:12:09.000Z"}, {"field": "recs-articleid", "value": "3286181"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2012-08-17T17:12:09.000Z"}, {"field": "recs-rawtitle", "value": "\u00abModerne norsk rock begynner og slutter med DumDum Boys\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- De er mye av grunnen til at jeg ble rocker og gitarist som 14-\u00e5ring, mener Knut Schreiner."}, {"field": "thumbnail", "value": "http://content-thumbnail.cxpublic.com/content/thumbnail200x150/9965d3123ec7d4a83cddf1fb28283cbb440bda25.jpg?5995c332"}, {"field": "thumbnailfullheightdimensions", "value": "200x1920"}, {"field": "timestamp", "value": "2017-08-17T16:24:18.000Z"}, {"field": "title", "value": "\u00abModerne norsk rock begynner og slutter med DumDum Boys\u00bb"}, {"field": "url", "value": "http://www.adressa.no/kultur/article3286181.ece"}, {"field": "urlhash", "value": "9965d3123ec7d4a83cddf1fb28283cbb440bda25"}], "score": 1.2393178, "siteId": "9222270286501375973", "id": "9965d3123ec7d4a83cddf1fb28283cbb440bda25"}

