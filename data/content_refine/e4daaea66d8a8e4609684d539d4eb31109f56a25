{"fields": [{"field": "modifiedtime", "type": "time", "value": "2017-03-08T06:46:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["N\u00e6ringsliv", "\u00d8konomi"]}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "Vivian Hug\u00e5s (28) er daglig leder for forskning- og utviklingsklyngen Tangen Innovation p\u00e5 Stj\u00f8rdal. Herfra styrer Hug\u00e5s seks ulike teknologiselskaper med til sammen ni ansatte. Alle er menn.", "Dermed er hun en av f\u00e5 kvinner som leder en teknologibedrift. Analyseselskapet Impello sin oversikt viser at det ble etablert 105 teknologiselskaper i Trondheimsregionen i 2015 og 2016. N\u00e5r vi sjekker disse opp mot data- og analyseselskap Bisnode, for \u00e5 se hvor mange som har kvinnelig daglig leder, s\u00e5 blir tallet sju.", "- Jeg er dessverre ikke overrasket, sier Hug\u00e5s som er p\u00e5 listen over nyetableringer med Actuade, som er det nyeste selskapet p\u00e5 Tangen. Actuade lager subseakomponenter, Hug\u00e5s sin jobb er \u00e5 lede teknologene.", "- V\u00e5r filosofi er at det m\u00e5 legges til rette for at teknologer skal jobbe med det de er best p\u00e5. Da m\u00e5 systemet bak v\u00e6re p\u00e5 plass og der er jeg, sier Hug\u00e5s som gjerne kunne tenkt seg flere kvinnelige kollegaer.", "- Det ville v\u00e6rt sunt for arbeidsmilj\u00f8et med en jevnere fordeling. Hver gang vi lyser ut en stilling sier vi at det hadde v\u00e6rt fint \u00e5 f\u00e5 flere kvinner p\u00e5 laget, men s\u00e5 er det er faringsmessig slik at det ikke er s\u00e5 mange kvinner som s\u00f8ker, sier Hug\u00e5s som ser at det fortsatt er en vei \u00e5 g\u00e5 mot full likestilling.", "- Det har mye med interesse \u00e5 gj\u00f8re ogs\u00e5, s\u00e5 om det noen gang blir halvt om halvt er usikkert. Uansett m\u00e5 det bli bedre enn n\u00e5. Samtidig m\u00e5 jo alle teknologibedrifter ha flere ansatte enn kun teknologene, og da er det i alle fall viktig \u00e5 ansette kvinner i disse stillingene, som i regnskap og administrasjon, sier Hug\u00e5s.", "LES OGS\u00c5:  Statsminister Erna Solberg: - Kvinnelige toppsjefer er mangelvare i n\u00e6ringslivet", "Menn tar mer risiko", "Andrea Holvik Thorson (25) er daglig leder i Wiral Cable Cam som ogs\u00e5 er p\u00e5 Impello-listen. Dette er en studentbedrift fra NTNU som har funnet en ny m\u00e5te \u00e5 filme ekstremsport p\u00e5.", "- Det er overvekt av menn i hele teknologibransjen og da vil det naturligvis bli flest menn i ledelsen ogs\u00e5. Men det kan ogs\u00e5 handle om kultur og at kvinner og menn ikke vil det samme. Kvinner er gjerne mer redd for en usikker fremtid, og det er stor usikkerhet knyttet til det \u00e5 jobbe i oppstartsbedrift, sier Thorson som g\u00e5r siste \u00e5ret ved NTNUs entrepren\u00f8rskole. I hennes kull er det 35 studenter, 11 av disse er kvinner.", "- Det er de beste s\u00f8kerne uavhengig av kj\u00f8nn som f\u00e5r plass og det synes jeg er bra. \u00c5 f\u00e5 flere kvinnelige ledere m\u00e5 skje naturlig, uten for mye press, sier Thorson.", "Playpulse som har kombinert intervallsykling med dataspill er ogs\u00e5 p\u00e5 listen, ledet av Mira Elina Willert (37).", "- Det er lav sannsynlighet for \u00e5 lykkes med en oppstartsbedrift. Det er stor risiko og stor fallh\u00f8yde, og den risikoen tror jeg er mer naturlig \u00e5 ta for menn enn kvinner. Vi m\u00e5 bli flinkere til \u00e5 l\u00f8fte frem de rollemodellene vi har, sier Willert.", "LES OGS\u00c5:  Den fjerde feministb\u00f8lgen", "Ser et generasjonsskifte", "Spark er en veiledningstjeneste for oppstartsbedrifter ved NTNU, ledet av Trine H\u00f8stmark Solhaug.", "- Dette viser at andelen kvinnelige toppledere fortsatt er pinlig lav, sier Solhaug og mener det mangler sterke kvinnelige forbilder.", "- Det kan ha bidratt til en ubevisst oppfatning om at ledelse er en mannejobb og videre en sn\u00f8balleffekt som har rekruttert enda flere mannlige ledere. Med dette tankesettet kan det f\u00f8lge farlige holdninger som gj\u00f8r forskjell p\u00e5 kj\u00f8nnene. Hvorfor har man tendenser til \u00e5 omtale en kvinnelig leder som sjefete mens en mannlig leder er besluttsom, sp\u00f8r Solhaug som mener b\u00e5de kvinner og menn m\u00e5 g\u00e5 i seg selv.", "- Likestilling er en kamp for alle. Jeg tror heldigvis vi ser et generasjonsskifte der sexistiske holdninger ikke lenger er akseptabelt, og at vi vil f\u00e5 flere kvinnelige ledere n\u00e5r den yngre generasjon tar over arbeidslivet. Men jeg opplever fortsatt at en st\u00f8rre prosentandel av dem jeg m\u00f8ter med uttalte ambisjoner og beinhard tro p\u00e5 seg selv er menn. Vi damer m\u00e5 t\u00f8rre \u00e5 vise at vi b\u00e5de har selvtillit og unik kompetanse, sier Solhaug.", "Karl Fredrik R\u00f8sok som leder Start NTNU, en studentorganisasjon som fremmer innovasjon og entrepren\u00f8rskap, er enig.", "- Vi synes det er kult n\u00e5r jenter starter opp for seg selv og f\u00e5r det til. Det samme synes vi n\u00e5r gutter f\u00e5r det til. Alle skal ha like muligheter, og det har vel blitt naturlig for oss studenter, sier R\u00f8sok.", "LES OGS\u00c5:  Sju av \u00e5tte Samfundet-ledere har v\u00e6rt menn", "N\u00e5 har det derimot blitt en kvinne p\u00e5 topp. Tale B\u00e6rland er Samfundets nye leder", "Den n\u00f8dvendige heiagjengen", "8. mars starter \u00e5rets Technoport-konferanse. If\u00f8lge Lars Iversen som er daglig leder av Technoport er det tilfeldig at \u00e5pningen i \u00e5r er p\u00e5 kvinnedagen, men han synes det passer fint.", "- Det er viktig \u00e5 skape gode arenaer for nettverksbygging, arenaer hvor de gode forbildene er. Technoport er et slikt sted. Det sier seg selv at med s\u00e5 f\u00e5 kvinner i lederstillinger s\u00e5 g\u00e5r vi glipp av mange talenter, sier Iversen.", "P\u00e5 \u00e5rets konferanse vil Innovasjon Norge deler ut prisen \u00ab\u00c5rets kvinnelige entrepren\u00f8r 2017\u00bb. Det er f\u00f8rste gang prisen har fokus kun p\u00e5 teknologi.", "- Vi var spente p\u00e5 hvor mange som ville melde seg, men vi fikk n\u00e6rmere 60 forslag. Juryen fikk en veldig krevende jobb med \u00e5 plukke ut tre finalister, sier Vigdis Harsvik som er direkt\u00f8r i Innovasjon Norge Tr\u00f8ndelag. Ut fra blant annet dette mener Harsvik \u00e5 se en endring.", "- Kvinner har tradisjonelt gjerne tatt mindre risiko og v\u00e6rt mer forsiktige med \u00e5 utbasunere skyh\u00f8ye ambisjoner. Flere mannlige gr\u00fcndere g\u00e5r p\u00e5 trynet, men det er ogs\u00e5 oftere menn som st\u00e5r bak de oppstartsbedriftene som virkelig tar av. Dette er definitivt i endring. Vi ser at en relativt stor andel av studentene ved Entrepren\u00f8rskolen er jenter og disse tar lederroller like naturlig som guttene. Vi ser ogs\u00e5 at flere spennende teknologiselskaper har kvinnelige ledere. V\u00e5r erfaring er at de beste bedriftene er de som har et sterkt og sammensatt team, med begge kj\u00f8nn, sier Harsvik som ber flere heie fram kvinnene som vil lede.", "- For \u00e5 \u00f8ke tempoet i endringen trenger vi enda flere gode rollemodeller som l\u00f8ftes fram og synliggj\u00f8res. Det m\u00e5 bli like naturlig \u00e5 heie p\u00e5 kvinnelige gr\u00fcndere som p\u00e5 Marit Bj\u00f8rgen."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "e8f233126b02859284988404fa7a0234b9252dbe90790a59e3e436ad8e65d07a"}, {"field": "createtime", "value": "2017-03-08T04:54:23.000Z"}, {"field": "description", "value": "De to siste \u00e5rene har det blitt etablert 105 nye teknologibedrifter i Trondheimregionen. Sju ledes av en kvinne, en av dem er Vivian Hug\u00e5s."}, {"field": "dominantimage", "value": "http://www.adressa.no/pluss/okonomi/article14405778.ece/hovc0i/ALTERNATES/w980-default/Tangen_Engineering3292.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e4daaea66d8a8e4609684d539d4eb31109f56a25.jpg?599466f6"}, {"field": "dominantthumbnaildimensions", "value": "300x169"}, {"field": "heading", "value": "Kun unntaket n\u00e5r en teknologibedrift ledes av en kvinne -adressa.no"}, {"field": "id", "value": "e4daaea66d8a8e4609684d539d4eb31109f56a25"}, {"field": "keyword", "value": ["N\u00e6ringsliv", "\u00d8konomi"]}, {"field": "keywords", "value": "N\u00e6ringsliv,\u00d8konomi"}, {"field": "kw-category", "value": ["pluss", "okonomi"]}, {"field": "kw-classification", "value": "education"}, {"field": "kw-concept", "value": ["lede", "daglig leder", "kvinne", "menn", "kvinnelige ledere", "kvinnelige"]}, {"field": "kw-entity", "value": ["entrepren\u00f8rskolen", "\u00e5rets", "wiral cable cam", "start ntnu", "trondheimregionen", "trondheimsregionen", "b\u00e6rland", "technoport", "innovasjon norge", "tangen innovation", "\u00f8konomi", "bisnode", "samfundet", "actuade", "innovasjon norge tr\u00f8ndelag", "impello"]}, {"field": "kw-location", "value": ["trondheim", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["mira elina willert", "trine h\u00f8stmark solhaug", "karl fredrik r\u00f8sok", "lars iversen", "andrea holvik thorson", "vigdis harsvik", "vivian hug\u00e5s", "erna solberg", "marit bj\u00f8rgen"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14405778.ece/hovc0i/ALTERNATES/w980-default/Tangen_Engineering3292.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kun unntaket n\u00e5r en teknologibedrift ledes av en kvinne"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/03/08/Kun-unntaket-n%C3%A5r-en-teknologibedrift-ledes-av-en-kvinne-14405779.ece"}, {"field": "pageclass", "value": ["article"]}, {"field": "publishtime", "value": "2017-03-08T04:52:46.000Z"}, {"field": "recs-articleid", "value": "14405779"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-03-08T04:52:46.000Z"}, {"field": "recs-rawtitle", "value": "Kun unntaket n\u00e5r en teknologibedrift ledes av en kvinne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "De to siste \u00e5rene har det blitt etablert 105 nye teknologibedrifter i Trondheimregionen. Sju ledes av en kvinne, en av dem er Vivian Hug\u00e5s."}, {"field": "thumbnail", "value": "http://content-thumbnail.cxpublic.com/content/thumbnail200x150/e4daaea66d8a8e4609684d539d4eb31109f56a25.jpg?599466f6"}, {"field": "thumbnailfullheightdimensions", "value": "200x1689"}, {"field": "timestamp", "value": "2017-08-16T15:38:30.000Z"}, {"field": "title", "value": "Kun 7 av 105 nye teknobedrifter i Trondheim har kvinnelig leder"}, {"field": "url", "value": "http://www.adressa.no/pluss/okonomi/2017/03/08/Kun-unntaket-n%c3%a5r-en-teknologibedrift-ledes-av-en-kvinne-14405779.ece"}, {"field": "urlhash", "value": "e4daaea66d8a8e4609684d539d4eb31109f56a25"}], "score": 0.560647, "siteId": "9222270286501375973", "id": "e4daaea66d8a8e4609684d539d4eb31109f56a25"}

