{"fields": [{"field": "modifiedtime", "type": "time", "value": "2017-05-15T07:59:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barn", "Boliger", "Trondheim kommune"]}, {"field": "author", "value": "martin andersen"}, {"field": "body", "value": ["Saken oppdateres.", "- Dette omr\u00e5det har v\u00e6rt brukt som fotball\u00f8kke og lekeplass for folk i Rydningenomr\u00e5det siden 80-tallet. Det er et trygt omr\u00e5de hvor barna kan leke, sier Espen Kalkvik som er formann i Lillerydningen velforening.", "N\u00e5 kan imidlertid lekeplassen snart v\u00e6re historie. Trondheim kommune vil nemlig bruke omr\u00e5det til boligbygging. I en sak som er ute p\u00e5 h\u00f8ring foresl\u00e5s det at kommunen skal f\u00e5 bygge tre kommunale boligbygg med tilsammen 12 leiligheter p\u00e5 omr\u00e5det.", "- Hvis det bygges boliger i omr\u00e5det vil muligheten for lek forsvinne. N\u00e6rmeste alternative lekeplass ligger langt unna, og for \u00e5 komme dit m\u00e5 man krysse en trafikkert vei, det g\u00e5r ikke an \u00e5 sende barn dit alene. Det \u00e5 ha med seg et barn p\u00e5 tre \u00e5r og s\u00e5 v\u00e6re n\u00f8dt til \u00e5 g\u00e5 flere kilometer, vil gj\u00f8re det utfordrende \u00e5 leke i hverdagen, sier Kalkvik.", "LES OGS\u00c5: Fikk bruke sprayboksen p\u00e5 hus som skal rives", "Nasjonale retningslinjer tilsier at areal som brukes av barn og unge skal erstattes hvis de g\u00e5r tapt. Erstatningen Trondheim kommune tilbyr er, if\u00f8lge Kalkvik, et annet friareal i n\u00e6rheten. I tillegg vil kommunen bygge en ny lekeplass p\u00e5 en liten del av dagens omr\u00e5de.", "- Friarealet kommunen tilbyr oss tillh\u00f8rer velforeningen fra f\u00f8r. Du kan naturligvis ikke gi bort noe du ikke eier. For \u00f8vrig ligger dette omr\u00e5det i en en skr\u00e5ning, og er ikke egnet for fotball slik som dagens lekeplass er. N\u00e5r det gjelder den lille lekeplassen kommuen vil bygge p\u00e5 dagens lekeplass blir den bitteliten sammenlignet med det vi har i dag, og vil ikke ha de samme kvalitetene, sier Kalkvik.", "Velforening har v\u00e6rt i kontakt med kommunen for \u00e5 legge frem sitt syn, if\u00f8lge Kalkvik.", "Han er imidlertid ikke spesielt forn\u00f8yd med behandlingen de har f\u00e5tt der.", "- Vi f\u00f8ler absolutt ikke at kommunen tar v\u00e5re argumenter p\u00e5 alvor. Vi har i det hele tatt h\u00f8rt veldig lite fra kommunen, vi f\u00e5r bare beskjed om at det skal settes opp boliger her. Vi er en liten velforening som kjemper en kamp mot en stor kommune og vi f\u00f8ler oss overkj\u00f8rt.", "LES OGS\u00c5: Flaskehals p\u00e5 Moholt f\u00e5r 900 meter kollektivfelt", "Han understreker at kommunen har flere roller i denne saken, siden det alts\u00e5 er som kommunen selv \u00f8nsker bygge boliger p\u00e5 tomta, samtidig som de ogs\u00e5 anbefaler boligbygging.", "- Hvis en privatperson hadde fors\u00f8kt \u00e5 bygge boliger p\u00e5 et omr\u00e5de som blir brukt som lekeplass for barn og unge ville kommunen aldri tillat det. Kommunen st\u00e5r som eier, jury og dommer i saken. Det er ikke slik det skal v\u00e6re, sier Kalkvik.", "Velforeningen f\u00e5r st\u00f8tte av Rune Sandmark, barnas representant i plan- og byggesaker, som har til oppgave \u00e5 ivareta barn og unges interesser i byutviklingssaker.", "- Jeg mener dette omr\u00e5det b\u00f8r omreguleres til n\u00e6rlekeplass. Etter mitt syn m\u00e5 kommunen finne en annen tomt for boligbygging, sier Sandmark.", "Han utdyper:", "- Dette er et flatt og fint omr\u00e5de som kan brukes til balleik, rekreasjon og ulike aktiviteter. Erstatningsomr\u00e5det som tilbys har ikke de samme kvalitetene, siden det ligger i en skr\u00e5ning. Retningslinjene sier at areal som g\u00e5r tapt for barn og unge skal disse erstattes i sin helhet. Jeg mener erstatningarealet ikke er fullverdig.", "Sandmark har spilt inn sitt syn i forbindelse med kommunens saksbehandling. Likevel tar alts\u00e5 kommunen til orde for boligbygging p\u00e5 omr\u00e5det, i saken som er ute p\u00e5 h\u00f8ring.", "Etter h\u00f8ringen skal saken opp til politisk behandling.", "- Jeg har ogs\u00e5 advart politikerne i bygningsr\u00e5det om boligbygging her. Jeg har anbefalt politikerne \u00e5 ta en befaring.", "- P\u00e5 grunn av fortettningspolitikken i Trondheim begynner denne typen friareal \u00e5 bli en mangelvare. Hvis vi bygger ned disse omr\u00e5dene betyr det mindre tilgang til leik og fysisk aktivitet for barna v\u00e5re, og det er ikke i tr\u00e5d med folkehelsepolitikken, fremholder Sandmark.", "P\u00e5 Trondheim kommunes nettsider fremg\u00e5r det: \u00abHensikten med planen er \u00e5 legge til rette for etablering av 12 kommunale utleieboliger. Planomr\u00e5det ble regulert til allmennyttig form\u00e5l (grendehus/barnehage) ved reguleringen av boligfeltet Lillerydningen i 1982. Den kommunalt eide tomta er ubebygd, og anses i dag som for liten til barnehage.\u00bb", "H\u00f8ringsfristen er 20. mai.", "Byplankontoret i Trondheim har ansvar for \u00e5 forberede reguleringssaker p\u00e5 vegne av r\u00e5dmannen. Saken er n\u00e5 ute p\u00e5 offentlig h\u00f8ring slik at folk kan komme med innspill, if\u00f8lge Are Risto \u00d8yas\u00e6ter som er avdelingsleder ved byplankontoret.", "- R\u00e5mannen har anbefalt \u00e5 legge planen ut p\u00e5 h\u00f8ring. Som i de fleste reguleringsplaner er det mange ulike interesser. Vi har fors\u00f8kt \u00e5 belyse saken best mulig i forkant av h\u00f8ringen. I h\u00f8ringen \u00f8nsker vi \u00e5 f\u00e5 tilbakemeldinger fra folk p\u00e5 de vurderingene vi har gjort.", "- Byplankontoret har ikke tatt stilling til om omr\u00e5det b\u00f8r omreguleres eller ikke. Vi vil se p\u00e5 innspillene som kommer, og etter at h\u00f8ringen er gjennomf\u00f8rt vil vi komme med v\u00e5r anbefaling til politikerne. Det ligger ingen endelig anbefaling i dokumentet vi har sendt ut p\u00e5 h\u00f8ring.", "- Nasjonale retningslinjer tilsier at areal som brukes av barn og unge skal erstattes hvis de g\u00e5r tapt. Hva har dere tilbudt i erstatning?", "- Vi har fors\u00f8kt \u00e5 tolke de rikspolitiske retningslinjene s\u00e5 godt vi kan. Jeg viser for\u00f8vrig til saksfremlegget.", "- Men hva tilbyr dere?", "- Kommunen tilbyr at deler av tomta i Lillerydningen 2 omreguleres til lekeplass. I tillegg gj\u00f8r vi oppmerksom p\u00e5 at det i dette omr\u00e5det finnes ytterligere et areal som er avsatt til lek.", "- Velforeninga og barnas ombudsmann i byggesaker mener en tomt i en skr\u00e5ning bak boligomr\u00e5det er en del av erstatningstilbudet fra kommunen. Har de misforst\u00e5tt?", "- Vi har fors\u00f8kt \u00e5 tolke retningslinjene s\u00e5 godt vi kan. Skr\u00e5ningen bak boligomr\u00e5det er en del av eksisterende uteomr\u00e5der.", "- Velforeningen mener kommunen har mange roller i denne saken. P\u00e5 den ene siden sitter kommunen og \u00f8nsker utbygging, og p\u00e5 den andre siden sitter kommunen og anbefaler at kommunen skal f\u00e5 lov til \u00e5 bygge ut. Hva er din kommentar til det?", "- Det er r\u00e5dmannens rolle \u00e5 fors\u00f8ke \u00e5 avveie en mengde hensyn, og gi v\u00e5re politikerne r\u00e5d om hvordan de avveier disse hensynene.", "- Velforeninga og barnas ombudsmann i byggesaker mener byggeplanene b\u00f8r skrinlegges og omr\u00e5det omreguleres til lekeplass. Hvorfor har dere sett bort ifra disse tilbakemeldingene?", "- Vi har ikke sett bort ifra disse tilbakemeldingene. Alle reguleringssaker omfatter avveing av ulike \u00f8nsker og hensyn. Det er ikke overraskende at de er opptatt av \u00e5 beholde denne tomten til lek, synes du det? Jeg absolutt forst\u00e5else for deres syn.", "Nestleder ved byplankontoret, Gunn Helen Lundgreen, presiserer at vedtaket om offentlig ettersyn er en mulighet for  naboer, sektormyndigheter og andre ber\u00f8rte til \u00e5 fremme sitt syn. Byplankontoret vil p\u00e5 vanlig m\u00e5te behandle innspillene etter at h\u00f8ringsperioden er slutt, f\u00f8r saken sendes til politisk behandling, sier hun."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "a5c561ad0b1f3d69bac61a98c3da4159deaefde516ffbcb45ebce98cbcc06e2b"}, {"field": "createtime", "value": "2017-05-15T03:26:03.000Z"}, {"field": "description", "value": "- Vi f\u00f8ler oss overkj\u00f8rt av Trondheim kommune, sier Espen Kalkvik i Lillerydningen velforening."}, {"field": "dominantimage", "value": "http://www.adressa.no/incoming/article14718029.ece/9pqzo7/ALTERNATES/w980-default/file6uw07hdzseej7lqhbgc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f2c843c640bc1105c312b297ca7eb637a32efd7.jpg?5975e48b"}, {"field": "dominantthumbnaildimensions", "value": "300x169"}, {"field": "heading", "value": ["Fortviler over at kommunen vil bygge boliger p\u00e5 lekeplassen -adressa.no", "Lekeplassen kan forsvinne", "M\u00e5 erstattes", "F\u00e5r st\u00f8tte fra barnas representant", "- Erstatningarealet er ikke fullverdig", "- Byplankontoret har ikke tatt stilling i saken"]}, {"field": "id", "value": "0f2c843c640bc1105c312b297ca7eb637a32efd7"}, {"field": "keyword", "value": ["Barn", "Boliger", "Trondheim kommune"]}, {"field": "keywords", "value": "Barn,Boliger,Trondheim kommune"}, {"field": "kw-category", "value": ["pluss", "nyheter"]}, {"field": "kw-classification", "value": "real-estate"}, {"field": "kw-concept", "value": ["kommune", "omr\u00e5de", "barn", "bygge boliger"]}, {"field": "kw-entity", "value": ["gunn helen lundgreen", "lillerydningen 2", "rydningenomr\u00e5det", "moholt", "are risto \u00f8yas\u00e6ter"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rune sandmark", "espen kalkvik"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14718029.ece/9pqzo7/ALTERNATES/w980-default/file6uw07hdzseej7lqhbgc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortviler over at kommunen vil bygge boliger p\u00e5 lekeplassen"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/05/15/Fortviler-over-at-kommunen-vil-bygge-boliger-p%C3%A5-lekeplassen-14708492.ece"}, {"field": "pageclass", "value": ["article"]}, {"field": "publishtime", "value": "2017-05-15T04:23:15.000Z"}, {"field": "recs-articleid", "value": "14708492"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-05-15T04:23:15.000Z"}, {"field": "recs-rawtitle", "value": "Fortviler over at kommunen vil bygge boliger p\u00e5 lekeplassen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "- Vi f\u00f8ler oss overkj\u00f8rt av Trondheim kommune, sier Espen Kalkvik i Lillerydningen velforening."}, {"field": "thumbnail", "value": "http://content-thumbnail.cxpublic.com/content/thumbnail200x150/0f2c843c640bc1105c312b297ca7eb637a32efd7.jpg?5975e48b"}, {"field": "thumbnailfullheightdimensions", "value": "200x2118"}, {"field": "timestamp", "value": "2017-07-24T12:14:03.000Z"}, {"field": "title", "value": "Fortviler over at kommunen vil bygge boliger p\u00e5 lekeplassen"}, {"field": "url", "value": "http://www.adressa.no/pluss/nyheter/2017/05/15/Fortviler-over-at-kommunen-vil-bygge-boliger-p%c3%a5-lekeplassen-14708492.ece"}, {"field": "urlhash", "value": "0f2c843c640bc1105c312b297ca7eb637a32efd7"}], "score": 0.8404912, "siteId": "9222270286501375973", "id": "0f2c843c640bc1105c312b297ca7eb637a32efd7"}

