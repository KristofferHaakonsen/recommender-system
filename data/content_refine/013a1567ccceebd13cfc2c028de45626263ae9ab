{"fields": [{"field": "modifiedtime", "type": "time", "value": "2015-07-02T11:37:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arnulf kolstad", "professor h\u00f8gskolen i nesna"]}, {"field": "body", "value": ["Saken oppdateres.", "Ikke mindre overaskende er forfatterens sympati med terroristen, men ikke med ofrene. Det er i Over \u00c6vne II at Bj\u00f8rnson tar for seg klassekampen mellom industriherrer og arbeidere der prestes\u00f8nnen Elias Sang putter dynamitt i borehullene og bl\u00e5ser kapitalistene i lufta. For dem som interesserer seg for terrorismens \u00e5rsaker og selvmordsbombernes motiver er Bj\u00f8rnsons skuespill l\u00e6rerikt. Kanskje mer l\u00e6rerikt enn det vi h\u00f8rer fra s\u00e5kalte terrorismeeksperter med samfunnsvitenskapelig utdannelse og med arbeidsplass p\u00e5 NUPI, universitetet eller Forsvarets h\u00f8gskole. Er det slik at skj\u00f8nnlitter\u00e6re forfattere er bedre i stand til \u00e5 forst\u00e5 terroristene og deres motiver enn de som repeterer pensum i l\u00e6reb\u00f8kene i samfunns vitenskap og psykologi? Og mer generelt: Er kunstnere i stand til \u00e5 avsl\u00f8re menneskesinnet, v\u00e5r v\u00e6rem\u00e5te og atferd, mer presist og virkelighetsn\u00e6rt enn vitenskapen?", "Terrorisme og selvmordsbombing er aktuelle tema i den politiske debatt. Men til tross for oppmerksomheten er det liten dybde i \u00e5rsaksdiskusjonene. At skj\u00f8nnlitter\u00e6re verk skal ha noe \u00e5 bidra med n\u00e5r det gjelder terrorismens \u00e5rsaker og selvmordsbombernes motiver vil nok mange stille seg undrende til. Det er en utbredt forestilling at det trengs \u00abteorier\u00bb for \u00e5 forst\u00e5 et fenomen. Men hvorfor tror vi vitenskapelige teorier er bedre i stand enn skj\u00f8nnlitteraturen til \u00e5 forklare ogs\u00e5 komplekse og ikke-deterministiske fenomen, som terrorisme, dvs. n\u00e5r det er utallige \u00e5rsaker som skifter fra gang til gang? Det henger sammen med vitenskapens status og en tro som aldri har v\u00e6rt st\u00f8rre enn i dag p\u00e5 at vitenskapen har svaret p\u00e5 alle sp\u00f8rsm\u00e5l. Det \u00abvitenskapelige\u00bb blir ansett som sann og objektiv kunnskap uansett tema, mens det ikke-vitenskapelige, f.eks. diktekunsten, er synsing og subjektive forestillinger, fantasi og fiksjon, noe mindreverdig i en forst\u00e5elses- og forklarings- sammenheng. Men kanskje kan skj\u00f8nnlitter\u00e6re forfattere bidra til en forst\u00e5else samfunns- vitenskapene og psykologien m\u00e5 se langt etter.", "Troen p\u00e5 vitenskapens ufeilbarlighet har ikke alltid v\u00e6rt like sterk som i dag. I Russland p\u00e5 slutten av 1800-tallet var det forfattere som hevdet at de hadde st\u00f8rre forutsetninger for \u00e5 forst\u00e5 mennesker og forhold mellom mennesker enn sosial- vitenskapene med sin determinisme eller enkle \u00e5rsaks-virkningsforklaring. Dostojevskij, Tolstoj og Chekhov karakteriserte ambisjonene om en \u00abvitenskap om kulturen\u00bb som latterlig og utfordret dermed den russiske intelligentsia og akademikerne i Vest. I Krig og Fred viste Tolstoj at enhver sosialvitenskap er prinsipielt umulig, og at vi m\u00e5 se p\u00e5 verden p\u00e5 en annen m\u00e5te om vi vil forst\u00e5 den. Bokas helt, Prins Andrei, sier: \u00abHva slags vitenskap kan det v\u00e6re som skal forholde seg til fenomen som ikke er determinerte, men der alt avhenger av utallige betingelser og kombinasjoner av betingelser.\u00bb Her ser vi likhetstrekk til det vi forst\u00e5r ved terrorisme, et fenomen som ikke er determinert p\u00e5 noen enkel m\u00e5te, men avhenger av \u00abutallige betingelser og kombinasjoner av betingelser\u00bb. Dostojevskij viste til \u00f8yeblikkets betydning og hvor mye som avhang av valget. Menneskets valg gj\u00f8r en hard, predikerbar vitenskap umulig. Enzens- berger er inne p\u00e5 det samme n\u00e5r han skriver: Essensen i historien om et fortvilet mindretall som bokstavelig talt la sine hoder p\u00e5 blokken kan ikke utt\u00f8mmes i sosiologiske kategorier.", "Bj\u00f8rnsons Over \u00c6vne II utkom 1895. Det handler om klassekamp, streik og selvmordsbombing. Bj\u00f8rnson tar parti for arbeiderklassen. Arbeidskj\u00f8perne er usympatiske, gr\u00e5dige, uten empati og medf\u00f8lelse, og stykket handler om hvordan idealismen og moralen f\u00e5r en til \u00e5 handle overilt. Oppildnet av presten Bratt planlegger Elias Sang \u00e5 avskaffe undertrykkelse og urettferdighet en gang for alle. Elias Sang argumenterer til tider mer religi\u00f8st og filosofisk enn proletarisk: arbeiderne m\u00e5 \u00f8ve seg i offer, sette seg utover d\u00f8den, og \u00ab...det, vi vil skal leve, m\u00e5 g\u00e5 gjennom d\u00f8den\u00bb, \u00abVil du rejse liv, s\u00e5 d\u00f8 for det!\u00bb. Her er likhetstrekk med dagens selvmordsbombere. For Elias er det martyriets religion som gjelder. Analogien mellom religi\u00f8s fanatisme og politisk radikalisme er fremtredende i Bj\u00f8rnsons fremstilling av terroristens psykologi og motivasjon. \u00c5 ofre seg er et n\u00f8kkelbegrep for \u00e5 forst\u00e5 Elias. Hans medf\u00f8lelse med dem som lider er drivkraften i hans politiske innsats.", "Fremfor \u00e5 ford\u00f8mme den anarkistiske terroren og alt dens vesen, behandler Bj\u00f8rnson den med innlevelse og forst\u00e5else. Elias Sang er i stykket ingen skurk: han er tvert imot en idealist med stor evne til medf\u00f8lelse. Saken han kjemper for, de urettferdige samfunnsforholdene, etterlater ingen tvil om at arbeiderne har retten p\u00e5 sin side. Han er drevet av empati og altruisme, lysten til \u00e5 gj\u00f8re andre godt, alts\u00e5 nestekj\u00e6rlighet, slik det ogs\u00e5 predikes i kristendommen. Han \u00f8nsker lidenskapelig \u00e5 ofre seg.", "Bj\u00f8rnson har kommet p\u00e5 innsiden av terroristen. Samfunnsvitenskapen, med dens ideal om objektivitet og empirisk evidens er ikke i stand til \u00e5 fremstille mangfoldige, komplekse og ikke-deterministiske krefter som skaper terroristen og dermed terroren. Det som kjennetegner skj\u00f8nnlitteraturen er evnen og lysten til \u00e5 trenge inn i menneskenes tanker, f\u00f8lelser, f\u00e5 tak i deres refleksjoner om seg selv og andre for p\u00e5 den m\u00e5ten \u00e5 forst\u00e5 dem slik at adferden deres kan bli forklarlig. Bj\u00f8rnson har fremstilt terrorisme og en selvmordsbomber p\u00e5 en m\u00e5te som dagens vitenskap om mennesket ikke kan erstatte eller gj\u00f8re mer virkelighetsn\u00e6r."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b82f21fa2f5340ab6d37d7560141a36d27912c4aa257d2f7ddfccd1e9ea3277e"}, {"field": "createtime", "value": "2017-03-25T21:29:36.000Z"}, {"field": "description", "value": "At selveste Bj\u00f8rnstjerne Bj\u00f8rnson var den f\u00f8rste dramatiker som skrev et skuespill om selvmordsbombing er overraskende for mange."}, {"field": "dominantimage", "value": "http://www.adressa.no/meninger/kronikker/article11269985.ece/nlu0ja/ALTERNATES/w980-default/selvmordsbomberen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/013a1567ccceebd13cfc2c028de45626263ae9ab.jpg?594d679c"}, {"field": "dominantthumbnaildimensions", "value": "300x169"}, {"field": "heading", "value": "Selvmordsbombere i skj\u00f8nnlitteraturen -adressa.no"}, {"field": "id", "value": "013a1567ccceebd13cfc2c028de45626263ae9ab"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-concept", "value": ["utallige betingelser", "terrorisme", "mennesker", "vitenskapen", "vitenskap", "terrorismens \u00e5rsaker", "selvmordsbomber", "selvmordsbombernes motiver", "forst\u00e5", "skj\u00f8nnlitter\u00e6re forfattere", "stand"]}, {"field": "kw-entity", "value": ["over \u00e6vne ii", "tolstoj og chekhov", "vest", "krig og fred", "tolstoj", "bratt", "bj\u00f8rnstjerne bj\u00f8rnson", "forsvarets"]}, {"field": "kw-location", "value": "russland"}, {"field": "kw-pageclass", "value": "article"}, {"field": "kw-person", "value": ["elias sang", "prins andrei"]}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11269985.ece/nlu0ja/ALTERNATES/w980-default/selvmordsbomberen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Selvmordsbombere i skj\u00f8nnlitteraturen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11269986.ece"}, {"field": "pageclass", "value": ["article"]}, {"field": "publishtime", "value": "2015-07-03T04:00:00.000Z"}, {"field": "recs-articleid", "value": "11269986"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-07-03T04:00:00.000Z"}, {"field": "recs-rawtitle", "value": "Selvmordsbombere i skj\u00f8nnlitteraturen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "At selveste Bj\u00f8rnstjerne Bj\u00f8rnson var den f\u00f8rste dramatiker som skrev et skuespill om selvmordsbombing er overraskende for mange."}, {"field": "thumbnail", "value": "http://content-thumbnail.cxpublic.com/content/thumbnail200x150/013a1567ccceebd13cfc2c028de45626263ae9ab.jpg?594d679c"}, {"field": "thumbnailfullheightdimensions", "value": "200x1231"}, {"field": "timestamp", "value": "2017-06-23T19:10:20.000Z"}, {"field": "title", "value": "Selvmordsbombere i skj\u00f8nnlitteraturen"}, {"field": "url", "value": "http://www.adressa.no/meninger/kronikker/article11269986.ece"}, {"field": "urlhash", "value": "013a1567ccceebd13cfc2c028de45626263ae9ab"}], "score": 0.8710477, "siteId": "9222270286501375973", "id": "013a1567ccceebd13cfc2c028de45626263ae9ab"}

