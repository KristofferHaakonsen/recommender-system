{"fields": [{"field": "modifiedtime", "type": "time", "value": "2012-04-23T10:05:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Livet som kongelig er sikkert trasig av og til. Men en gang i blant er det ikke s\u00e5 verst der oppe p\u00e5 tronene, heller. Som for eksempel n\u00e5r det dav\u00e6rende norske kronprinsparet skulle feire 15-\u00e5rs bryllupsdag, og det kongelige paret i grannelandet ville gi dem en fin gave. Man er jo glad i hverandre, og vil gjerne vise det.", "S\u00e5 svenskekongen gikk til Volvo og sa: - Bygg en 264 limousine, som jeg og Silvia skal gi til Harald og Sonja.", "- Nja, svarte Volvo n\u00f8lende, -de siste ni \u00e5rene har vi laget 335 limousiner basert p\u00e5 264-modellen, og vi hadde ikke tenkt \u00e5 bygge flere luksusbiler f\u00f8r vi er klare med 760-serien. Men det rekker vi ikke f\u00f8r det norske kronprinsparets 15-\u00e5rs bryllupsdag, s\u00e5 OK, vi f\u00e5r heller bygge enda en 264, da, ettersom majesteten sp\u00f8r.", "Kungen hadde r\u00e5d", "S\u00e5 Volvo fant frem bortsatt produksjonsutstyr, og satte i gang med 264-limousine nr. 336. Den eneste 1983-modellen, og den aller, aller siste f\u00f8r 760-serien overtok n\u00e5r lange luksusbiler skulle bygges. Dyrt ble det, minst dobbel pris av en vanlig 264, men kungen slapp sikkert unna avgifter og forresten har han en formue p\u00e5 en kvart milliard kroner, s\u00e5 han merket knapt utgiften.", "S\u00e5 ble det tid for bryllupsdag, og kungen og eksfr\u00f8ken Sommerlath troppet opp i Oslo med en flunkende ny Volvo 264 Top Executive som gave til sine gode venner. Kongebl\u00e5, som seg h\u00f8r og b\u00f8r, og med all den luksus som den skandinaviske bilverdenen den gang hadde fantasi til \u00e5 bygge inn i en rullende doning. Harald og Sonja takket pent, og likte gaven de fikk. De beholdt den i alle fall i syv-\u00e5tte \u00e5r. Med registreringsnummer C-2 ble Volvo'n et velkjent kj\u00f8ret\u00f8y hver gang Dagsrevyen viste kronprinsparets ankomst til alskens storhende.", "So seier i alle fall soga, og Hallgeir Olden (47) \u00f8nsker ingen endring av den. For n\u00e5r et kongepar gir bort bilen, og et kronprinspar mottar den, da blir det ekstra stas \u00e5 eie den for vanlige folk, enn\u00e5 et par ti\u00e5r senere. Ikke minst for en Volvo-freak som Hallgeir, som har hatt over 20 Volvo'er. Amazon i flere varianter, 140-serien, 240-serien, solid og bra alt sammen, men ingen s\u00e5 bra som kronprinsbilen.", "God p\u00e5 langtur", "- Den er fortsatt i prima stand, og har ikke g\u00e5tt mer enn 140 000 km. Vi bruker den i helgene og til langturer, da kommer den virkelig til sin rett med den lange akselavstanden som gir veldig komfortabel reise, sier Hallgeir.", "B\u00e5de ut- og innvendig sladrer lite om at bilen er 21 \u00e5r gammel. Skinnende bl\u00e5tt velourinteri\u00f8r er nesten uskadd. Eneste minus er et lite brent hull i baksetet, sikkert av aske fra kronprinsens sigarett. Stoppingen er fortsatt fast og fin, og har t\u00e5lt de kongelige bakendene um\u00e5telig bra. Alt virker fint - de elektriske vindusheisene, sentrall\u00e5sen, elektriske speil, varmesetene, klimaanlegget, differensialbremsen, automatgearet, stereoanlegget. Superluksus i 1983, standard p\u00e5 snart hver bidige sm\u00e5bil i dag.", "Motoren g\u00e5r ogs\u00e5 fint. Dette er V6'eren som Volvo laget i samarbeid med franskmennene, og som ikke har etterlatt seg verdens beste rykte. Men godt stell hjelper, og Harald skiftet sikkert olje etter boka.", "Popul\u00e6r i DDR", "Det finnes to slike biler i Norge i dag, den andre er i Bergen. Det var tre, men kong Olavs bil endte som vrak. Flest 264 TE finnes faktisk trolig i det som en gang var det kommunistiske \u00d8st-Tyskland. Erich Honecker elsket \u00e5penbart Volvos limousinebil. Han kj\u00f8pte i alle fall 120 av dem til seg og sine pamper. Det var over halvparten av Volvos samlede produksjon av 264 TE.", "Det minner oss straks p\u00e5 at sultanen av Brunei i ti \u00e5r kj\u00f8pte halvparten av Rolls Royce-produksjonen, Og det var jo nettopp denne sultanens rike som svenskekungen nylig priste i h\u00f8ye toner.", "Det har ingenting med v\u00e5r sak \u00e5 gj\u00f8re. Men det ble alt for fristende \u00e5 nevne."]}, {"field": "category0", "value": "bil"}, {"field": "contenthash", "value": "22ee89ce47a8a76a8b1c4a90dada666951a3b8754a3a8e78e28b2ecb894e22b3"}, {"field": "createtime", "value": "2017-04-30T11:25:09.000Z"}, {"field": "description", "value": "Denne bilen har tilh\u00f8rt en konge, en dronning, en kronprins og en kronprinsesse. N\u00e5 er Hallgeir fra Heimdal den stolte eieren av verdens nyeste Volvo 264 limousine."}, {"field": "dominantimage", "value": "http://www.adressa.no/incoming/article1078903.ece5/ALTERNATES/w980-default/ver2%20Kongebil005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d73765b9c97b0cbf6feefb4db65edb337c853ed5.jpg?598031dd"}, {"field": "dominantthumbnaildimensions", "value": "300x169"}, {"field": "heading", "value": "Kj\u00f8pte kongens bil -adressa.no"}, {"field": "id", "value": "d73765b9c97b0cbf6feefb4db65edb337c853ed5"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "amazon"}, {"field": "kw-concept", "value": ["all", "bil", "norske kronprinsparet", "bygg", "kj\u00f8pte kongens bil", "kongens bil", "15-\u00e5rs bryllupsdag", "kong", "kj\u00f8pte kongens"]}, {"field": "kw-entity", "value": ["sommerlath", "heimdal", "harald", "top executive", "harald og sonja", "volvo 264", "dagsrevyen", "rolls royce", "\u00f8st-tyskland", "olavs"]}, {"field": "kw-location", "value": ["oslo", "norge", "brunei", "bergen", "silvia"]}, {"field": "kw-pageclass", "value": "article"}, {"field": "kw-person", "value": ["hallgeir olden", "erich honecker"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1078903.ece5/ALTERNATES/w980-default/ver2%20Kongebil005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00f8pte kongens bil"}, {"field": "og-type", "value": "article"}, {"field": "og-url", "value": "http://www.adressa.no/bil/article27207.ece"}, {"field": "pageclass", "value": ["article"]}, {"field": "publishtime", "value": "2004-03-03T07:17:12.000Z"}, {"field": "recs-articleid", "value": "2510038"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2004-03-03T07:17:12.000Z"}, {"field": "recs-rawtitle", "value": "Kj\u00f8pte kongens bil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Denne bilen har tilh\u00f8rt en konge, en dronning, en kronprins og en kronprinsesse. N\u00e5 er Hallgeir fra Heimdal den stolte eieren av verdens nyeste Volvo 264 limousine."}, {"field": "thumbnail", "value": "http://content-thumbnail.cxpublic.com/content/thumbnail200x150/d73765b9c97b0cbf6feefb4db65edb337c853ed5.jpg?598031dd"}, {"field": "thumbnailfullheightdimensions", "value": "200x968"}, {"field": "timestamp", "value": "2017-08-01T07:46:37.000Z"}, {"field": "title", "value": "Kj\u00f8pte kongens bil"}, {"field": "url", "value": "http://www.adressa.no/bil/article27207.ece"}, {"field": "urlhash", "value": "d73765b9c97b0cbf6feefb4db65edb337c853ed5"}], "score": 0.6705376, "siteId": "9222270286501375973", "id": "d73765b9c97b0cbf6feefb4db65edb337c853ed5"}

