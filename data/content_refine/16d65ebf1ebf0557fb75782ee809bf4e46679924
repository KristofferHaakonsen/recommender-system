{"fields": [{"field": "modifiedtime", "type": "time", "value": "2014-08-06T10:26:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["erling moe", "historiker", "politiker"]}, {"field": "body", "value": ["Saken oppdateres.", "Hundre \u00e5r etterp\u00e5 lever vi med konsekvensene av f\u00f8rste verdenskrig. Og vi vil komme til \u00e5 gj\u00f8re det lenge. Alle b\u00f8r sette seg inn i hva som skjedd i \u00e5rene 1914-18.", "De fleste har glemt det de l\u00e6rte i historie p\u00e5 skolen. Noen f\u00e5 ting huskes. Skuddet i Sarajevo er blant det som mange husker fra pugging f\u00f8r historiepr\u00f8ver. Men Skuddet var bare dr\u00e5pen som fikk begeret til \u00e5 flyte over. Europa var i kraftig endring. For mange statsledere var krig l\u00f8sningen.", "Europa f\u00f8r f\u00f8rste verdenskrig var preget av store og mektige imperier. Storbritannia hersket over en fjerdedel av jorden. I Europa var det tre store keiserriker: Det russiske, det tyske og det \u00f8sterrikske. Etter krigen var det bare det britiske imperiet som besto som f\u00f8r, til og med styrket. De tre keiserrikene var g\u00e5tt under. Det var nasjonalismen som politisk kraft som skapte f\u00f8rste verdenskrig, og det var nasjonalismen som skapte det Europa som kom ut av krigen.", "Nasjonalisme er en ideologi som gir n\u00e6ring til et folks \u00f8nske om egen stat. Slik var det ogs\u00e5 i Norge i ti-\u00e5rene f\u00f8r f\u00f8rste verdenskrig, og som f\u00f8rte til norsk uavhengighet fra Sverige i 1905. I S\u00f8r-Europa f\u00f8rte den til at store imperier gradvis smuldret opp. \u00d8sterrike-Ungarn var et keiserrike med \u00f8sterrikere (tyskere), ungarere, slovenere, kroater, bosniere (muslimer), tsjekkere, polakker og slovaker innen sine grenser. Ingen av disse folkeslagene hadde egne stater. Men lengselen etter selvstyre var der.", "Etter f\u00f8rste verdenskrig var det store keiserriket \u00d8sterrike-Ungarn ferdig. Landet hadde kjempet i f\u00f8rste verdenskrig sammen med Tyskland, og hadde tapt sammen med Tyskland. Dermed ble Polen (som i all hovedsak var blitt okkupert av tyskerne og russerne siden 1790-\u00e5rene), Tsjekkoslovakia og Ungarn egne stater. \u00d8sterrike ble den lille staten det fortsatt er.", "Nasjonalismen hadde skapt flere nye stater i Europa. Ikke minst p\u00e5 Balkan.", "Balkan har i \u00e5rhundrer v\u00e6rt et veikryss for nasjonaliteter og religioner. I flere hundre \u00e5r f\u00f8r f\u00f8rste verdenskrig var det tyrkerne (Det ottomanske rike) som styrte over hele Balkan. P\u00e5 slutten av 1800-tallet utnyttet nasjonalitetene p\u00e5 Balkan tyrkernes politiske, \u00f8konomiske og milit\u00e6re svekkelse til \u00e5 etablere egne stater: Romania, Bulgaria, Serbia, Albania, Makedonia, Montenegro og Hellas ble alle egne stater. Tyrkerne ble drevet nesten helt ut av Europa, dit de er i dag der landets europeiske tilknytning er i omlandet rundt Istanbul.", "Tyrkia var f\u00f8r f\u00f8rste verdenskrig en muslimsk stat, men kom ut av krigen som en sekul\u00e6r stat med sv\u00e6rt liten innflytelse utenfor sitt kjerneomr\u00e5de. En verdensmakt var slutt. I dagens Tyrkia er det store spenninger mellom de som vil beholde den sekul\u00e6re staten og de som vil bevege landet tilbake i en islamistisk retning.", "F\u00f8r f\u00f8rste verdenskrig fantes det ikke noe Jugoslavia. En av de viktigste nasjonale endringene etter krigen var etableringen av en stat for serbere, kroater, slovenere, bosniere, montenegriner og makedonere. Landet ble kalt Jugoslavia. Men folkeslagene ville ikke bo sammen. De har lyktes, Jugoslavia forsvant p\u00e5 1990-tallet og vil aldri gjenoppst\u00e5. Krigene i dette omr\u00e5det de siste tyve \u00e5rene er en f\u00f8lge av hvordan Europa ordnet seg etter f\u00f8rste verdenskrig. Fortsatt er freden p\u00e5 Balkan en fred som henger i tynn tr\u00e5d.", "F\u00f8r f\u00f8rste verdenskrig hersket tyrkere i Midt-\u00d8sten. Etter krigen var de erstattet av seierherrene (som \u00d8sterrike kjempet ogs\u00e5 Tyrkia p\u00e5 Tysklands side, tapersiden i krigen) Storbritannia og Frankrike. De to kolonimaktene sikret seg kontrollen over det strategisk viktige omr\u00e5det mellom Europa og Asia. Dagens stater i Midt-\u00d8sten fantes ikke.", "Konflikten mellom j\u00f8der og arabere i Midt-\u00d8sten utviklet seg kraftig mellom de to verdenskrigene. FN fors\u00f8kte \u00e5 l\u00f8se dette da Palestina i 1948 skulle deles mellom de to folkeslagene, og Storbritannia ga opp fors\u00f8ket p\u00e5 \u00e5 styre Palestina. Konfliktniv\u00e5et har ikke akkurat minsket de siste hundre \u00e5r.", "Irak ble ogs\u00e5 opprettet etter f\u00f8rste verdenskrig, og er siden blitt en viktig brikke i stormaktenes og ulike religi\u00f8se gruppers \u00f8nske om \u00e5 kontrollere et strategisk og \u00f8konomisk viktig omr\u00e5de i verden.", "Storbritannia og Frankrike lovte mange folkeslag selvstendighet etter at Tyskland var blitt sl\u00e5tt i 1918. J\u00f8dene og araberne i Midt-\u00d8sten fikk det ikke. Det gjorde heller ikke kurderne. Dette folkeslaget har med milit\u00e6r makt skapt et slags Kurdistan (som ikke er en anerkjent stat) i dag, men lever hver dag i krig i Tyrkia, Syria og Irak.", "F\u00f8rste verdenskrig l\u00f8ste ikke de nasjonale motsetningene i Midt-\u00d8sten. Tvert i mot. Og vi m\u00e5 leve med dem lenge.", "Tysklands nederlag, og den straffen seierherrene p\u00e5f\u00f8rte landet, skapte grobunn for nazismen og Hitler. Uten f\u00f8rste verdenskrig, neppe andre verdenskrig. Russlands nederlag i krigen f\u00f8rte til at flere hundre \u00e5rs Tsarstyre gikk under, og verdens f\u00f8rste kommunistiske stat oppsto med Sovjet i 1917.", "En viktig konsekvens av krigen som startet for hundre \u00e5r siden er fremveksten av totalit\u00e6re ideologier som dominerte resten av det tyvende \u00e5rhundre.", "Nasjonale motsetninger la grunnlaget for f\u00f8rste verdenskrig. De ble f\u00f8rt videre i andre former etter krigen. I det moderne Europa ser vi at nasjonalismen fortsatt er en sterk politisk kraft. Ved hundre\u00e5rsminnet for det som britene kaller \u00abThe Great War\u00bb er dette til ettertanke."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "a39578fd9da91238141322ea274dea70493a98346a6ed5c0ca1454bfce4cd001"}, {"field": "createtime", "value": "2015-11-11T15:44:05.000Z"}, {"field": "description", "value": "I disse dager er det hundre \u00e5r siden f\u00f8rste verdenskrig. Mange mente krigen skulle gi slutt p\u00e5 alle kriger. Men denne krigen tar aldri slutt."}, {"field": "dominantimage", "value": "http://www.adressa.no/meninger/kronikker/article9987825.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/16d65ebf1ebf0557fb75782ee809bf4e46679924.jpg?594257ba"}, {"field": "dominantthumbnaildimensions", "value": "300x169"}, {"field": "heading", "value": "Krigen som aldri tar slutt -adressa.no"}, {"field": "id", "value": "16d65ebf1ebf0557fb75782ee809bf4e46679924"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["verdenskrig", "egne stater", "stat", "krig"]}, {"field": "kw-entity", "value": ["jugoslavia", "tsarstyre", "midt-\u00f8sten", "the great war", "skuddet", "sovjet", "hitler", "montenegro og hellas", "europa og asia", "tsjekkoslovakia og ungarn", "kurdistan", "\u00f8sterrike-ungarn", "syria og irak", "s\u00f8r-europa"]}, {"field": "kw-location", "value": ["europa", "sarajevo", "albania", "storbritannia", "tyskland", "istanbul", "tyrkia", "bulgaria", "polen", "\u00f8sterrike", "norge", "balkan", "makedonia", "palestina", "frankrike", "sverige", "serbia"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9987825.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigen som aldri tar slutt"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9987827.ece"}, {"field": "pageclass", "value": ["article"]}, {"field": "publishtime", "value": "2014-08-06T04:00:00.000Z"}, {"field": "recs-articleid", "value": "9987827"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-08-06T04:00:00.000Z"}, {"field": "recs-rawtitle", "value": "Krigen som aldri tar slutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I disse dager er det hundre \u00e5r siden f\u00f8rste verdenskrig. Mange mente krigen skulle gi slutt p\u00e5 alle kriger. Men denne krigen tar aldri slutt."}, {"field": "thumbnail", "value": "http://content-thumbnail.cxpublic.com/content/thumbnail200x150/16d65ebf1ebf0557fb75782ee809bf4e46679924.jpg?594257ba"}, {"field": "thumbnailfullheightdimensions", "value": "200x1373"}, {"field": "timestamp", "value": "2017-06-15T09:47:38.000Z"}, {"field": "title", "value": "Krigen som aldri tar slutt"}, {"field": "url", "value": "http://www.adressa.no/meninger/kronikker/article9987827.ece"}, {"field": "urlhash", "value": "16d65ebf1ebf0557fb75782ee809bf4e46679924"}], "score": 0.5726867, "siteId": "9222270286501375973", "id": "16d65ebf1ebf0557fb75782ee809bf4e46679924"}

