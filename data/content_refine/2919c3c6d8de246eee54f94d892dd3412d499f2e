{"fields": [{"field": "modifiedtime", "type": "time", "value": "2012-04-16T19:43:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "odd s. midtskog. r\u00e5dgiver i sentrumsplanlegging."}, {"field": "body", "value": ["Saken oppdateres.", "Bilbasert handel har stor negativ betydning for milj\u00f8et. Spredning av handelstilbudet har betydelig effekt p\u00e5 bosettingsm\u00f8nsteret, og byspredning f\u00f8rer til dyrere infrastruktur, dyrere vedlikehold av investeringene og generelt st\u00f8rre belastning for den offentlige \u00f8konomien. Kj\u00f8pesentra er i stor grad relatert til utenbys eierskap, b\u00e5de n\u00e5r det gjelder lokaler og leietakere. Dette f\u00f8rer til storstilt eksport av lokal kapital. I tillegg kommer den effekten handelsutbygging har p\u00e5 inntrykket av byene, kall det gjerne identiteten.", "F\u00f8lger som dette gir grunn til sterkere politiske f\u00f8ringer n\u00e5r det gjelder handelsutvikling. Ikke av proteksjonistiske \u00e5rsaker, og ikke for \u00e5 favorisere visse former for handel. Men for \u00e5 skape rammebetingelser som sikrer en viss balanse. Som r\u00e5dgiver innen by- og sentrumsutvikling ser jeg mange eksempler her i landet p\u00e5 at utviklingen er i ferd med \u00e5 komme for langt, ikke bare i et milj\u00f8- og samfunns\u00f8konomisk perspektiv. Det perspektivet som opptar meg mest for tiden, er det menneskelige.", "Det jeg sikter til har sin bakgrunn i privatisering av det offentlige rom. Eller rettere: At private arealer overtar for det offentlige rom. Jeg har i en tidligere artikkel beskrevet den merkelige utviklingen med utbygging av private byer i USA. N\u00e5r trendene viser at publikum \u00f8nsker seg tilbake til tradisjonelle bysentra, svarer investorene med \u00e5 bygge kunstige slike.", "\u00c5rsaken til dette er \u00f8nsket om kontroll p\u00e5 i hovedsak tre omr\u00e5der:", "1. Gategrunn. Man unng\u00e5r innblanding fra offentlige myndigheter som regulerer, fjerner parkering og graver n\u00e5r det ikke passer.", "2. Eiendomsstruktur. Man slipper \u00e5 bli enig med andre eiendomsbesittere om profil, innhold og hva som skal ligge hvor.", "3. Man kan bestemme hva slags publikum som f\u00e5r slippe inn.", "Det er det siste temaet jeg \u00f8nsker \u00e5 sette fokus p\u00e5. Da jeg h\u00f8sten 2008 bes\u00f8kte den private byen \u00abThe Grove\u00bb i California, slo det meg at dette var et omr\u00e5de jeg ikke automatisk hadde adgang til! P\u00e5 tettsteds-konferansen for Hordaland i mai h\u00f8rte jeg Donald Lee fra Open Spaces Society i Storbritannia gi en tankevekkende beskrivelse av hva som har skjedd i Liverpool. Der har en av Storbritannias rikeste menn, hertugen av Westminister, f\u00e5tt kj\u00f8pe noen av de mest sentrale kvartalene i byen. Med gategrunn og det hele. Arealet som er ganske stort, er omgjort til et privat handleomr\u00e5de. Eieren bestemmer hva som skal foreg\u00e5 i gatene, og Lee kunne fortelle at man kan bli bortvist av private vakter dersom man ikke passer inn. Et kj\u00f8pesenter i Karlskrona lar bl.a. R\u00f8de Kors samle inn penger, men tar 1500 kr i avgift.", "De fleste rister p\u00e5 hodet av slike beskrivelser. Men er vi egentlig s\u00e5 langt unna dette niv\u00e5et i Norge? Tiggere, gatemusikanter, loddselgere, idrettslag som selger vafler og stands med politiske budskap er eksempler p\u00e5 hva som ikke slipper inn i kj\u00f8pesentra. Ikke en gang politiske partier f\u00e5r holde appeller og ha stands der under valgkampen. Demonstrasjoner og vanlig torghandel er andre elementer som er u\u00f8nsket. Eieren er i sin fulle rett til \u00e5 avgj\u00f8re hvem som f\u00e5r slippe inn, og vi godtar dette. Faktisk f\u00f8ler jeg at de fleste er glade for at det finnes slik kontroll.", "\u2013Dette er da ikke noe problem. Vi har jo fortsatt sentrumsgater som kan brukes til slike form\u00e5l, vil mange si. Det sier ogs\u00e5 jeg! Men dette problemet har en glidende overgang. Det er ikke noe skarpt skille for n\u00e5r utviklingen tar overh\u00e5nd. Og s\u00e5 lenge utviklingen g\u00e5r gradvis, er vi ikke i stand til \u00e5 se de uheldige bieffektene. Det som hender, er at n\u00e5r en stadig st\u00f8rre del av byens handel og sosiale samkvem flyttes inn i private omr\u00e5der, blir byens gater mindre interessante som arena. En effekt kan ogs\u00e5 v\u00e6re at de som fortsatt bruker bygatene m\u00e5 g\u00e5 spissrotgang mellom tiggere, l\u00f8peseddelutdelere etc., fordi slike kategorier utgj\u00f8r en \u00f8kende andel av menneskene som befinner seg der.", "Det som kanskje er enda verre, er at vi ufrivillig er i ferd med \u00e5 innf\u00f8re en form for segregering. Hvis du ikke ser ut som folk flest, kan du risikere \u00e5 bli vist bort fra kj\u00f8pesenteret. Det f\u00f8les i f\u00f8rste omgang riktig at fillete og skitne fylliker, forvirrede personer og andre som stikker seg negativt ut skal kunne nektes adgang til private omr\u00e5der. Men etter hvert som st\u00f8rrelsen p\u00e5 \u2013 og ikke minst bruken av \u2013 private by- og handelsomr\u00e5der \u00f8ker i forhold til tilsvarende offentlig areal, vil vi tydelig se en sortering av mennesker. Utseende eller hvem du er avgj\u00f8r om du slipper inn. Andelen av mindre tilpassede mennesker vil kunne \u00f8ke utenfor de private kj\u00f8pesentrene, mens slike er helt frav\u00e6rende innenfor.", "Hvor farlig utviklingen kan v\u00e6re, vises gjennom at flere byer n\u00e5 har st\u00f8rre handelsareal i private kj\u00f8pesentra enn utenfor. I Steinkjer som er et eksempel p\u00e5 dette, er s\u00e5gar alt det private kj\u00f8pesenterarealet under samme tak. Til og med i en stor by som Troms\u00f8 planlegges n\u00e5 en s\u00e5 stor utvidelse av kj\u00f8pesentrene p\u00e5 Langnes at handelsarealet her vil bli st\u00f8rre enn det man har i sentrum. En del av handelsarealet i sentrum er dessuten ogs\u00e5 i kj\u00f8pesentra.", "Det er ubehagelig \u00e5 se tiggere i gatene. Noen av dem er i n\u00f8d, og det er ikke hyggelig \u00e5 bli minnet om det i v\u00e5r vellykkede hverdag. Det er godt \u00e5 slippe synet av fulle folk og narkomane. Det er befriende \u00e5 g\u00e5 rundt blant andre mennesker uten \u00e5 m\u00e5tte se sosial n\u00f8d, fortvilelse og elendighet. Men er det riktig \u00e5 stenge dette ute for at vi ikke skal se det? Selv om dette handler om noe annet enn rasediskriminering, minner det ikke i foruroligende grad om tidligere s\u00f8rafrikansk apartheid og amerikansk raseskillepolitikk?", "Jeg mener egentlig ikke at kj\u00f8pesentra og lignende konstellasjoner skal p\u00e5legges \u00e5 slippe inn alt som her er nevnt som eksempler. Men jeg ser likevel at vi kanskje st\u00e5r overfor et valg mellom dette, og \u00e5 begrense hvor stor del av handelsarealet som kan v\u00e6re i private sentra.", "odd.midtskog@sentrumsutvikling.no"]}, {"field": "category0", "value": "meninger"}, {"field": "contenthash", "value": "1623aa0e391c9a2e4891b7c79dd76b1c137aa66eb9be6505dd4f1f4064b78cf0"}, {"field": "createtime", "value": "2017-03-22T11:25:49.000Z"}, {"field": "description", "value": "Lokalisering av handel er det elementet som i st\u00f8rst grad legger premissene for framtidig byutvikling."}, {"field": "dominantimage", "value": "http://www.adressa.no/incoming/article1343249.ece5/ALTERNATES/w980-default/Kronikkfoto%200802_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2919c3c6d8de246eee54f94d892dd3412d499f2e.jpg?58d25f3d"}, {"field": "dominantthumbnaildimensions", "value": "300x169"}, {"field": "heading", "value": "Diskriminerende byutvikling? -adressa.no"}, {"field": "id", "value": "2919c3c6d8de246eee54f94d892dd3412d499f2e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kj\u00f8pesentra", "handel", "privat", "slippe", "offentlige rom", "private byen", "private omr\u00e5der", "byer", "private kj\u00f8pesentra"]}, {"field": "kw-entity", "value": ["the grove", "langnes", "westminister", "open spaces society", "a. n\u00e5r", "kors"]}, {"field": "kw-location", "value": ["karlskrona", "storbritannia", "hordaland", "california", "liverpool", "steinkjer", "norge", "troms\u00f8"]}, {"field": "kw-pageclass", "value": "article"}, {"field": "kw-person", "value": "donald lee"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1343249.ece5/ALTERNATES/w980-default/Kronikkfoto%200802_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Diskriminerende byutvikling?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1441535.ece"}, {"field": "pageclass", "value": ["article"]}, {"field": "publishtime", "value": "2010-02-08T08:18:04.000Z"}, {"field": "recs-articleid", "value": "1244809"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-08T08:18:04.000Z"}, {"field": "recs-rawtitle", "value": "Diskriminerende byutvikling? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Lokalisering av handel er det elementet som i st\u00f8rst grad legger premissene for framtidig byutvikling."}, {"field": "thumbnail", "value": "http://content-thumbnail.cxpublic.com/content/thumbnail200x150/2919c3c6d8de246eee54f94d892dd3412d499f2e.jpg?58d25f3d"}, {"field": "thumbnailfullheightdimensions", "value": "200x1843"}, {"field": "timestamp", "value": "2017-03-22T11:25:49.000Z"}, {"field": "title", "value": "Diskriminerende byutvikling?"}, {"field": "url", "value": "http://www.adressa.no/meninger/article1441535.ece"}, {"field": "urlhash", "value": "2919c3c6d8de246eee54f94d892dd3412d499f2e"}], "score": 0.5091401, "siteId": "9222270286501375973", "id": "2919c3c6d8de246eee54f94d892dd3412d499f2e"}

