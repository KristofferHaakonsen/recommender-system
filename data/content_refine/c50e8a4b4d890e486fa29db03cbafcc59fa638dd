{"fields": [{"field": "modifiedtime", "type": "time", "value": "2012-04-16T21:23:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tor langbach direkt\u00f8r i domstoladministrasjonen"}, {"field": "body", "value": ["Saken oppdateres.", "I disse dager markerer Domstoladministrasjonen 150-\u00e5rsjubileet for jordskiftedomstolene. Jordskiftedomstolene startet sin virksomhet i 1859. Men man har hatt bestemmelser om jordskifte helt tilbake til Magnus Lagab\u00f8ters Landslov av 1274. I de 150 \u00e5rene som har g\u00e5tt, har jordskiftedomstolene gjennomg\u00e5tt mange endringer og skiftet navn flere ganger. I dag er dette en domstol som besitter h\u00f8y kompetanse innen jordskiftefaget og innen viktige deler av tingsretten.", "Jordskifteloven beskriver de problemstillinger og oppgaver jordskiftedomstolene kan l\u00f8se. Jordskiftedomstolenes oppgaver er blant annet \u00e5 gjennomf\u00f8re endringer for \u00e5 oppn\u00e5 mer tjenlige eiendommer, samt \u00e5 fastsette eiendomsgrenser og uklare eiendomsforhold. Jordskifterettens oppgaver og virkemidler har v\u00e6rt godt kjent i landbruksomr\u00e5dene i Norge. Bakgrunnen for dette er at jordskifterettens virkemidler ble brukt aktivt som en del av den f\u00f8rende landbrukspolitikken. I tillegg gjaldt jordskifteloven tidligere bare i s\u00e5kalte LNF-omr\u00e5der, dvs. i landbruk, natur og friluftsomr\u00e5der; dette er n\u00e5 endret.", "Hva er jordskifte i dag? Jordskifte i dag kan v\u00e6re de tradisjonelle jordskiftene i landbruksomr\u00e5der hvor man bytter arealer, avklarer eiendoms- og rettighetsforhold og gir regler om bruk. I 2006 kom det imidlertid en endring i jordskifteloven, slik at loven i dag gjelder for hele landet. Mange av jordskiftedomstolenes virkemidler er like godt egnet i byer og tettsteder som i landbruksomr\u00e5der. I byer og tettsteder kan jordskifte blant annet g\u00e5 ut p\u00e5 \u00e5 gi regler om bruk, eksempelvis i forbindelse med rekreasjon- og turistm\u00e5l, parkeringsomr\u00e5der, sm\u00e5b\u00e5thavner og lekeplasser. Retten kan fordele verdi\u00f8kninger i et fellesomr\u00e5de som skapes gjennom en reguleringsplan, og kan beslutte ny utforming av eiendommer, avl\u00f8se bruksretter og fastsette grenser mellom eiendommer. Grensegang kan ogs\u00e5 gjelde grenser for rettigheter, stier, b\u00e5tfester mv.", "Jordskiftelovens virkemidler passer for eksempel like godt for en vei i et landbruksomr\u00e5de som for en privat vei i et boligomr\u00e5de. I begge tilfellene strides det ofte om hvilke regler som gjelder, hvem som skal betale for vedlikeholdet og hvor mye den enkelte skal betale. Dette har jordskiftrettene anledning til \u00e5 l\u00f8se gjennom \u00e5 gi regler, fordele andeler i veilaget og gi bestemmelser om den enkeltes forpliktelser.", "Jordskiftedomstolene har de siste \u00e5rene ogs\u00e5 bidratt til at mange sm\u00e5kraftverk har blitt utbygd. En forutsetning for at utbygging skal kunne skje, er at eiendoms- og rettighetsforholdene i vassdraget blir avklart. I sv\u00e6rt mange saker har dette skjedd i jordskiftedomstolene. Samtidig har retten i mange saker ogs\u00e5 gitt regler knyttet til utnyttelsen av vassdraget gjennom s\u00e5kalte bruksordningsregler.", "Jordskifteretten kan gjennomf\u00f8re jordskifte og avholde erstatningsskj\u00f8nn samtidig for de samme eiendommene, som en integrert del av jordskiftesaken. Dette er aktuelt ved offentlig ekspropriasjon ved vei- eller jernbaneutbygging og ved offentlige r\u00e5dighetsinnskrenkninger, som for eksempel naturvern. Gjennom virkemidlene i jordskifteloven avb\u00f8ter jordskifteretten skader og ulemper som utbyggings- eller vernetiltaket medf\u00f8rer. Deretter holder jordskifteretten skj\u00f8nn, basert p\u00e5 alminnelige ekspropriasjonsrettslige regler, og fastsetter erstatning for det \u00f8konomiske tapet som ikke erstattes fullt ut gjennom jordskiftedelen av saken.", "For at en sak for jordskifteretten skal kunne fremmes, er et av grunnvilk\u00e5rene at ingen skal lide tap. Ingen eiendom skal komme d\u00e5rligere ut enn f\u00f8r jordskifte. Men det har ogs\u00e5 vist seg at man kan ha betydelige gevinster ved jordskifte. I et fors\u00f8k p\u00e5 \u00e5 klarlegge gevinstene ved jordskifte n\u00e6rmere, ble det derfor i l\u00f8pet av 2008 ble innhentet 200 eksempelsaker. Konklusjonene p\u00e5 dette arbeidet er presentert i rapporten \u00abGevinstbetraktinger ved jordskifte\u00bb. Rapporten presenterer en rekke eksempler som synliggj\u00f8r at store verdier og gevinster kan utl\u00f8ses ved jordskifte, og at samfunnsbesparelsene er betydelige. Gevinstene kan v\u00e6re av b\u00e5de \u00f8konomisk, arronderingsmessig, rettslig, milj\u00f8messig og sosial art.", "Mens tingrettene bare kan fastsette hva som \u00aber rett\u00bb n\u00e5r det gjelder tvister om fast eiendom, har jordskifterettene virkemidler som g\u00e5r lengre, og som gir grunnlag for \u00e5 finne gode fremtidige l\u00f8sninger for de som ber\u00f8res. Dette er imidlertid lite kjent i de mer urbane omr\u00e5dene. Noe av Domstoladministrasjonen oppgave er derfor \u00e5 synliggj\u00f8re jordskiftedomstolenes virkemidler og oppgaver ytterligere, b\u00e5de overfor advokater og folk flest. Er det uklarhet eller tvist om fast eiendom, b\u00f8r man unders\u00f8ke om det er adgang til \u00e5 bringe saken inn for jordskifteretten f\u00f8r man g\u00e5r til regul\u00e6rt s\u00f8ksm\u00e5l.", "I nesten alle sakene ved jordskiftedomstolene er kartet et n\u00f8dvendig hjelpemiddel, og ofte er kartet ogs\u00e5 en del av jordskifterettens avgj\u00f8relse. Jordskiftedomstolene besitter derfor ogs\u00e5 h\u00f8y kompetanse innen kart og geografisk informasjonsteknologi. Jordskifterettene har derfor et godt grunnlag for \u00e5 gi god veiledning til folk om hvordan eiendomsgrensene er. De har dessuten et helt annet ansvar for selv \u00e5 utrede sakene enn hva tingrettene har. Derfor kan en privatperson her klare seg uten advokatbistand.", "En annen oppgave for Domstoladministrasjonen er ogs\u00e5 \u00e5 s\u00f8rge for at domstolene f\u00e5r tilstrekkelige \u00f8konomiske rammer for sin virksomhet. Regjeringen har i sin ferske Soria Moria-erkl\u00e6ring understreket at man \u00f8nsker \u00e5 opprettholde styrkingen av jordskiftedomstolene og gjennomf\u00f8re tiltak for \u00f8kt rekruttering. Vi tar dette som et klart politisk signal om at det skal satses p\u00e5 disse domstolene framover!", "N\u00e6rmere informasjon om alle sider ved jordskiftedomstolene finnes p\u00e5 jordskifte.no."]}, {"field": "category0", "value": "meninger"}, {"field": "contenthash", "value": "92ed9b387781bda0c706b643d64b8c97540fd935f3ebef868c0b00dfc5fb234a"}, {"field": "createtime", "value": "2017-03-13T13:46:06.000Z"}, {"field": "description", "value": "Jordskiftedomstolene er sjelden synlige i media. Men disse domstolenes oppgaver er mange, og gevinstene ved jordskifte er til dels store b\u00e5de for den enkelte og for samfunnet. Og jordskiftedomstolene utgj\u00f8r n\u00e5 et godt tilbud ogs\u00e5 i byer.Har du et problem knyttet til fast eiendom: sjekk ut om jordskifteretten kan hjelpe deg!"}, {"field": "dominantimage", "value": "http://www.adressa.no/incoming/article1331905.ece5/ALTERNATES/w980-default/Kronikkfoto%202910-09"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c50e8a4b4d890e486fa29db03cbafcc59fa638dd.jpg?596dc15f"}, {"field": "dominantthumbnaildimensions", "value": "300x169"}, {"field": "heading", "value": "Jordskiftedomstolene 150 \u00e5r -adressa.no"}, {"field": "id", "value": "c50e8a4b4d890e486fa29db03cbafcc59fa638dd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["eiendom", "jordskifte", "jordskiftedomstolene", "fast eiendom", "sak", "jordskifteretten"]}, {"field": "kw-entity", "value": ["soria moria", "gevinstbetraktinger", "domstoladministrasjonen 150"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "magnus lagab\u00f8ters landslov"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1331905.ece5/ALTERNATES/w980-default/Kronikkfoto%202910-09"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jordskiftedomstolene 150 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/meninger/article1404571.ece"}, {"field": "pageclass", "value": ["article"]}, {"field": "publishtime", "value": "2009-10-29T09:37:15.000Z"}, {"field": "recs-articleid", "value": "1295515"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-29T09:37:15.000Z"}, {"field": "recs-rawtitle", "value": "Jordskiftedomstolene 150 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jordskiftedomstolene er sjelden synlige i media. Men disse domstolenes oppgaver er mange, og gevinstene ved jordskifte er til dels store b\u00e5de for den enkelte og for samfunnet. Og jordskiftedomstolene utgj\u00f8r n\u00e5 et godt tilbud ogs\u00e5 i byer.Har du et problem knyttet til fast eiendom: sjekk ut om jordskifteretten kan hjelpe deg!"}, {"field": "thumbnail", "value": "http://content-thumbnail.cxpublic.com/content/thumbnail200x150/c50e8a4b4d890e486fa29db03cbafcc59fa638dd.jpg?596dc15f"}, {"field": "thumbnailfullheightdimensions", "value": "200x1869"}, {"field": "timestamp", "value": "2017-07-18T08:05:51.000Z"}, {"field": "title", "value": "Jordskiftedomstolene 150 \u00e5r"}, {"field": "url", "value": "http://www.adressa.no/meninger/article1404571.ece"}, {"field": "urlhash", "value": "c50e8a4b4d890e486fa29db03cbafcc59fa638dd"}], "score": 1.4127645, "siteId": "9222270286501375973", "id": "c50e8a4b4d890e486fa29db03cbafcc59fa638dd"}

