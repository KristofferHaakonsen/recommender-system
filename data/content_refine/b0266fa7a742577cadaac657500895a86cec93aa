{"fields": [{"field": "modifiedtime", "type": "time", "value": "2016-12-30T17:01:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tor Singsaas", "Nidarosdomen", "Asylbarna", "asyls\u00f8kere", "Flyktninger", "flyktningkrisen", "\u00e5rets tr\u00f8nder"]}, {"field": "author", "value": ["b\u00e5rd sande", "mari svenning"]}, {"field": "body", "value": ["Saken oppdateres.", "- Det er verdens flotteste bisped\u00f8mme, Tr\u00f8ndelag og Nidaros. Det finnes ikke maken til folk vet du!", "Biskop Tor Singsaas har tent lys p\u00e5 det lille alteret han har p\u00e5 kontoret Erkebispeg\u00e5rden. Teglsteinsveggene utstr\u00e5ler varme, men ogs\u00e5 soliditet. Han stiller seg opp bak kontorpulten for fotografering, men peker fort p\u00e5 sittegruppen i det ene hj\u00f8rnet. Han sitter mer der, enn bak kontorpulten, hevder han. For det er i samtale og dialog biskopen trives best.", "- Det har v\u00e6rt mitt anliggende: \u00c5 se etter den minste, og v\u00e6re den minstes forsvarer. Det har jeg en slags forpliktelse til fra mannen fra Nazareth. Jesus var helt fenomenal til \u00e5 l\u00f8fte frem den minste og han br\u00f8t alle sosiale og religi\u00f8se m\u00f8nster for at alle skulle f\u00e5 lov til \u00e5 komme fram for Guds ansikt, sier Singsaas.", "Kandidat 1: Birgit Skarstein", "Kandidat 2: Ivar Koteng", "Kandidat 3: Trondheim Concerts ved Stein Vanebo og Kristian Digre", "Til sommeren gir han seg etter n\u00e6rmere ni \u00e5r som biskop i Nidaros. En del av jobben har v\u00e6rt \u00e5 representere kirken i samfunnsdebatten, og \u00e5ret som har g\u00e5tt har ikke v\u00e6rt fritt for debattsaker. Han vant ikke frem med \u00f8nsket om at elever ikke aktivt trenger \u00e5 melde seg p\u00e5 skolegudstjenester i Trondheim. Hvordan det g\u00e5r med den planlagte storhallen p\u00e5 Nidar\u00f8 er enn\u00e5 ikke endelig vedtatt, men biskopen har tydelig st\u00f8ttet Ilen menighets innsigelser i saken.", "LES OGS\u00c5: N\u00e5 kaster biskopen seg inn i striden rundt storhallen", "LES OGS\u00c5: Biskopen fikk ikke medhold", "Men en klar seier fikk han da Kirkem\u00f8tet i Trondheim i april vedtok \u00e5 innf\u00f8re en egen vigselsliturgi for homofile og lesbiske i Den norske kirke. Nyordningen kommer i tillegg til den tradisjonelle liturgien som benyttes under vigsler av mann og kvinne. Saken har v\u00e6rt debattert innad i kirken i mange \u00e5r. I etterkant av vedtaket varslet mange prestekolleger at de vil reservere seg mot slike vielsesoppdrag. N\u00e5 venter han p\u00e5 den nye vigselsliturgien som skal endelig vedtas p\u00e5 Kirkem\u00f8tet i slutten av januar i Trondheim. Han er glad saken er avgjort, men mener den lange debatten har v\u00e6rt viktig, f\u00f8rst og fremst for de det gjelder.", "- Det har undret meg, alle de som snakker om sin egen samvittighet og at det er s\u00e5 vanskelig for dem. S\u00e5 tenker jeg: Hva med dem som har den kj\u00e6rlighetstiltrekningen? Jeg er heterofil og har f\u00e5tt leve ut alle mine \u00f8nsker i livet mitt. Jeg har kone og jeg har barn som betyr enormt mye for meg, de gir meg sterkt innhold i livet. Vil du virkelig nekte andre \u00e5 f\u00e5 det samme, som har en annen legning? At det skal bli en s\u00e5 sterk samvittighetssak, det har undret meg og innimellom oppr\u00f8rt meg, sier 68-\u00e5ringen, og legger til:", "- N\u00e5r det er sagt, s\u00e5 er det min oppgave som biskop at alles samvittighet blir respektert og ivaretatt n\u00e5r den nye vigselsordningen blir etablert ut p\u00e5 vinteren en gang.", "LES OGS\u00c5: \u2013 Jesus passet alltid p\u00e5 de marginaliserte", "LES OGS\u00c5: N\u00e6rmere 20 prester i Nidaros sier nei til vigsel av likekj\u00f8nnede", "LES OGS\u00c5: Sto frem som transperson midt under kirkem\u00f8tedebatten", "Han runder 69 i februar og ser frem til \u00e5 bli pensjonist n\u00e5. Bispegjerningen er en livsstil. N\u00e5 skal familien, kona, de to barna, svigerbarna og barnebarna f\u00e5 mer tid. Til sommeren flytter han og Gunhild ut av bispeboligen og tilbake til huset p\u00e5 Dalg\u00e5rd p\u00e5 By\u00e5sen som de har leid ut de siste \u00e5tte \u00e5rene.", "Han sier han har f\u00f8lt en forpliktelse til \u00e5 l\u00f8fte opp tr\u00f8nderen og de som bor her. Han snakker om \u00e5 gi folk mestringsf\u00f8lelse. Vi er dyktige, flinke og vil mye i regionen, mener biskopen. Og samtidig litt reserverte. Med oppvekst og hele sitt voksenliv i Tr\u00f8ndelag mener han \u00e5 vite litt om dette.", "- Mens uttrykket p\u00e5 S\u00f8rlandet er \u00e5 kaste seg om halsen p\u00e5 hverandre, uttrykker tr\u00f8nderen det samme med et varmt h\u00e5ndtrykk. Vi har s\u00e5 mange omskrivninger her. Om du er glad i noen sier vi det ikke direkte, men viser det gjennom handlinger og omveier. Jeg kjenner igjen meg selv i det, selv om jeg har l\u00e6rt mye om \u00e5 bruke direkte spr\u00e5k gjennom jobben min, sier Singsaas, som vokste opp i Buvika og p\u00e5 Melhus.", "LES OGS\u00c5: - Nidarosdomen vil spille en stadig mer sentral rolle i Den norske kirke", "Denne desembermandagen er han invitert til offisiell \u00e5pning av et bofellesskap for enslige mindre\u00e5rige asyls\u00f8kere p\u00e5 Moholt. Singsaas har engasjert seg spesielt for denne gruppen.", "- Tenk hvordan de har hatt det p\u00e5 den farefulle veien over til Europa, og videre opp hit til Norge, sammen med voksne som de kanskje ikke hadde noen grunn til \u00e5 v\u00e6re trygge p\u00e5. Jeg er opptatt av at de blir tatt godt imot og f\u00e5r et trygt hjem, sier Singsaas.", "Han er kritisk til regjeringens flyktning- og asylpolitikk, og mener det fortsatt er det negative og problemene ved innvandring som frontes.", "- En tenker at det hadde v\u00e6rt best om de ikke hadde kommet, at vi er p\u00e5f\u00f8rt noe vi ikke \u00f8nsker. Men jeg mener det er veldig viktig n\u00e5 at vi ser at dette er fremtida v\u00e5r, med store folkebevegelser og forflytninger i verden. Folkevandringer har det bestandig v\u00e6rt, men vi har ikke merket det her. I Afrika og Asia har det bestandig v\u00e6rt store folkegrupper som har flyktet enten p\u00e5 grunn av klima eller krig. Vi kan ikke melde oss ut av verdenssamfunnet. Jeg skulle \u00f8nsket en helt annen m\u00e5te \u00e5 snakke om det her p\u00e5, at vi tar et ansvar. N\u00e5r det er sagt, s\u00e5 er det mye godt som skjer ogs\u00e5, sier Singsaas.", "LES OGS\u00c5: Domprost Ragnhild Jepsen er foresl\u00e5tt flest ganger", "En time etterp\u00e5 hilser han p\u00e5 de seks afghanske guttene som bor i bofellesskapet. Singsaas sp\u00f8ker og ler med den energiske gjengen. Dagens prekestol er p\u00e5 parketten, rett foran varmepumpa i det nyoppussede bolighuset.", "- Det er viktig at dette blir et sted hvor dere trives godt og kjenner at dere er verdifulle. Dere er seks nye mennesker som er kommet til oss og som er helt enest\u00e5ende. Det er ingen som er som dere. Dere er en gave til oss. Dere har med dere noe helt spesielt der dere kommer fra som dere vil gi til oss, og s\u00e5 skal vi gi det vi har til dere, sier Singsaas til guttene.", "LES OGS\u00c5 SINGSAAS' KRONIKK: Det \u00e5 bli b\u00e5ret av andres tro", "Mat: - Jeg er veldig glad i laks og tr\u00f8ndersodd. Det er kanskje ikke s\u00e5 spennende, men s\u00e5nn er det.", "Kultur: - Teaterstykket \u00abOscar og den rosa damen\u00bb med Ragnhild S\u00f8lvberg som jeg s\u00e5 i 2015 gjorde sterkt inntrykk. Fremf\u00f8ringen var fantastisk, men ogs\u00e5 budskapet hvor hun var den eneste som kunne f\u00f8re en samtale med alvorlig syke Oscar. Mens alle de andre voksne har angst for d\u00f8den og trekker seg unna t\u00f8r hun snakke om det vanskelige.", "Idrett: - Jeg f\u00f8lger veldig med Rosenborg og er p\u00e5 kamper innimellom. G\u00e5r det d\u00e5rlig sl\u00e5r jeg av, jeg blir s\u00e5 lei meg. S\u00e5nn er jeg en d\u00e5rlig supporter.", "Sted: - Oppdal st\u00e5r i en s\u00e6rstilling. Mamma var derfra og vi har et hus der. Fjellene er flotte, og jeg har mange gode minner fra barndommen der. Jeg trives ogs\u00e5 p\u00e5 R\u00f8ros.", "Hvilken annen tr\u00f8nder har imponert deg mest i \u00e5ret som har g\u00e5tt?\n- Arve Tellefsen. Jeg oppfatter ham som ekstremt seri\u00f8s i kunsten sin, samtidig som at han har bevart lekenheten. Han har fortsatt mye av barnet i seg. Dessuten har han hatt et tett samarbeid med Nidarosdomens guttekor som jeg er n\u00e6rt knyttet til.", "Vis fakta"]}, {"field": "category0", "value": "tema"}, {"field": "category1", "value": "tema|arets tronder"}, {"field": "contenthash", "value": "9baa21a2c99be5ed34632f2acc39aadedff5771c1bb7238c78918a75b57d8044"}, {"field": "createtime", "value": "2017-04-30T11:11:28.000Z"}, {"field": "description", "value": "Han f\u00f8ler en sterk forpliktelse b\u00e5de overfor tr\u00f8nderen og mannen fra Nazareth. Til sommeren blir Tor Singsaas pensjonist. Men f\u00f8r det kan han bli \u00c5rets tr\u00f8nder."}, {"field": "dominantimage", "value": "http://www.adressa.no/tema/arets_tronder/article13969937.ece/h1rw4y/ALTERNATES/w980-default/SingsaasHOVED.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b0266fa7a742577cadaac657500895a86cec93aa.jpg?595b76b5"}, {"field": "dominantthumbnaildimensions", "value": "300x169"}, {"field": "heading", "value": ["De minstes forsvarer -adressa.no", "Vigsel for homofile og lesbiske", "Indirekte tr\u00f8nder-kommunikasjon", "Kritisk til flyktningpolitikk", "- Dere er verdifulle"]}, {"field": "id", "value": "b0266fa7a742577cadaac657500895a86cec93aa"}, {"field": "keyword", "value": ["Tor Singsaas", "Nidarosdomen", "Asylbarna", "asyls\u00f8kere", "Flyktninger", "flyktningkrisen", "\u00e5rets tr\u00f8nder"]}, {"field": "keywords", "value": "Tor Singsaas,Nidarosdomen,Asylbarna,asyls\u00f8kere,Flyktninger,flyktningkrisen,\u00e5rets tr\u00f8nder"}, {"field": "kw-category", "value": ["arets tronder", "tema"]}, {"field": "kw-concept", "value": ["vigsel", "saken", "barn", "\u00e5ret", "tr\u00f8nder", "biskop", "kirke", "minstes forsvarer"]}, {"field": "kw-entity", "value": ["nidarosdomen", "oscar", "by\u00e5sen", "asylbarna", "dalg\u00e5rd", "\u00e5rets", "flyktninger", "guds", "afrika og asia", "jesus", "nidar\u00f8", "nidaros", "erkebispeg\u00e5rden", "kirkem\u00f8tet", "moholt", "ilen", "gunhild", "buvika", "tr\u00f8ndelag og nidaros", "rosenborg"]}, {"field": "kw-location", "value": ["melhus", "europa", "nazareth", "r\u00f8ros", "tr\u00f8ndelag", "s\u00f8rlandet", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["ragnhild s\u00f8lvberg", "ivar koteng", "arve tellefsen", "ragnhild jepsen", "tor singsaas"]}, {"field": "kw-taxonomy", "value": ["tema/arets tronder", "tema"]}, {"field": "og-image", "value": "http://www.adressa.no/tema/arets_tronder/article13969937.ece/h1rw4y/ALTERNATES/w980-default/SingsaasHOVED.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De minstes forsvarer"}, {"field": "og-type", "value": "article"}, {"field": "og-url", "value": "http://www.adressa.no/tema/arets_tronder/2016/12/23/De-minstes-forsvarer-13969939.ece"}, {"field": "pageclass", "value": ["article"]}, {"field": "publishtime", "value": "2016-12-23T04:49:52.000Z"}, {"field": "recs-articleid", "value": "13969939"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|arets tronder"}, {"field": "recs-publishtime", "value": "2016-12-23T04:49:52.000Z"}, {"field": "recs-rawtitle", "value": "De minstes forsvarer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/arets tronder", "tema"]}, {"field": "teaser", "value": "Han f\u00f8ler en sterk forpliktelse b\u00e5de overfor tr\u00f8nderen og mannen fra Nazareth. Til sommeren blir Tor Singsaas pensjonist. Men f\u00f8r det kan han bli \u00c5rets tr\u00f8nder."}, {"field": "thumbnail", "value": "http://content-thumbnail.cxpublic.com/content/thumbnail200x150/b0266fa7a742577cadaac657500895a86cec93aa.jpg?595b76b5"}, {"field": "thumbnailfullheightdimensions", "value": "200x2980"}, {"field": "timestamp", "value": "2017-07-04T11:06:29.000Z"}, {"field": "title", "value": "De minstes forsvarer"}, {"field": "url", "value": "http://www.adressa.no/tema/arets_tronder/2016/12/23/De-minstes-forsvarer-13969939.ece"}, {"field": "urlhash", "value": "b0266fa7a742577cadaac657500895a86cec93aa"}], "score": 0.63371915, "siteId": "9222270286501375973", "id": "b0266fa7a742577cadaac657500895a86cec93aa"}

