{"fields": [{"field": "modifiedtime", "type": "time", "value": "2013-05-31T14:30:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["terje eidsv\u00e5g", "kulturkommentator"]}, {"field": "body", "value": ["Saken oppdateres.", "Med unntak av vekst i st\u00f8tten til produksjon av norsk spillefilm p\u00e5 2000-tallet og en virkningsfull, men skandal\u00f8st sen etablering av norsk filmskole i 1997, har ikke nasjonen mye \u00e5 sl\u00e5 seg p\u00e5 brystet for n\u00e5r det gjelder kulturpolitikk og film. Tvert imot, har film og kino gjennom 100 \u00e5r i Norge v\u00e6rt sett som en lavere form for underholdning, en kulturpolitisk melkeku for mer h\u00f8yverdig kultur, som teater og bildekunst.", "Tirsdag er det landsm\u00f8te i Film & Kino , en bransjeorganisasjon for norske kinoer og videobransjen. P\u00e5 grunn av drastisk nedgang i inntektsstr\u00f8mmen som finansierer mye av organisasjonen, ligger det an til dramatiske kutt p\u00e5 flere omr\u00e5der. St\u00f8tten for drift av cinematek utenfor Oslo faller bort fra 2014. Cinemateket i Stavanger er alt nedlagt. St\u00f8tten til norske filmfestivaler halveres. St\u00f8tte til import av kvalitetsfilm og barnefilm p\u00e5 kino og dvd kuttes kraftig. For \u00e5 nevne noe.", "I st\u00f8rre grad enn de fleste kulturuttrykk lever filmen i spennet mellom kommers, kultur og kunst. Det har gjort at norske politikere gjennom 100 \u00e5r gjerne har fraskrevet seg ansvar for kulturpolitikk p\u00e5 feltet. Midlene til filmformidling har kommet fra avgift av salg av video- og dvd. Synkende dvd-salg og mer elektronisk distribusjon, har gitt kraftig fall i inntektene til Film & Kino, fra 95 millioner kroner i 2007 til prognose p\u00e5 52 millioner neste \u00e5r.", "Enn om st\u00f8tten til norske symfoniorkestre hadde v\u00e6rt avhengig av cd-salg? S\u00e5 langt ser det ikke ut som om kulturdepartementet er innstilt p\u00e5 \u00e5 ta kulturpolitisk ansvar for \u00e5 tilpasse politikken p\u00e5 omr\u00e5det. Statssekret\u00e6r Mina Gerhardsen har uttalt at det ikke n\u00f8dvendigvis trengs Cinematek for \u00e5 formidle filmarv i en digital tid, at bortfall i midler til formidling av filmkultur neppe vil bli kompensert.", "Dermed er vi tilbake til der norske politikere var i filmens barndom. I sin bok \u00abDet store tivoli\u00bb(1967) skriver Sigurd Evensmo om hvordan inntektene fra kino i Norge i mye mindre grad enn i nabolandene ble brukt til \u00e5 bygge en filmnasjon og en filmkultur. I stedet gikk mye av pengene til kommunene som eide kinoene. I 1921 ble det til og med innf\u00f8rt en s\u00e5kalt \u00abluksusskatt\u00bb p\u00e5 kinobilletter, direkte til staten. Den ga ca. 15 millioner kroner i inntekter i perioden 1920\u201330.", "Da kino og film var den st\u00f8rste folkeforlystelsen her til lands, ble inntektene brukt til blant annet \u00e5 finansiere teater, Munch-museet og Vigelandsparken. Da kulturbyr\u00e5d for Venstre i Oslo, Hallstein Bjercke nylig tok til orde for \u00e5 selge byens kino for bl.a. \u00e5 finansiere et nytt Munch-museum, var han neppe klar over hvordan han sluttet en m\u00f8rk sirkel i norske politikeres manglende evne og vilje til \u00e5 se p\u00e5 film og kino som kultur.", "I anledning 100-\u00e5rsjubileet til norsk film, k\u00e5ret tidsskriftet Rushprint tidens beste norske filmer i 2011. \u00c5ttendeplassen p\u00e5 lista gikk til Arne Skouens kanskje beste film, \u00abKalde Spor\u00bb.(1962) Den er det i dag ikke mulig \u00e5 kj\u00f8pe p\u00e5 dvd i Norge. Derimot er en britisk krimserie med samme tittel bredt tilgjengelig. Filmen kan lastes ned fra Filmarkivet for 39 kroner, men den gj\u00f8r seg sant \u00e5 si d\u00e5rlig p\u00e5 pc-skjermen.", "En nyere norsk klassiker, Bent Hamers gjennombruddsfilm \u00abEggs\u00bb fra 1995 er verken tilgjengelig digitalt eller p\u00e5 dvd. Er det mulig \u00e5 tenke seg at hovedverk av landets st\u00f8rste forfattere ikke er mulig \u00e5 kj\u00f8pe eller l\u00e5ne for publikum? S\u00e5nn er det med film i Norge. Fra neste uke av tyder alt p\u00e5 at det kommer til \u00e5 bli mye verre. Bak festtalene om \u00e5 bli en filmnasjon, er det skremmende liten forst\u00e5else for \u00e5 utvikle filmkultur.", "terje.eidsvaag@adresseavisen.no"]}, {"field": "category0", "value": "kultur"}, {"field": "contenthash", "value": "3895337e4c150ab36a7aaa7b6276bc9f9c3faab8977a757be0e932fcc67e3ccc"}, {"field": "createtime", "value": "2016-03-14T09:58:17.000Z"}, {"field": "description", "value": "Det er dessverre en norsk tradisjon at filmkultur er mindre verdt enn annen kultur."}, {"field": "dominantimage", "value": "http://www.adressa.no/kultur/article7663897.ece/ALTERNATES/w980-default/Kalde%20spor2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2403f90be96ff895343ff9985978a577b9535e7d.jpg?5964b8e8"}, {"field": "dominantthumbnaildimensions", "value": "300x169"}, {"field": "heading", "value": "Norsk filmkultur i fare -adressa.no"}, {"field": "id", "value": "2403f90be96ff895343ff9985978a577b9535e7d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["norske politikere", "film", "norsk", "kino"]}, {"field": "kw-entity", "value": ["eggs", "rushprint", "filmarkivet", "vigelandsparken", "kalde spor", "film", "munch", "kino", "cinematek", "venstre"]}, {"field": "kw-location", "value": ["stavanger", "norge", "oslo"]}, {"field": "kw-pageclass", "value": "article"}, {"field": "kw-person", "value": ["sigurd evensmo", "mina gerhardsen", "hallstein bjercke", "arne skouens", "bent hamers"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article7663897.ece/ALTERNATES/w980-default/Kalde%20spor2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norsk filmkultur i fare"}, {"field": "og-type", "value": "article"}, {"field": "og-url", "value": "http://www.adressa.no/kultur/article7663907.ece"}, {"field": "pageclass", "value": ["article"]}, {"field": "publishtime", "value": "2013-05-31T08:59:18.000Z"}, {"field": "recs-articleid", "value": "7663907"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-05-31T08:59:18.000Z"}, {"field": "recs-rawtitle", "value": "Norsk filmkultur i fare -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er dessverre en norsk tradisjon at filmkultur er mindre verdt enn annen kultur."}, {"field": "thumbnail", "value": "http://content-thumbnail.cxpublic.com/content/thumbnail200x150/2403f90be96ff895343ff9985978a577b9535e7d.jpg?5964b8e8"}, {"field": "thumbnailfullheightdimensions", "value": "200x1118"}, {"field": "timestamp", "value": "2017-07-11T11:39:20.000Z"}, {"field": "title", "value": "Norsk filmkultur i fare"}, {"field": "url", "value": "http://www.adressa.no/kultur/article7663907.ece"}, {"field": "urlhash", "value": "2403f90be96ff895343ff9985978a577b9535e7d"}], "score": 1.125523, "siteId": "9222270286501375973", "id": "2403f90be96ff895343ff9985978a577b9535e7d"}

