{"fields": [{"field": "modifiedtime", "type": "time", "value": "2016-12-11T09:33:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trening", "Frokost", "Marit Bj\u00f8rgen", "Petter Northug", "Ole Einar Bj\u00f8rndalen", "Kropp", "N\u00e6ringsmiddelindustrien"]}, {"field": "author", "value": "anders minge"}, {"field": "body", "value": ["Saken oppdateres.", "Haugen har i \u00e5revis laget maten til flere av v\u00e5re beste idrettsut\u00f8vere. For fem \u00e5r siden ble 56-\u00e5ringen hentet til Molde fotballklubb. Haugen merket fort stor forskjell mellom vinteridrettsut\u00f8verne og fotballspillerne.", "- Jeg tror ikke spillerne skj\u00f8nte hvor viktig mat er for \u00e5 prestere best i trening og kamp. Enkelte av dem, spesielt de yngre, fikk en aha-opplevelse, sier Torbj\u00f8rg Haugen, som kommer fra Sirdal i Vest-Agder.", "Det var ikke uvanlig at de yngre spillerne drakk cola og spiste en skolebolle for \u00e5 stille den verste sulten mellom skole og trening. Mat som ikke egner seg til \u00e5 prestere mye og lenge.", "I hennes kosthold finnes ingen hokuspokus eller dietter.\nMaten hun gir idrettsut\u00f8vere er tuftet p\u00e5 sunn, norsk tradisjonsmat, med en \u00f8rliten vri. Kj\u00f8tt av alle slag, fisk og mye gr\u00f8nnsaker danner grunnlaget. I tillegg serverer hun ris, pasta eller poteter til nesten hver middag.", "Spis mer av dette: Gr\u00f8nnsaker.\nFrukt.\nB\u00e6r.\nFisk og fiskeprodukter. Spis mindre av dette: R\u00f8dt kj\u00f8tt og kj\u00f8ttprodukter.\nSalt og matvarer med mye salt.\nSukker, brus, saft og godteri. Velg disse matvarene: Grove kornprodukter i stedet for fine.\nOlje og myk margarin i stedet for sm\u00f8r.\nMagre meieriprodukter i stedet for fete.\nVann i stedet for saft og brus.", "Vis fakta", "N\u00e5r Molde spiller kamp, bygger hun opp uken slik at ut\u00f8verne stadig f\u00e5r mer karbohydrater jo n\u00e6rmere kampdagen er. Dagen i forkant spiser ofte spillerne en solid lasagne med salat og br\u00f8d.", "Kampdagen starter med havregr\u00f8t til frokost, mens lunsj kan v\u00e6re br\u00f8d, omelett, litt pasta og en lett saus til. Tre og en halv time f\u00f8r kampstart spiser de kylling, ris og pasta, en tomatsaus med kj\u00f8tt, salat og br\u00f8d. For best restitusjon spiser laget rundt 30 minutter etter at kampen eller treningen er over; gjerne hamburger eller pizzasnurrer.", "\u2013 Jeg legger vekt p\u00e5 \u00e5 f\u00e5 i dem sunn mat, rik p\u00e5 karbohydrater, proteiner og sunt fett. Dessuten er variasjon viktig, slik at ut\u00f8verne ikke blir matlei.", "Nylig ga hun ut kokeboken \"Tantes energimat\" med forslag til hva aktive mennesker kan spise til frokost, lunsj, middag, under konkurranse, etter konkurranse og som kosemat.", "Slik gj\u00f8r Torbj\u00f8rg Haugens toppidrettsut\u00f8vere:", "Hopp ikke over dagens viktigste m\u00e5ltid, frokosten.", "Spis alle typer gr\u00f8nnsaker. Da f\u00e5r du i deg varierte mengder mineraler, vitaminer og antioksidanter.", "Spis frisk frukt hver dag.", "Drikk nok - ikke bli dehydrert.", "Innta varierte fettsyrer fra animalsk fett til plantebaserte fettkilder. Finnes i fisk, avokado og n\u00f8tter.", "Spis proteinrik mat til hvert m\u00e5ltid.", "Reduser antall m\u00e5ltider du ikke spiser hjemme.", "Skriv gjerne treningsdagbok, tilpass matinntaket deretter.", "Spis ofte. Gjerne to til tre hovedm\u00e5ltider og ett til to mellomm\u00e5ltider. Ikke g\u00e5 lengre enn tre-fire timer mellom hvert m\u00e5ltid.", "For best restitusjon, spis et lett m\u00e5ltid rundt 30 minutter etter at treningen er over.", "\u2013 Hvor streng b\u00f8r man v\u00e6re?", "\u2013 Det er lov \u00e5 kose seg med en pizza eller kaker og snop - bare ikke hver dag.", "Merete Hagen Helland, f\u00f8rsteamanuensis i mat og helse ved Universitetet i Stavanger, er i full gang med et forskningsprosjekt hvor hun gir utrente, overvektige personer kostholdsveiledning og organisert trening.", "En tilsvarende gruppe tilbys kun trening. M\u00e5let er \u00e5 se hva som fungerer best, og hva som er optimalt for \u00e5 f\u00e5 et sunnere og aktivt liv, med redusert vekt.", "Saken fortsetter under bildet:", "\u2013 Det viktigste er at utrente, overvektige ikke begynner p\u00e5 en lavkalori-diett. Vekten raser riktignok nedover, men de aller f\u00e6rreste klarer \u00e5 holde den nye vekten over tid, sier hun.", "For overvektige som \u00f8nsker \u00e5 spise sunt, samtidig som de trener, er l\u00f8sningen \u00e5 redusere inntaket av kalorier, men ikke s\u00e5 mye at du ikke har energi til \u00e5 gjennomf\u00f8re treningen.", "Helland har observert at forskningsprosjektets deltakere i utgangspunktet spiser rimelig sunt, men at porsjonene er for store. Kosemat, som chips vin og \u00f8l er nok det som ofte er vanskelig \u00e5 redusere.", "- Folk spiser for mye og for sjeldent og har ofte f\u00f8rste m\u00e5ltid sent p\u00e5 dagen. Mindre, hyppigere m\u00e5ltider er fornuftig for \u00e5 opprettholde forbrenningen. Lang tid mellom m\u00e5ltidene f\u00f8rer ofte til stor sult, som igjen resulterer i overspising.", "\u2013 Hvordan spise mindre, men nok?", "\u2013 Tygger du maten godt vil du i l\u00f8pet av m\u00e5ltidet oppleve en metthetsf\u00f8lelse, noe du ikke rekker dersom du hiver i deg maten.", "Et annet triks er \u00e5 bruke mindre tallerkener enn de klassiske, store middagstallerkene.", "Hagen Helland foresl\u00e5r ogs\u00e5 \u00e5 krydre maten med sterkt krydder, som chili, noe som f\u00f8rer til at du \u00f8ker forbrenningen.", "\u2013 S\u00f8vn er ogs\u00e5 undervurdert. Sover du lite eller stresser mye, \u00f8ker sjansen for at du legger p\u00e5 deg, sier hun.", "Aktive mosjonister b\u00f8r spise nok, variert og regelmessig - helst hver tredje-fjerde time, anbefaler forsker.", "\u2013 Jeg anbefaler \u00e5 ha et avslappet forhold til kosthold, men samtidig v\u00e6re s\u00e5pass bevisst at man planlegger maten p\u00e5 lik linje med treningen. Man kan ikke spise seg til gode resultater, men man kan \u00f8delegge mye god trening med et d\u00e5rlig kosthold, sier Monica Klungland Torstveit.", "Hun er \u00f8rsteamanuensis ved Institutt for folkehelse, idrett og ern\u00e6ring ved Universitet i Agder.", "Torstveit legger vekt p\u00e5 \u00e5 spise variert, som betyr \u00e5 innta daglig mat og drikke fra disse matvaregruppene:", "Br\u00f8d- og kornvarer.", "Poteter, ris og pasta.", "Gr\u00f8nnsaker.", "Frukt og b\u00e6r.", "Fisk, fj\u00e6rfe, kj\u00f8tt og egg.", "Melk, yoghurt og ost.", "Matfett.", "I tillegg er det fornuftig \u00e5 ta tran eller omega-3 med vitamin D.", "\u2013 Hvilken mat b\u00f8r vi spise f\u00f8r trening og i konkurranser?", "\u2013 F\u00f8rst og fremst anbefaler jeg at mosjonistene er uthvilte og ikke g\u00e5r p\u00e5 trening sultne eller t\u00f8rste. Tenk ogs\u00e5 at mat som inneholder mye fett, proteiner og fiber har lengre ford\u00f8yelsestid og b\u00f8r unng\u00e5s rett f\u00f8r trening.", "Saken fortsetter under bildet:", "Klungland Torstveit anbefaler \u00e5 spise to til tre timer i forkant av treningen. Mest karbohydrater, men ogs\u00e5 noe protein.", "Gode eksempler er:", "Grove br\u00f8dskiver med proteinrikt p\u00e5legg, pluss ett glass melk eller juice.", "Kornblanding med melk og frukt.", "Havregr\u00f8t med melk og fruktjuice.", "Middag, men det avhenger av n\u00e5r p\u00e5 dagen trenings\u00f8kten gjennomf\u00f8res.", "Husk \u00e5 drikke nok, men ikke overdriv.", "Er man litt sulten eller planlegger en ekstra lang trenings\u00f8kt, anbefaler hun \u00e5 spise og drikke et lite m\u00e5ltid 45-60 minutter f\u00f8r \u00f8kten.", "Det kan v\u00e6re:", "Fruktsalat med yoghurt.", "Fruktsmoothie eller drikkeyoghurt.", "Frukt eller fruktjuice.", "Br\u00f8dskive eller knekkebr\u00f8d (ikke for grovt) med for eksempel banan, syltet\u00f8y eller ost.", "N\u00e6ring underveis i treningen avhenger av aktivitet og lengde. Varer treningen inntil \u00e9n time trenger du ikke mer enn vann.\nTrener du lengre, vil inntak av for eksempel sportsdrikke gi mindre reduksjon i prestasjonsevnen enn hva vann gj\u00f8r.", "Sportsdrikke gir i tillegg til v\u00e6ske, blant annet karbohydrater.", "Ved langvarige, krevende utholdenhetskonkurranser b\u00f8r man i tillegg vurdere \u00e5 spise mat.\nEksempler er: Energibar, energigel, banan, rosiner eller loff med syltet\u00f8y.", "P\u00e5 utallige treningssamlinger og konkurranser - som OL og Tour de Ski - har Torbj\u00f8rg servert ut\u00f8verne denne maten:", "Frokost: Havregr\u00f8t til fire personer.", "Ingredienser:\n2 kopper vann\n4 kopper melk", "2 kopper lettkokt havregryn\n1 liten ts. salt\n1 ts. vaniljesukker\nSlik gj\u00f8r du:\nHa alt i en gryte og la koke i 10-12 minutter.", "Husk \u00e5 r\u00f8re godt rundt.", "Lunsj: Stekt ris med svineknoke eller skinke til to personer.\nIngredienser:", "1 r\u00f8dl\u00f8k", "2 gulrot\n1 brokkoli", "2 dl. ris", "1/4 svineknoke eller noen skinkebiter\nolje", "2 egg\nSlik gj\u00f8r du:\nHakk gulrot og r\u00f8dl\u00f8k i sm\u00e5 biter og del opp brokkolien.", "Stek gr\u00f8nnsakene i litt olje, tilsett ris og kj\u00f8tt.\nSl\u00e5 over to sammenvispede egg.", "Middag: Kyllingfilet med n\u00f8tter og rasp til fire personer.\nIngredienser:", "4 stk. kyllingfilet\n50 g. br\u00f8drasp", "50 g. usaltet n\u00f8tteblanding", "2 egg", "Salt og pepper\nOlje\nSlik gj\u00f8r du:\nBank kyllingfiletene flate.", "Hakk n\u00f8ttene.", "Visp sammen eggene, og bland sammen med n\u00f8tter og br\u00f8drasp.", "Str\u00f8 salt og pepper over kyllingfiletene, vend dem deretter i egg- og n\u00f8tteblandingen.\nHa litt olje i stekepannen.", "Hold god varme.\nStek kyllingen gyllenbrun.\nServeres med salat og gjerne fullkornsris eller pasta.", "Etter trening: Arme riddere.", "Ingredienser:", "6 egg\n2 sm\u00e5 ss. sukker\n4 dl. melk\n1 br\u00f8d", "Margarin til steking\nSlik gj\u00f8r du:", "Egg, sukker og melk r\u00f8res godt sammen.", "Skj\u00e6r br\u00f8d i skiver og vend skivene i blandingen.", "Stek i panne p\u00e5 middels varme i litt margarin.", "Serveres med syltet\u00f8y."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "d1e2426dfab06c5c8dd44e7a9e08a615534574f672f8f29e9002b09ab480ef75"}, {"field": "createtime", "value": "2016-12-11T10:20:37.000Z"}, {"field": "description", "value": "Torbj\u00f8rg Haugen vet hva Ole Einar Bj\u00f8rndalen, Marit Bj\u00f8rgen og Petter Northug spiser for \u00e5 prestere best. Her er hennes r\u00e5d til deg."}, {"field": "heading", "value": ["Slik koker du deg sprekere -adressa.no", "Karbohydrater gir energi", "Dropp dietter", "F\u00e6rre kalorier", "Mat er kroppens drivstoff", "Mat f\u00f8r trening", "Langtur", "Torbj\u00f8rgs oppskrifter"]}, {"field": "id", "value": "994d25fcc9bd8862253da2f1bf7cc1aaa01e77dc"}, {"field": "keyword", "value": ["Trening", "Frokost", "Marit Bj\u00f8rgen", "Petter Northug", "Ole Einar Bj\u00f8rndalen", "Kropp", "N\u00e6ringsmiddelindustrien"]}, {"field": "keywords", "value": "Trening,Frokost,Marit Bj\u00f8rgen,Petter Northug,Ole Einar Bj\u00f8rndalen,Kropp,N\u00e6ringsmiddelindustrien"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["prestere best", "mat", "spis", "best restitusjon", "legger vekt", "trener"]}, {"field": "kw-entity", "value": ["universitetet", "institutt", "tour de ski", "marit bj\u00f8rgen og petter northug", "universitet"]}, {"field": "kw-location", "value": ["sirdal", "stavanger", "vest-agder", "agder", "molde"]}, {"field": "kw-pageclass", "value": "article"}, {"field": "kw-person", "value": ["torbj\u00f8rg haugen", "hagen helland", "monica klungland torstveit", "ole einar bj\u00f8rndalen", "petter northug", "marit bj\u00f8rgen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/48cbfb80-1827-467b-a114-e63f9d30400c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik koker du deg sprekere"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Slik-koker-du-deg-sprekere-227054b.html"}, {"field": "pageclass", "value": ["article"]}, {"field": "publishtime", "value": "2016-12-11T09:33:05.000Z"}, {"field": "recs-articleid", "value": "227054"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-12-11T09:33:05.000Z"}, {"field": "recs-rawtitle", "value": "Slik koker du deg sprekere -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Torbj\u00f8rg Haugen vet hva Ole Einar Bj\u00f8rndalen, Marit Bj\u00f8rgen og Petter Northug spiser for \u00e5 prestere best. Her er hennes r\u00e5d til deg."}, {"field": "thumbnail", "value": "http://content-thumbnail.cxpublic.com/content/thumbnail200x150/994d25fcc9bd8862253da2f1bf7cc1aaa01e77dc.jpg?596a8d8f"}, {"field": "thumbnailfullheightdimensions", "value": "200x2475"}, {"field": "timestamp", "value": "2017-07-15T21:47:59.000Z"}, {"field": "title", "value": "Slik koker du deg sprekere"}, {"field": "url", "value": "http://www.adressa.no/100Sport/sprek/Slik-koker-du-deg-sprekere-227054b.html"}, {"field": "urlhash", "value": "994d25fcc9bd8862253da2f1bf7cc1aaa01e77dc"}], "score": 0.40043962, "siteId": "9222270286501375973", "id": "994d25fcc9bd8862253da2f1bf7cc1aaa01e77dc"}

