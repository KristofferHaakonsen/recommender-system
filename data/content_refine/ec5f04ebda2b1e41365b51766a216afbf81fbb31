{"fields": [{"field": "modifiedtime", "type": "time", "value": "2015-02-10T10:15:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingvill bryn ramb\u00f8l"}, {"field": "body", "value": ["Saken oppdateres.", "Klokken er syv om kvelden og middagen st\u00e5r p\u00e5 bordet hjemme hos familien Vivaldi/Huuse p\u00e5 Bekkelagsh\u00f8gda i Oslo. Alba er sist inn d\u00f8ren. Hun kommer rett fra trening i rekruttgruppen til cheerleadinglaget Viqueens.", "Der var det prinsessetema i dag, og fjorten\u00e5ringen vrenger raskt av seg den rosa ballettdrakten, tar en kjapp dusj og trekker i sivil. Om en time er det fiolinundervisning.", "Familien har fem medlemmer. De driver med ti ulike fritidsaktiviteter.  Alba g\u00e5r p\u00e5 cheerleading og kor, og spiller fiolin i et strykeorkester. Magnus (12) og In\u00e9s (10) spiller fotball og g\u00e5r langrenn.", "In\u00e9s g\u00e5r ogs\u00e5 p\u00e5 helsestudiotrening for barn en dag i uken. Mor Pilar Martin Vivaldi g\u00e5r p\u00e5 fekting en kveld i uken, sv\u00f8mmer og sykler. Far Thor Ingvar Huuse l\u00f8per og er trener for datterens skigruppe. Hver kveld, fra mandag til torsdag, skal minst to av familiens medlemmer ut av huset p\u00e5 et eller annet. Stress?", "- Nei, hvis man synes det blir stress kan man ikke la barna ha s\u00e5 mange aktiviteter, sier mamma Pilar. B\u00e5de hun og ektemannen er i full jobb.", "- V\u00e5re barn g\u00e5r eller sykler stort sett til og fra p\u00e5 egen h\u00e5nd, og de m\u00e5 selv passe p\u00e5 \u00e5 gj\u00f8re seg klare i tide. Det var nok litt mer stress for oss voksne f\u00f8r, da barna var mindre og m\u00e5tte kj\u00f8res og hentes overalt.", "Magnus synes ikke det er noe stress \u00e5 trene tre dager pr. uke. Nesten alle guttene i klassen g\u00e5r p\u00e5 fotball og ski, s\u00e5 det \u00e5 trene er samtidig \u00e5 v\u00e6re sammen med kamerater. Slik er det for In\u00e9s ogs\u00e5.", "- Jeg liker \u00e5 l\u00f8pe og drive med ball, og jeg liker \u00e5 v\u00e6re sammen med venninner. Ogs\u00e5 er det s\u00e5 deilig \u00e5 slappe av etter trening, n\u00e5r man kommer hjem!", "- Onsdagene er litt slitsomme, innr\u00f8mmer Alba.", "- Da m\u00e5 jeg rekke \u00e5 spise, skifte og dusje mellom trening og fiolin\u00f8velsen. Men hun passer p\u00e5 \u00e5 samle opp lekser til de kveldene hun ikke har faste aktiviteter, og slik g\u00e5r timeplanen opp likevel.", "At skolebarna er aktiv p\u00e5 kveldstid, g\u00e5r ikke utover skoleprestasjonene. Ikke hjemme hos Alba, Magnus og Inez, og ikke hos den norske gjennomsnittseleven. Faktisk er det slik at elever som er aktive i idrett har bedre karakterer enn de som ikke er det.", "En analyse basert p\u00e5 NOVAs Ung i Norge-unders\u00f8kelse fra 2010 viste at de ungdommene som trente i idrettslag flere dager i uken ogs\u00e5 hadde h\u00f8yest skolemotivasjon og de beste karakterene. Det var ikke noen slik sammenheng for ungdommer som trente p\u00e5 helsestudio eller drev som trener for seg selv. Det er alts\u00e5 lagsporten som kaprer \u2013 eller skaper \u2013 skolevinnerne.", "- Det er jo noen fellestrekk mellom skolen og idretten; du skal m\u00f8te opp til faste tider og gj\u00f8re som l\u00e6reren eller treneren sier, du m\u00e5 \u00f8ve for \u00e5 bli bedre og blir m\u00e5lt p\u00e5 resultater, sier \u00c5se Strandbu.", "Hun er forsker ved Norges idrettsh\u00f8gskole og holder p\u00e5 med et prosjekt som heter L\u00e6ring p\u00e5 tvers. En gruppe forskere f\u00f8lger elever i fire skoleklasser gjennom ungdomsskolen og kartlegger skoleprestasjoner, idrettsaktivitet og bruk av teknologi og spill. M\u00e5let er \u00e5 finne ut om det finnes noen fellestrekk mellom l\u00e6ring p\u00e5 de ulike arenaene, og \u00f8ke motivasjonen hos elevene i ungdomsskolen.", "Fallende motivasjon  er et problem ogs\u00e5 i idretten n\u00e5r ungdommene n\u00e5r 14-15-\u00e5rsalderen. Medlemstallene i Norges Idrettsforbund \u00f8ker blant dem under 12 \u00e5r, men i l\u00f8pet av ten\u00e5rene er det mange som faller fra. Mens nesten 60 prosent av ungdommene er aktive i et idrettslag ved inngangen til ten\u00e5rene, er bare rundt 30 prosent av 16-17-\u00e5ringene det.", "Og det er alts\u00e5 ikke slik at de ungdommene som slutter i idretten, gj\u00f8r det fordi de \u00f8nsker \u00e5 satse p\u00e5 skolen i stedet.", "- Resultatene er ikke klare enn\u00e5, men vi ser en tendens til at de som  fortsetter \u00e5 v\u00e6re aktive i idretten f\u00e5r litt bedre karakterer enn de som ikke er det. De ungdommene som synes det er vanskelig \u00e5 forplikte seg til faste tider og f\u00f8lge krav og rutiner, kan falle litt igjennom b\u00e5de i idretten og skolen, sier Strandbu.", "- Men sammenhengen er ikke sterk, og m\u00e5 ikke overdrives. Det er ogs\u00e5 mange unge som sliter p\u00e5 skolen, men som samtidig har glede av idretten, understreker Strandbu.", "Struktur og disiplin er stikkordene. De ungdommene som klarer \u00e5 fylle kravene som stilles til dem av samfunnet rundt, enten det er i idrettslaget eller p\u00e5 skolen, er de som lykkes. Struktur er stikkord og overlevelsesmekanisme hjemme hos familien p\u00e5 Bekkelagsh\u00f8gda ogs\u00e5.", "Der henger det et stort excelark i entreen, med oversikt over alle ukens gj\u00f8rem\u00e5l og aktiviteter. Trening, lekser og husarbeid er lagt inn til faste tider, med hver sin fargekode. Her trenger ingen \u00e5 v\u00e6re i tvil om hva de skal gj\u00f8re! Skjemaet er fint \u00e5 ha, synes Magnus.", "- Det hjelper oss \u00e5 se n\u00e5r vi har tid til \u00e5 putte inn andre ting. Er det et ledig hull kan vi v\u00e6re med en venn hjem, for eksempel.", "B\u00e5de han og s\u00f8strene vasker sine egne kl\u00e6r og har faste plikter i huset. Til tross for at mange av dagens timer er satt av til nyttige ting, synes barna de har nok tid til \u00e5 v\u00e6re sammen med venner og slappe av. De ansl\u00e5r at de har mellom en og to timer skjermtid hver dag. Alba liker ogs\u00e5 \u00e5 bake og se matprogrammer p\u00e5 TV, og In\u00e9s liker \u00e5 g\u00e5 p\u00e5 shopping med venninner. Det er ikke noe problem \u00e5 f\u00e5 tid til slike ting, selv om de har mange faste aktiviteter, sier de.", "For foreldrene er skjemaet i entreen en n\u00f8dvendig huskeliste, men det er ogs\u00e5 en del av oppdragelsen.", "- Det er en m\u00e5te \u00e5 gj\u00f8re barna mer bevisste p\u00e5 tidsbruken sin. De l\u00e6rer \u00e5 gj\u00f8re seg klar p\u00e5 forh\u00e5nd n\u00e5r de skal noe og \u00e5 sette av tid til plikter og rutiner. Det gir dem ogs\u00e5 en id\u00e9 om hva de faktisk kan f\u00e5 til hvis de ikke kaster bort tiden sin. Noe av det viktigste med faste aktiviteter er jo at det l\u00e6rer barna \u00e5 bruke all den fritiden de har p\u00e5 noe fornuftig. Jeg synes det er viktig at barna har sunne aktiviteter fordi det er bra for dem \u2013 ikke for at de skal konkurrere og v\u00e6re best, sier trebarnsmoren som er oppvokst i Spania.", "- Her i Norge er det litt for mye fokus p\u00e5 konkurranse, synes hun.", "Pappa Thor Ingvar Huuse er enig. Selv om han er trener for datterens skigruppe, er det aktiviteten og ikke konkurransen som er viktigst, mener han.", "- Jeg bruker ikke fredagskvelden p\u00e5 \u00e5 st\u00e5 og preppe ski for at de skal spare et par tiendedeler i l\u00f8rdagens renn. Da ser jeg heller en film!", "Noe av det som overrasket forskerne bak prosjektet L\u00e6ring p\u00e5 tvers, er hvor mye tid og energi foreldre investerer i ungdommene fritidsaktiviteter.", "- Veldig mange familier, ogs\u00e5 der hvor barna ikke satser p\u00e5 idrett p\u00e5 veldig h\u00f8yt niv\u00e5, lar familielivet bli organisert rundt idrettsaktivitetene til barna, sier Ingrid Smette.", "Hun er forsker ved NOVA og har intervjuet foreldrene til ungdommene i L\u00e6ring p\u00e5 tvers-prosjektet.", "- Jeg m\u00e5 av og til sperre \u00f8ynene opp n\u00e5r jeg ser hvor mye tid og engasjement idretten krever av b\u00e5de barn og foreldre. Da kan man f\u00e5 et skille mellom de familiene som har ressurser til \u00e5 stille opp, og de som ikke har det.", "- Betyr det at aktive barn og et hektisk familieliv er blitt et slags statussymbol i Norge i dag?", "- Vi ser at mange foreldre snakker veldig positivt om sitt travle familieliv, med kj\u00f8ring og henting og deltagelse b\u00e5de p\u00e5 treninger og kamper, sier Smette.", "- Det \u00e5 vise at man er en aktiv familie er viktig, ikke n\u00f8dvendigvis for statusens skyld, men fordi det \u00e5 v\u00e6re engasjert i barnets fritidsaktiviteter er en viktig del av dagens foreldreideal. Det ligger i forventningene til dagens foreldrerolle at de voksne skal v\u00e6re engasjert i barnets hverdag og f\u00f8lge barnet initiativ.", "- Hvis idretten er en s\u00e5 viktig ingrediens i det som anses som et vellykket familieliv, hva da med dem som ikke driver med sport?", "- Det er nok noen av dem som ikke deltar i organiserte aktiviteter som opplever seg selv som litt sosialt isolerte, sier Smette.", "- Men det finnes ogs\u00e5 alternative foreldrestemmer som bevisst har valgt vekk fritidsaktiviteter for \u00e5 gi barna mer tid, eller som synes det er godt n\u00e5r barna slutter i idretten og de f\u00e5r tilbake det rolige familielivet. Det viser jo bare hvor stor plass idretten tar.", "P\u00e5 Bekkelagsh\u00f8gda i Oslo, der Alba, Magnus og In\u00e9s bor, er det helt vanlig at barna har to fritidsaktiviteter hver. Her handler nok statusen mer om utstyret enn om antall aktiviteter, tror Pilar.", "- Hvis barna skal holde p\u00e5 med flere aktiviteter er man jo n\u00f8dt til \u00e5 bremse litt p\u00e5 utstyrsgaloppen. Det er ogs\u00e5 litt forskjell p\u00e5 hvilke aktiviteter som gir status, tror Thor Ingvar.", "- Mitt inntrykk er at det er viktig \u00e5 vise at man er en sporty familie, og da \u00abteller\u00bb nok idrett litt mer enn kulturelle aktiviteter, for eksempe l. For v\u00e5r del er det viktigste at vi alle sammen f\u00e5r v\u00e6rt i aktivitet med noe vi liker. Jeg merker det godt p\u00e5 ungene de dagene de ikke f\u00e5r r\u00f8rt p\u00e5 seg \u2013 da g\u00e5r det utover hum\u00f8ret. N\u00e5r alle har v\u00e6rt ute og trent er kveldene mye mer harmoniske!", "Artikkelen er levert av det nye m\u00e5nedsmagasinet Aftenposten Oppvekst."]}, {"field": "category0", "value": "familieogoppvekst"}, {"field": "contenthash", "value": "6f83bbbc68ee83919ed8208d2c62f405d2c59eac558da057a8d5fc32d8c7b78c"}, {"field": "createtime", "value": "2016-02-18T17:52:23.000Z"}, {"field": "description", "value": "Trening, kamper og dugnader. Kj\u00f8ring hit og dit. Mye tyder p\u00e5 at det er verdt det. Idrett er blitt en av suksessfaktorene for ungdommen."}, {"field": "dominantimage", "value": "http://www.adressa.no/incoming/article10632014.ece/amoyr2/ALTERNATES/w980-default/fritidkombo.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ec5f04ebda2b1e41365b51766a216afbf81fbb31.jpg?595ffab5"}, {"field": "dominantthumbnaildimensions", "value": "300x169"}, {"field": "heading", "value": ["- Mitt inntrykk er at det er viktig \u00e5 vise at man er en sporty familie -adressa.no", "Aktiv hverdag", "Idrettsungdom er skolevinnere", "Faller fra n\u00e5r de blir eldre", "Full familiekalender", "Skjemaet en del av oppdragelsen", "Aktiviteter styrer familielivet", "Vanlig med flere aktiviteter"]}, {"field": "id", "value": "ec5f04ebda2b1e41365b51766a216afbf81fbb31"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["familie", "barn", "trene", "faste aktiviteter", "faste tider", "aktiviteter", "dag", "ungdommer", "idrett", "sporty familie"]}, {"field": "kw-entity", "value": ["viqueens", "magnus og in\u00e9s", "l\u00e6ring", "bekkelagsh\u00f8gda", "aftenposten oppvekst", "magnus og inez", "magnus", "in\u00e9s", "ung", "norges idrettsforbund"]}, {"field": "kw-location", "value": ["alba", "oslo", "spania"]}, {"field": "kw-pageclass", "value": "article"}, {"field": "kw-person", "value": ["ingrid smette", "thor ingvar", "pilar martin vivaldi", "\u00e5se strandbu", "thor ingvar huuse"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10632014.ece/amoyr2/ALTERNATES/w980-default/fritidkombo.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Mitt inntrykk er at det er viktig \u00e5 vise at man er en sporty familie"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10632012.ece"}, {"field": "pageclass", "value": ["article"]}, {"field": "publishtime", "value": "2015-02-09T21:44:35.000Z"}, {"field": "recs-articleid", "value": "10632012"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-09T21:44:35.000Z"}, {"field": "recs-rawtitle", "value": "- Mitt inntrykk er at det er viktig \u00e5 vise at man er en sporty familie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Trening, kamper og dugnader. Kj\u00f8ring hit og dit. Mye tyder p\u00e5 at det er verdt det. Idrett er blitt en av suksessfaktorene for ungdommen."}, {"field": "thumbnail", "value": "http://content-thumbnail.cxpublic.com/content/thumbnail200x150/ec5f04ebda2b1e41365b51766a216afbf81fbb31.jpg?595ffab5"}, {"field": "thumbnailfullheightdimensions", "value": "200x2029"}, {"field": "timestamp", "value": "2017-07-07T21:18:45.000Z"}, {"field": "title", "value": "- Mitt inntrykk er at det er viktig \u00e5 vise at man er en sporty familie"}, {"field": "url", "value": "http://www.adressa.no/familieogoppvekst/article10632012.ece"}, {"field": "urlhash", "value": "ec5f04ebda2b1e41365b51766a216afbf81fbb31"}], "score": 0.65928125, "siteId": "9222270286501375973", "id": "ec5f04ebda2b1e41365b51766a216afbf81fbb31"}

