{"fields": [{"field": "modifiedtime", "type": "time", "value": "2017-01-28T11:18:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["h\u00e5vard haugseth jensen", "grete holstad"]}, {"field": "body", "value": ["Han gir beskjed om \u00e5 starte motoren og legger opp ruta p\u00e5 det elektroniske sj\u00f8kartet. Vindm\u00e5leren viser bare ti sekundmeter n\u00e5r det kastes loss. Like fullt h\u00f8res vinden som et buldrende monster inne i styrhuset og regnet klasker i vinduene.", "Jon-Arvid Pettersen", "Alder: 42 \u00e5r Hjemplass: \u00c5fjord/Bessaker Yrke: Skipper Tid p\u00e5 MS Rav: 22 \u00e5r Tid til sj\u00f8s: 22 \u00e5r Egen b\u00e5ter: Sjark \u00abAlion\u00bb og Viknes 1030 \u00abNina\u00bb", "Petter Heps\u00f8", "Alder: 40 Hjemplass: Osen Yrke: Styrmann/Reder Tid p\u00e5 MS Rav: 22 \u00e5r Tid til sj\u00f8s: 22 \u00e5r", "Ulf Bugten", "Alder: 67 \u00e5r Hjemplass: Uthaug Yrke: Maskinsjef Tid p\u00e5 MS Rav: 29 \u00e5r Tid til sj\u00f8s: 50 \u00e5r", "Ole Andreas Dahle", "Alder: 35 \u00e5r Hjemplass: Bessaker Yrke: Fisker Tid p\u00e5 MS Rav: 7 \u00e5r Tid til sj\u00f8s: 9 \u00e5r Egen b\u00e5t: Sjarken \u00abMona\u00bb", "Ole Marius Olafsen", "Alder: 67 \u00e5r Hjemplass: Roan Yrke: Stuert Tid p\u00e5 MS Rav: 25 \u00e5r Tid til sj\u00f8s: 50 \u00e5r Egen b\u00e5t: \u00c5pen aluminiumsb\u00e5t \u00abTyr\u00bb", "Halvard Jakobsen", "Alder: 64 \u00e5r Hjemplass: Osen Yrke: Fisker Tid p\u00e5 MS Rav: 29 \u00e5r Tid til sj\u00f8s: Startet som guttunge sammen med faren p\u00e5 reketr\u00e5ler. Egen b\u00e5t: Sjarken \u00abBuholmskj\u00e6r\u00bb", "K\u00e5re Myklebust", "Alder: 44 \u00e5r Hjemplass: Egersund Yrke: F\u00f8rstereis som fisker. Kyndig notb\u00f8ter. Tid p\u00e5 MS Rav: F\u00f8rstereis Tid til sj\u00f8s: 2 \u00e5r p\u00e5 \u00abSiglar\u00bb. 10 \u00e5r p\u00e5 notb\u00f8teri.", "Sigve Saltkjelvik", "Alder: 16 \u00e5r Hjemplass: Aver\u00f8y Yrke: Skoleelev, p\u00e5 utplassering fra Fr\u00e6na videreg\u00e5ende. Skal bli styrmann og skipper.", "Bj\u00f8rnar Andr\u00e9 Volden", "Alder: 45 \u00e5r Hjemplass: \u00c5fjord/Bessaker Yrke: F\u00f8rstemaskinist Tid p\u00e5 MS Rav: 25 \u00e5r Tid til sj\u00f8s: 27 \u00e5r", "H\u00e5kon Hallaren", "Alder: 25 \u00e5r Hjemplass: Fr\u00f8ya Yrke: Styrmann Tid p\u00e5 MS Rav: 7 \u00e5r Tid til sj\u00f8s: 7 \u00e5r", "Stian Osen", "Alder: 36 \u00e5r Hjemplass: Stadsbygd/Osen Yrke: Fisker Tid p\u00e5 MS Rav: 16 \u00e5r Tid til sj\u00f8s: 16 \u00e5r", "Pettersen kaller opp Bod\u00f8 Havn:", "- Rav g\u00e5r n\u00e5 vestover p\u00e5 sildefiske. Takk for oppholdet.", "Til mannskapet sier han: - Da er vi b\u00e6tterd\u00f8 i gang, gutter.", "- Ja, ta fram b\u00f8nneteppet, sier en av mannskapet p\u00e5 elleve.", "Kombinert ringnotsnurper og tr\u00e5ler.", "Bygget i 2003 ved AS Eidsvik Skipsbyggeri.", "65 meter lang, 13,2 meter bred.", "Har 11 fisketanker som rommer 1650 kubikkmeter.", "Fisker sild, makrell, lodde, brisling, kolmule og stavsild p\u00e5 Norskehavet, Nordsj\u00f8en, Barentshavet, Island og vest av Irland.", "Mannskapet p\u00e5 10 \u2013 11 g\u00e5r i skift, til sammen 24 ansatte.", "I 2018 byttes dagens b\u00e5t ut med en ny og st\u00f8rre p\u00e5 nesten 80 meter, som bygges ved Karstensens Skibsv\u00e6rft i Danmark.", "Nye Rav blir Heps\u00f8s niende nybygg.", "Familierederi med hovedkontor p\u00e5 Sandviksberget i Osen.", "Driver fiskefart\u00f8yet Rav.", "Etablert i 1917, drives i tredje generasjon.", "Daglig leder er Audhild Heps\u00f8 (56).", "Broren Petter Heps\u00f8 (40) er styrmann p\u00e5 Rav.", "To andre s\u00f8sken medeiere og partnere.", "Ringnotsnurperen Rav fra Osen i S\u00f8r-Tr\u00f8ndelag har ikke hatt noen god start p\u00e5 vinterfisket etter sild. Egentlig skulle fart\u00f8yet for lengst v\u00e6rt p\u00e5 vei ut i Norskehavet. Men det tok lengre tid \u00e5 b\u00f8te nota enn beregnet og deretter kom uv\u00e6ret. Dermed ble det landligge i Bod\u00f8.", "Ogs\u00e5 innerst i havna merkes tykjev\u00e6ret, som en bod\u00f8v\u00e6ring kaller det. Siden kvelden f\u00f8r har det v\u00e6rt orkan og opp til 35 meter i sekundet i kastene. Men s\u00f8ndag ettermiddag har det l\u00f8yet litt, og Ravs skipper Jon-Arvid Pettersen fra \u00c5fjord vil ut.", "Morgenen etter skal v\u00e6ret bli s\u00e5pass at det er forsvarlig \u00e5 kaste nota som er p\u00e5 st\u00f8rrelse med 14 fotballbaner. Da vil Pettersen at Rav skal v\u00e6re p\u00e5 plass der fisket skal foreg\u00e5, i omr\u00e5det ved V\u00f8ringplat\u00e5et over 370 kilometer utenfor norskekysten, nesten en tredjedels vei til Island, hvor det kan v\u00e6re 4000 meter til bunns og ikke utsikt til annet enn hav og atter hav.", "Seilasen skal ta rundt et d\u00f8gn.", "Snart reiser m\u00f8rket seg som en svart vegg foran skipet. Bod\u00f8, fastland og skj\u00e6rg\u00e5rd er tilbakelagt, foran ligger \u00e5pent storhav og en lang urolig kveld og natt.", "Jon-Arvid Pettersen har v\u00e6rt skipper p\u00e5 Rav siden 2014. F\u00f8r det var 42-\u00e5ringen styrmann i 15 \u00e5r. Det vil si at han ogs\u00e5 har v\u00e6rt p\u00e5 den forrige b\u00e5ten med samme navn. Dagens Rav er den \u00e5ttende i rekken bygd av familien Heps\u00f8 p\u00e5 Sandviksberget i Osen. En av rederne er om bord, Petter Heps\u00f8 er en av de to styrmennene.", "En som ikke er med, er b\u00e5tens andre skipper og Jon-Arvids far H\u00e5kon Pettersen (68). Sj\u00f8len, som Jon-Arvid kaller ham.", "En romslig kar, sier han om faren. Det g\u00e5r greit \u00e5 samarbeide. Far og s\u00f8nn snakker mye fag sammen, om ikke bestandig, s\u00e5 nesten. Og sj\u00f8len er grei \u00e5 r\u00e5df\u00f8re seg med. Som da Rav fisket Nordsj\u00f8sild i 2014, og det var s\u00e5 grunt at silda sto som et ullteppe p\u00e5 bunnen og s\u00e5 umulig ut \u00e5 fange med nota. Jon Arvid hadde aldri sett liknende og ringte faren om tips. Faren var ogs\u00e5 r\u00e5dl\u00f8s, men sa \u00abpr\u00f8v l\u00e6ll!\u00bb.", "- Det gjorde vi, og det gikk j\u00e6vlig bra, flirer Pettersen.", "- En fantastisk kar, han H\u00e5kon, han forandrer ikke skrittlengden om s\u00e5 b\u00e5ten holder p\u00e5 \u00e5 synke, sier maskinsjef Ulf Bugten med snart 30 \u00e5r og mange turer sammen med seniorskipperen bak seg.", "Jon-Arvid var \u00e5tte-ni \u00e5r f\u00f8rste gang han var med faren p\u00e5 sj\u00f8en. Hjemme i \u00c5fjord har han samboer, en s\u00f8nn og samboerens barn og barnebarn. Der har han ogs\u00e5 sine egne b\u00e5ter, en sjark og en annen kombinert fritids- og fiskeb\u00e5t. Langturene til havs med Rav er ikke nok, n\u00e5r han har fri driver han heimfiske.", "- Jeg er antakelig for mye p\u00e5 sj\u00f8en, sier Pettersen.", "Han sitter i bekkm\u00f8rke i skipperstolen. Det eneste som lyser i styrhuset, er skjermene foran ham. Ekkoloddet og sonaren som avdekker hvor silda er, og st\u00f8rrelsen p\u00e5 stimene. Radaren og kartene som viser hvor Rav befinner seg i verden, og eventuelle andre skip i omr\u00e5det. Og det oceanografiske dataprogrammet Catsat som viser v\u00e6rutsiktene. Det varsler r\u00f8dt og \u00abfaenskap\u00bb med storm og orkan fra nord p\u00e5 feltet noen dager fram, fisket m\u00e5 v\u00e6re unnagjort f\u00f8r den tid.", "Catsat\u2019en er en dyr innretning, men har berget Rav mang en gang. Som den gangen de hadde fisket lodde ved Island, og klarte \u00e5 holde stormen bak seg p\u00e5 vei tilbake til Norge ved \u00e5 man\u00f8vrere etter hva v\u00e6rkartet fortalte.", "Rav har fisket storsild p\u00e5 V\u00f8ringplat\u00e5et flere ganger f\u00f8r, men bare p\u00e5 h\u00f8sten. Aldri i januar. Aldri etter den norske v\u00e5rgytende silda f\u00f8r den kommer seg inn og s\u00f8rover langs kysten for \u00e5 gyte i februar og mars. I januar er silda enn\u00e5 ikke s\u00e5 sprekkeferdig av melke og rogn, den er fetere og foretrekkes av kj\u00f8perne.", "Men det er ikke bare for \u00e5 gj\u00f8re et varp og tjene gode penger at Rav og de andre ringnotsnurperne er ute p\u00e5 Norskehavet p\u00e5 denne tida. De er der ogs\u00e5 for \u00e5 markere \u2013 at gytesilda vitterlig er til havs og ikke bare ved Tromskysten, og f\u00e5 kartlagt havomr\u00e5det.", "I flere \u00e5r har fiskerne akkedert med havforskerne om mengden sild. Forskerne sier at bestanden av den norske v\u00e5rgytende silda, blant fagfolket bare omtalt som NVG-silda, fortsatt er nedadg\u00e5ende, mens fiskerne har hevdet at forskerne har beregnet feil og gitt for lave kvoter\u00e5d. For 2017 er det kommet til en slags enighet, og den norske totalkvoten er mer enn doblet til 432.870 tonn.", "- Vi ser fisk der forskerne sier det ikke er fisk, sier Rav-skipperen.", "I tillegg har Norge i \u00e5r utvidet sin andel av totalkvoten for hele Nord-Atlanteren fra 61 til 67 prosent som en markering overfor de andre kyststatene F\u00e6r\u00f8yene, Island, Russland og EU-landene. Ved \u00e5 fiske i norsk sone underst\u00f8tter Rav og de andre fart\u00f8yene kvoteutvidelsen som de ser som et legitimt tiltak.", "Uv\u00e6ret herjer fortsatt gjennom natten, b\u00e5ten ruller kraftig og kaffen renner i slalom fra trakteren og ned i kruset.", "I Bod\u00f8 l\u00e5 ogs\u00e5 andre tr\u00f8nderb\u00e5ter v\u00e6rfast - \u00e9nmanns og tomanns-sjarker p\u00e5 vei til torskefiske i Lofoten og Vester\u00e5len. Men en av dem, Havblomst fra R\u00f8rvik, hadde silda i Kaldfjorden og de andre Troms\u00f8fjordene som sitt f\u00f8rste m\u00e5l.", "- Dit kan ikke fart\u00f8y som Rav dra, forholdene er for sm\u00e5. Sjarkene kan sette nota i sandfj\u00e6ra, det kan ikke vi, sier Pettersen.", "Han husker adskillig verre uv\u00e6r, som p\u00e5 kolmulefisket utenfor Irland i 2008.", "- \u00c5tte d\u00f8gn med et j\u00e6vlig v\u00e6r. Herrens min, man blir halvtulling av s\u00e5nt.", "Et par hvaler dukker opp forut.", "- Bare vent, det skal bli adskillig mer hval \u00e5 se, sv\u00e6re flokker med spekkhoggere, de st\u00e5r som en tanngard rundt nota.", "Hele mandagen g\u00e5r med til leting. Sonaren viser fisk i fem kilometers omkrets, men enten er stimene for sm\u00e5 eller st\u00e5r for dypt.", "- Bare sm\u00e5fliser, sier Pettersen da rederiets toppsjef Audhild Heps\u00f8 ringer fra Sandviksberget. F\u00f8r Rav har gjort vendereis, har hun v\u00e6rt p\u00e5 tr\u00e5den mange ganger.", "I tillegg er det tullsj\u00f8, som Pettersen betegner det n\u00e5r b\u00e5rene g\u00e5r i flere retninger. Det er ikke forhold \u00e5 kaste not i. Mye skal klaffe for \u00e5 gj\u00f8re et varp. Havet m\u00e5 v\u00e6re passe rolig, silda helst ikke st\u00e5 dypere enn 140 meter, og stimene m\u00e5 v\u00e6re store og fisken samlet, ikke spredt som \u00abr\u00f8yk\u00bb.", "Det st\u00f8rste fiskeredskapet som brukes.", "Ravs not er 800 meter lang og 200 meter dyp.", "Brukes p\u00e5 stimfisk og fisk som lever i de \u00f8vre vannmassene.", "Muliggjorde vintersildfiske i havet da den ble tatt i bruk p\u00e5 60-tallet.", "Opereres fra fart\u00f8yet ved hjelp av kraftblokk, settes i ring rundt fiskestimen og har blyline nederst som gj\u00f8r at den synker.", "Et kunststykke, kaller maskinsjefen jobben til skipperen n\u00e5r nota kastes. Pettersen m\u00e5 man\u00f8vrere den sv\u00e6re b\u00e5ten i forhold til vind og str\u00f8m og retningen silda sv\u00f8mmer. Finne tidspunktet da alle faktorene stemmer overens dersom nota skal treffe og omslutte mest mulig fisk. Skipperen m\u00e5 v\u00e6re navigat\u00f8r, logistiker, matematiker og strateg. Og litt sp\u00e5mann. Ikke minst m\u00e5 han kjenne sin b\u00e5t, havet og naturkreftene.", "- Havet er vanvittig. Noen ganger klaffer fisket, andre ganger ikke. Shit happens.", "Rav er 65 meter lang, men forsvinnende liten i forhold til st\u00f8rrelsen og omkretsen p\u00e5 nota, verdens st\u00f8rste fiskeredskap.", "- Det er nota som r\u00f8kter b\u00e5ten, ikke omvendt, sier Pettersen.", "Han vet at det er sild der ute. F\u00f8r uv\u00e6ret satte inn tok en b\u00e5t fra Bergen 650 tonn s\u00f8r-vest av R\u00f8st. N\u00e5 er det kommet flere b\u00e5ter til omr\u00e5det, de fleste fra Austevoll, ogs\u00e5 de har beregnet \u00e5 v\u00e6re p\u00e5 plass idet forholdene er gode nok igjen. I tusm\u00f8rket, det blir aldri skikkelig dagslys, kan lysene fra dem ses i det fjerne. I alt er det rundt 80 fart\u00f8yer med ringnottillatelse i Norge. Pettersen er stadig p\u00e5 telefonen, skipperne holder hverandre orientert, flere klager over at fisken st\u00e5r for dypt.", "Spenningsmomentet n\u00e5 er hvem som finner sild f\u00f8rst. De som f\u00e5r levert fisken sin f\u00f8rst, f\u00e5r best pris.", "- Der! smeller det plutselig fra Pettersen. Et stort r\u00f8dt felt vises p\u00e5 sonar-skjermen.", "- Her begynner det \u00e5 ligne noe. Hadde vi kunnet f\u00e5 den, kunne vi g\u00e5tt i land. Men stimen st\u00e5r dypt, alt for dypt, sier han og lener seg tilbake i skipperstolen.", "Etter en stund: - Vi finner henne, sj\u00f8, det sp\u00f8rs bare om n\u00e5r, sier Pettersen.", "Ogs\u00e5 tirsdag letes det form\u00e5lsl\u00f8st. Nesten hele dagen.", "Dess lenger dagen strekker seg, dess stillere blir det i styrhuset. Ut\u00e5lmodigheten fyller rommet. Meldinger om at et par andre b\u00e5ter har kastet og f\u00e5tt fangst, bedrer ikke stemningen.", "Mannskapet har rukket \u00e5 f\u00e5 i seg b\u00e5de steik til middag, p\u00f8lser til kvelds og sett starten p\u00e5 Dagsrevyen, da et \u00abho, ho!\u00bb h\u00f8res fra Pettersen.", "- Kjempestim. Vanvittig. Dette er mye sild, gutter. Bra vi har b\u00f8tet nota. Denne er v\u00e5r!", "Vinsjene gj\u00f8res klar, og fiskeren som skal hive lysb\u00f8yen og drivankeret over bord gj\u00f8r seg rede ved rekka p\u00e5 styrbord side. Nota er s\u00e5 sv\u00e6r og romslig, at under heldige omstendigheter kan de ta 1000 \u2013 1200 tonn i ett kast, 1600 er maks. Men Pettersen n\u00f8yer seg med \u00e5 antyde 600 for dette kastet. Da vil han v\u00e6re forn\u00f8yd.", "Minuttene g\u00e5r, Pettersen tviler, skjermbildet kan tyde p\u00e5 at stimen er i ferd med \u00e5 l\u00f8se seg opp. Ikke bra. Dessuten st\u00e5r fisken litt for dypt. P\u00e5 grensa. Etter at han spottet stimen, har den g\u00e5tt ned til rundt 130 meter, helst skulle han hatt den p\u00e5 75 - 95 meter.", "Men s\u00e5 tar han avgj\u00f8relsen, han trykker p\u00e5 fl\u00f8yta som er signalet til fiskeren som skal kaste b\u00f8ya og drivankeret.", "Et spetakkel starter. Nota g\u00e5r i havet, trekkes utover av drivankeret. Nota synker. Synker enda mer. En sensor registrer hvor mye, og f\u00f8rstemaskinisten sier ut favnene. Da den er kommet ned til rundt 160 meter, gir Pettersen beskjed om \u00e5 starte snurpingen.", "Pettersen veksler mellom \u00e5 sjekke instrumentene og at wirene med ankeret st\u00e5r i riktig retning ned i havet, og man\u00f8vrere slik at b\u00e5ten ligger rett i forhold til nota.", "Det gjelder at nota ikke kommer under b\u00e5ten.", "Det er stadig m\u00f8rkt b\u00e5de i styrhuset og p\u00e5 dekk. Lys tiltrekker seg silda, det m\u00e5 ikke skje for tidlig. Lysene sl\u00e5s ikke p\u00e5 f\u00f8r nota er snurpet, silda trengt sammen og fiskeposen trukket inn mot b\u00e5tripen.", "Men lenge f\u00f8r det har Pettersen skj\u00f8nt resultatet. Med en kraftig lommelykt har han sveipet over sj\u00f8en. Omtrent ikke et s\u00f8lvskimmer \u00e5 se.", "- Ser d\u00e5rlig ut dette, gutter. Mannskitfiske.", "Litt over en time etter at fl\u00f8ytesignalet gikk, er nota p\u00e5 plass i b\u00e5ten igjen.", "Fire mann har st\u00e5tt p\u00e5 akterdekket og man\u00f8vrert den tilbake i bingen. N\u00e5 ligger det enorme redskapet som et vulkansk svart fjell bakerst i b\u00e5ten. Stuerten er kommet opp p\u00e5 broen, og fastsl\u00e5r at det var s\u00e5 lite sild i nota at ikke en gang en spekkhogger er \u00e5 se.", "Ikke en fisk er pumpet i tankene. Det ble ikke 600 tonn. Det ble ingenting.", "- Fint sett, men vi fisket ikke. Dette kunne vi ha spart oss, gutter. Kjempebom, konkluderer Pettersen.", "Den g\u00e5tefulle og lumske silda har utman\u00f8vrert ham.", "Men han gir seg ikke.", "Mennesket er ikke skapt for nederlag, som Santiago sier i Hemingways Den gamle mannen og havet.", "Rav har gjort vendereis. Det er til sammen 737 tonn sild i tankene. 290 tonn ble tatt i et kast onsdag ettermiddag, 447 tidlig torsdag morgen. Gjennomsnittsvekten er 345 gram. Det vil si at over to millioner sildeindivider befinner seg i buken p\u00e5 Rav.", "Mellom de to lykkekastene har mannskapet tre ganger blitt vekket, kalt ut av lugarene og opp p\u00e5 dekk. Men m\u00e5ttet kle av seg oljehyret igjen. Hver gang gikk sildestimene i oppl\u00f8sning eller ned mot havbunnen, og Pettersens brede repertoar av besvergelser kom til anvendelse.", "Torsdag morgen sto frokosten klar, men stuerten m\u00e5tte dekke av bordet i messa uten at en br\u00f8dsmule var fort\u00e6rt. I stedet ble dagens f\u00f8rste m\u00e5ltid kj\u00f8tt i m\u00f8rke. De elleve kunne ha spist s\u00e5 mye sild de bare ville, men det vil de ikke ha. Ute p\u00e5 dekk har de st\u00e5tt i et regn av sild, skjell og fiskeslo mens de har h\u00e5ndtert kraner, vinsjer, tromler, pumpe, slanger, blylodd og not, og i vind og bl\u00e6st balansert rundt omkring med utsikt til hundrevis av spekkhoggere.", "Spekkhoggerne kom slik de pleier, i stadig nye flokker etter hvert som silda ble trengt sammen og noen fl\u00f8t over notkanten. Flere skikkelige sv\u00e6ringer buktet rundt b\u00e5ten, men flest litt mindre og unger som sv\u00f8mte inntil sine foresatte og nappet til seg sild som fl\u00f8t i vannflaten.", "Underveis har Pettersen sverget p\u00e5 at dette var siste gang med fiske i villhavet i januar. Etterp\u00e5, med en akseptabel fangst om bord, verdt rundt 4,8 millioner kroner, hadde pipen en annen lyd. Han var ikke s\u00e5 br\u00e5sikker lenger. I s\u00e5 fall m\u00e5tte det bli i en annen m\u00e5nefase. Dagen Rav la i vei mot land igjen, var det fullm\u00e5ne. Fullm\u00e5ne presser silda ned mot havbunnen, mener fiskerne.", "Heller ikke det siste kastet var enkelt. Sonaren \u00abfusket\u00bb, det var elendige visningsforhold, det var nesten umulig \u00e5 se formen p\u00e5 stimene. \u00c5 kaste nota var som \u00e5 skyte i blinde, sukket Pettersen.", "Men han traff rimelig godt, endelig klarte han \u00e5 beseire den infernalske silda.", "Han er forn\u00f8yd med kvantumet, men ikke prisen \u2013 kroner 6,35 for kiloen. En av de andre b\u00e5tene som auksjonerte fangsten et par dager f\u00f8r Rav, fikk ei krone mer. N\u00e5r det er snakk om 737 tonn, gj\u00f8r ei krone stor forskjell.", "Flere mottak langs kysten fikk tilbudet om \u00e5 kj\u00f8pe fisken fra Rav. Denne gangen var det Pelagia p\u00e5 M\u00e5l\u00f8y i Sogn og Fjordane som ga h\u00f8yest pris.", "Pettersen setter kursen s\u00f8rover, for s\u00e5 \u00e5 reise seg fra skipperstolen, sette sj\u00f8bein og entre ned trappene til lugaren. Han har ikke v\u00e6rt i k\u00f8ya p\u00e5 mer enn et d\u00f8gn.", "- Men det er mye sild i havet, vanvittige mengder. Det er sikkert, selv om ikke alt er fiskbart, sier han.", "Pelagisk fisk som sv\u00f8mmer i stim.", "Lever i Nord\u00f8st-Atlanteren.", "Gyter i februar\u2013mars p\u00e5 M\u00f8re- og Nordlandskysten.", "Etter gyting drar silda ut i Norskehavet for \u00e5 finne mat.", "Overvintrer utenfor Finnmark/Troms, f\u00f8r den starter vandringen s\u00f8rover.", "Plankton-spiser som blir maks 25 \u00e5r.", "Viktig for \u00f8kosystemene i havet og som mat for torsk, sei, annen fisk og hval.", "Sild har h\u00f8yt innhold av omega-3 fettsyrer, vitaminer og proteiner.", "Kan inntas i mange former - som spekesild, stekt sild, sildesalat med epler og l\u00f8k, og marinert (sursild, r\u00f8mmesild, tomatsild m.m.).", "Matjessild slik hollenderne foredler den, er ikke blitt en popul\u00e6r delikatesse i Norge slik som i Nederland.", "Sildetapas er popul\u00e6rt i \u00d8st-Europa, som mye av den norske silda eksporteres til.", "Gr\u00f8ntvedt Pelagic p\u00e5 Uthaug er verdens st\u00f8rste produsent av marinert sild som i hovedsak eksporteres i plastt\u00f8nner, og som ofte kommer tilbake p\u00e5 norske bord som ulike typer marinert sild.", "De 760 tonnene med sild fra Rav har endt opp som fileter i Polen, Tyskland og Hviterussland, og som f\u00f4r til lakseoppdrett langs norskekysten.", "- Fantastisk r\u00e5stoff, flott sild, sier regionleder Gunnar Domstein i Pelagia Midt-Norge.", "Fra V\u00f8ringplat\u00e5et gikk Rav med fangsten til Pelagias M\u00e5l\u00f8y-anlegg, hvor silda ble filetert, og avskj\u00e6ret omgjort til fiskemel og fiskeolje for deretter \u00e5 bli f\u00f4r for oppdrettslaks.", "\u00c5tte-ni timer tok det \u00e5 produsere de 737 tonnene, f\u00f8r fisken \u00abvandret\u00bb videre til blant annet matvareindustrien i Polen. Snart ligger den kanskje p\u00e5 polske middagstallerkener som sildesalat.", "Helst skal silda ha en fettprosent p\u00e5 over 12, opplyser Domstein. Det er derfor den b\u00f8r fiskes s\u00e5 tidlig som mulig i sesongen f\u00f8r den er gytemoden og har brukt for mye energi. Mager sild egner seg mindre som filet.", "I 2016 eksporterte Norge 674 000 tonn pelagisk fisk for 7,8 milliarder kroner, if\u00f8lge Norges sj\u00f8matr\u00e5d. Av det utgjorde silda 3,1 milliarder, mens makrell utgjorde en milliard mer.", "Mesteparten av silda gikk til Polen, som kj\u00f8pte for 596 millioner kroner. Deretter fulgte Tyskland og Ukraina.", "Makrellen gikk for mesteparten til Japan, Kina og Nederland."]}, {"field": "category0", "value": "incoming"}, {"field": "contenthash", "value": "bc6d1e1fd0532de0d5d44e84f05497299a85abe2c0061368279ba2e7920c5c16"}, {"field": "createtime", "value": "2017-01-28T11:28:35.000Z"}, {"field": "description", "value": "Det er orkan i kastene. - Det blir utrivelig, men vi g\u00e5r, sier skipper Jon-Arvid Pettersen."}, {"field": "dominantimage", "value": "http://www.adressa.no/incoming/article14100961.ece/tyyezq/ALTERNATES/w980-default/doc6tcb5aot05zzah6t3fc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e275d406e91333b9cbc9129ee13d1d6006b82379.jpg?599449ea"}, {"field": "dominantthumbnaildimensions", "value": "300x169"}, {"field": "heading", "value": ["Skipper Pettersens kamp med silda -adressa.no", "Orkan i kastene", "Skipperen og havet", "Lys i m\u00f8rket", "Mer fisk enn forskerne sier", "Uv\u00e6r til \u00e5 bli tulling av", "Den g\u00e5tefulle silda", "- Silda er der", "Ikke skapt for nederlag", "Null fisk i nota", "Silda endelig beseiret", "Fest for spekkhoggerne", "Vanvittige mengder fisk", "Her havnet silda"]}, {"field": "id", "value": "e275d406e91333b9cbc9129ee13d1d6006b82379"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "incoming"}, {"field": "kw-classification", "value": "science"}, {"field": "kw-concept", "value": ["b\u00e5t", "norske v\u00e5rgytende silda", "not", "kaste not", "sild", "fisk"]}, {"field": "kw-entity", "value": ["eidsvik skipsbyggeri", "pelagias m\u00e5l\u00f8y", "norskehavet", "viknes 1030", "nordsj\u00f8sild", "yrke", "tromskysten", "h\u00e5kon", "uthaug", "heps\u00f8", "troms\u00f8fjordene", "buholmskj\u00e6r", "siglar", "v\u00f8ringplat\u00e5et", "lofoten og vester\u00e5len", "tyskland og ukraina", "nina", "sandviksberget", "tyskland og hviterussland", "pelagic", "nord-atlanteren", "hjemplass", "pelagia", "ute", "barentshavet", "bergen 650", "nordsj\u00f8en", "pettersen", "m\u00f8re", "catsat", "karstensens skibsv\u00e6rft", "\u00f8st-europa", "kina og nederland", "nordlandskysten", "alion", "pelagia midt-norge", "hemingways den", "havblomst", "dagsrevyen"]}, {"field": "kw-location", "value": ["japan", "nederland", "rav", "island", "mona", "r\u00f8rvik", "danmark", "polen", "finnmark", "tyr", "russland", "\u00e5fjord", "r\u00f8st", "sogn og fjordane", "irland", "f\u00e6r\u00f8yene", "s\u00f8r-tr\u00f8ndelag", "austevoll", "kaldfjorden", "santiago", "fr\u00e6na"]}, {"field": "kw-pageclass", "value": "article"}, {"field": "kw-person", "value": ["ulf bugten", "h\u00e5kon pettersen", "jon arvid", "audhild heps\u00f8", "petter heps\u00f8", "bod\u00f8 havn", "jon-arvid pettersen", "stian osen", "gunnar domstein"]}, {"field": "kw-taxonomy", "value": "incoming"}, {"field": "og-image", "value": "http://www.adressa.no/incoming/article14100961.ece/tyyezq/ALTERNATES/w980-default/doc6tcb5aot05zzah6t3fc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skipper Pettersens kamp med silda"}, {"field": "og-type", "value": "article"}, {"field": "og-url", "value": "http://www.adressa.no/incoming/2017/01/28/Skipper-Pettersens-kamp-med-silda-14079461.ece"}, {"field": "pageclass", "value": ["article"]}, {"field": "publishtime", "value": "2017-01-28T11:14:50.000Z"}, {"field": "recs-articleid", "value": "14079461"}, {"field": "recs-category-type", "value": "taxonomy"}, {"field": "recs-category0", "value": "taxonomy|incoming"}, {"field": "recs-publishtime", "value": "2017-01-28T11:14:50.000Z"}, {"field": "recs-rawtitle", "value": "Skipper Pettersens kamp med silda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "incoming"}, {"field": "teaser", "value": "Det er orkan i kastene. - Det blir utrivelig, men vi g\u00e5r, sier skipper Jon-Arvid Pettersen."}, {"field": "thumbnail", "value": "http://content-thumbnail.cxpublic.com/content/thumbnail200x150/e275d406e91333b9cbc9129ee13d1d6006b82379.jpg?599449ea"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T13:34:34.000Z"}, {"field": "title", "value": "- Det blir utrivelig, men vi g\u00e5r, sier skipper Jon-Arvid Pettersen."}, {"field": "url", "value": "http://www.adressa.no/incoming/2017/01/28/Skipper-Pettersens-kamp-med-silda-14079461.ece"}, {"field": "urlhash", "value": "e275d406e91333b9cbc9129ee13d1d6006b82379"}], "score": 0.83522457, "siteId": "9222270286501375973", "id": "e275d406e91333b9cbc9129ee13d1d6006b82379"}

