{"fields": [{"field": "modifiedtime", "type": "time", "value": "2015-02-18T21:40:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["katrine andreassen", "klikk.no"]}, {"field": "body", "value": ["Saken oppdateres.", "- Flyskrekk er egentlig et samlebegrep for mange ting. Noen ganger handler det ikke om \u00e5 fly en gang, sier Ellen Halvorsen.", "Hun er air purser, cabin crew-instrukt\u00f8r, sertifisert coach og holder flyskrekkurs.", "Hun forteller at det \u00e5 v\u00e6re flyredd kan omhandle klaustrofobi, redsel for \u00e5 f\u00e5 panikk, frykten over \u00e5 ikke ha kontroll eller rett og slett frykt for \u00e5 bli redd.", "Det er ogs\u00e5 noen som sitter med feil informasjon, frykter at det tekniske skal svikte eller sliter med katastrofetanker uten at de vet hvorfor.", "Andre er if\u00f8lge Halvorsen tydelige p\u00e5 at det er oppslag i media som har utl\u00f8st frykten.", "- I tillegg sliter noen med flyskrekk fordi de har hatt en d\u00e5rlig erfaring. De kan for eksempel ha opplevd en ubehagelig turbulens, sier hun.", "Men at flyet rister litt, er ikke farlig.", "- Turbulens er en av de tingene mange bekymrer seg over. Dette er luft som endrer styrke eller retning og kan oppleves som ubehagelig. Vind er imidlertid som b\u00f8lger p\u00e5 sj\u00f8en, sier Halvorsen.", "Akkurat som det er sjelden det er blikk stille p\u00e5 sj\u00f8en, er det sjelden at det er det i luften.", "- N\u00e5r turbulensen oppst\u00e5r, rydder vi inn vogner og setter oss for \u00e5 unng\u00e5 \u00e5 skade oss p\u00e5 l\u00f8se gjenstander, varm kaffe eller at vi faller. Men flyene er bygget for \u00e5 t\u00e5le turbulens, sier hun.", "Knut Andreassen holder flyskrekkurs ved VIA Egencia i Oslo, og han bekrefter at bekymringene kan v\u00e6re forskjellige.", "- Grunnene til at noen f\u00e5r problemer med \u00e5 fly kan v\u00e6re mange. For noen kan det v\u00e6re spesielle ting som har skjedd som har gitt dem angst, og dette trenger ikke \u00e5 v\u00e6re flyrelatert, sier han.", "Han forteller at noen for eksempel f\u00e5r angst n\u00e5r de skal fly som nybakte foreldre.", "- Men det kan ogs\u00e5 v\u00e6re en d\u00e5rlig opplevelse i forbindelse med en flytur som er \u00e5rsaken. Ellers kan ogs\u00e5 generell angst og stress gj\u00f8re at flyopplevelsen blir d\u00e5rlig, sier han.", "If\u00f8lge Andreassen er det flere kvinner enn menn som melder seg p\u00e5 flyskrekkurs, men om det betyr at flere kvinner enn menn har flyskrekk er vanskelig \u00e5 si.", "Han tror kvinner generelt er flinkere enn menn til \u00e5 gj\u00f8re noe med problemene sine.", "De som kommer p\u00e5 kurs har ofte mange bekymringer rundt det \u00e5 fly.", "I tillegg til turbulens kan det dreie seg om lyder fra flyet, det \u00e5 ta av og lande eller rett og slett klaustrofobi.", "- Det er ogs\u00e5 en del som bekymrer seg for at vingene eller motorene skal falle av. Andre er kritiske til flyvertenes kompetanse fordi de ser s\u00e5 unge ut, eller de bekymrer seg for hva som skjer hvis begge flyverne blir syke samtidig eller begge motorene stanser under flyturen, sier han.", "Avising av flyet n\u00e5r det er frost og sn\u00f8, det \u00e5 bli truffet av lyn, vind, mye nedb\u00f8r, t\u00e5ke og det \u00e5 bli syk mens man er i luften er andre kilder til bekymring.", "De fleste trenger forklaringer for \u00e5 kunne skj\u00f8nne hvordan et fly fungerer.", "- Hos oss g\u00e5r kurset over to dager, og mange gruer seg i forkant av kurset til flyturen siste dag. I l\u00f8pet av de to dagene har de imidlertid gjerne endret holdning i forhold til det de syns var vanskelig, sier han.", "I kursperioden benyttes fly p\u00e5 bakken som en del av undervisningen, og kursdeltagerne f\u00e5r se og ta p\u00e5 det som kan virke skummelt.", "- Alle f\u00e5r ogs\u00e5 sitte i cockpit og f\u00e5r da et overblikk over hvordan en cockpit fungerer, sier Andreassen.", "Han legger til at noe av det som gj\u00f8r det vanskelig \u00e5 melde seg p\u00e5 kurs er at man er redd for \u00e5 bli redd, og han tror mange fokuserer s\u00e5 mye p\u00e5 flyturen siste kursdag at de ikke melder seg p\u00e5 kurs i det hele tatt.", "- Det \u00e5 v\u00e6re redd for \u00e5 fly egentlig er en naturlig reaksjon p\u00e5 en unaturlig situasjon. Vi mennesker er grunnleggende redde for h\u00f8yder, s\u00e5 dette kan ogs\u00e5 v\u00e6re en medvirkende faktor. Instinktene v\u00e5re ber\u00f8res, ikke bare tankene, sier Halvorsen.", "Hun understreker at redselen kan ramme hvem som helst, men mener kvinner er flinkere til \u00e5 fortelle om frykten n\u00e5r de kommer om bord enn menn.", "- Ellers pr\u00f8ver nok de fleste \u00e5 takle problemet sitt p\u00e5 egenh\u00e5nd og kan bruke enormt mye energi i dagene f\u00f8r de skal reise p\u00e5 \u00e5 pr\u00f8ve \u00e5 kontrollere frykten. N\u00e5r dette blir for belastende, fordi de risikerer at det g\u00e5r utover en jobb som krever reising eller familieferier, melder de seg p\u00e5 kurs, sier hun.", "Husk imidlertid at det ikke er noe galt med deg selv om du sliter med flyangst.", "Mest sannsynlig mangler du bare noen mestringsstrategier.", "Mens flyredde passasjerer ofte tenker p\u00e5 hva som skjer hvis de d\u00f8r, trener de som jobber om bord p\u00e5 ulike scenarioer hele tiden.", "- Vi tenker at hvis noe skjer, da skal vi forberede en eventuell n\u00f8dlanding. Og vi har prosedyrer for dette. N\u00f8dlanding betyr jo ikke at vi skal d\u00f8, sier Halvorsen.", "Hun forteller at piloter m\u00e5 opp til eksamen to ganger i \u00e5ret, b\u00e5de teoretisk og praktisk, og at de ikke f\u00e5r fly hvis de ikke best\u00e5r.", "- Over tre milliarder mennesker reiser med fly p\u00e5 verdensbasis hvert \u00e5r, og de siste ti \u00e5rene har gjennomsnittlig 700 personer omkommet per \u00e5r i flyulykker. P\u00e5 verdensbasis. Til sammenligning omkommer omtrent 40.000 mennesker i bilulykker bare i USA hvert \u00e5r. Tenk om alle som kj\u00f8rer bil m\u00e5tte best\u00e5 f\u00f8rerpr\u00f8ve hos bilsakkyndig to ganger i \u00e5ret, legger hun til.", "Her er gode tips fra flyskrekkursinstrukt\u00f8rene Ellen Halvorsen og Knut Andreassen til deg som er nerv\u00f8s for \u00e5 fly.", "- Ved \u00e5 bestille sete p\u00e5 forh\u00e5nd, slipper du \u00e5 bli sittende mellom to andre passasjerer. Det hjelper ogs\u00e5 \u00e5 sitte langt foran, sier Andreassen.", "Det er som regel mest st\u00f8y ved vingene og lenger bak i flyet.", "- Velger du sete s\u00e5 tidlig som mulig, kan du velge plass ut fra hvor du f\u00f8ler det mest behagelig \u00e5 sitte, legger Halvorsen til.", "- Gj\u00f8r reisen med behagelig med \u00e5 kle deg rett for turen. P\u00e5 langtur b\u00f8r du ha lette kl\u00e6r, mens det er greit med vanlig p\u00e5kledning p\u00e5 turer inntil tre timer, sier Andreassen.", "- Det er helt greit \u00e5 si i fra til personalet at du er redd. Da vil de ofte gi deg litt mer oppmerksomhet og f\u00f8lge med p\u00e5 om du har det bra. Snakk ogs\u00e5 gjerne med den som sitter ved siden av deg, for det er ikke flaut \u00e5 v\u00e6re redd. Hos oss f\u00e5r alle kursdeltagere et sertifikat som sier at de er flyredde og har g\u00e5tt p\u00e5 kurs. Dette viser man n\u00e5r man g\u00e5r inn i flyet, sier Andreassen", "- Det kan l\u00f8nne seg \u00e5 tenke p\u00e5 noe annet enn selve flyturen. N\u00e5r du h\u00f8rer p\u00e5 musikk eller se p\u00e5 film, sitter du ikke og lytter etter lyder hele tiden. Mange har ogs\u00e5 nytte av meditasjon, spesielt p\u00e5 lengre turer, s\u00e5 det kan v\u00e6re en id\u00e9 \u00e5 l\u00e6re noen gode meditasjonsteknikker, sier Andreassen", "- Frykten lytter sjelden til fornuften, men s\u00f8k likevel informasjon om flysikkerhet og snakk med piloter om mulig. De kan besvare dine sp\u00f8rsm\u00e5l. Aksepter s\u00e5 at det \u00e5 fly er sikkert, sier Halvorsen.", "- Unng\u00e5 \u00e5 se p\u00e5 programmer som handler om katastrofer og ulykker hvis du er redd for \u00e5 fly, sier Halvorsen.", "- Forbered deg mentalt til turen. Se for deg hele reisen steg for steg, fra du sjekker inn til du lander. La dette v\u00e6re en god tur, sier Halvorsen.", "- Husk at det ikke er farlig \u00e5 bli redd. Frykt er en forsvarsmekanisme, og noen ganger overdriver den. At noe er ubehagelig betyr imidlertid ikke at det er farlig, sier Halvorsen.", "- Unng\u00e5 \u00e5 stresse p\u00e5 avreisedagen. Fors\u00f8k ogs\u00e5 \u00e5 l\u00f8se opp ledd og muskulatur i kroppen n\u00e5r du setter deg ned og unng\u00e5 anspenthet, sier Halvorsen.", "- Bevegelse har betydning for mental kontroll, og du kan bevege deg litt selv om du sitter. Hvis angsten \u00f8ker, b\u00f8r du bevege beina og telle samtidig, sier Halvorsen.", "- De aller fleste som g\u00e5r p\u00e5 kurs f\u00e5r en bedre flyhverdag. For noen blir det ogs\u00e5 en bedre hverdag. Det vil alltid v\u00e6re noen som trenger en ekstra puff, og skulle noen kjenne at de trenger litt mer hjelp, f\u00f8lger vi dem opp. Flyskrekken blir i alle fall ikke verre etter et flyskrekkurs, sier Andreassen.", "- Ha tillit til piloten og kabinpersonalet. De er godt trent til sin jobb. Husk ogs\u00e5 at dette er en arbeidsdag for dem, og de har tenkt seg hjem etterp\u00e5, sier Halvorsen.", "Saken er publisert p\u00e5 og skrevet av klikk.no", "Les ogs\u00e5:", "Slik takler du sorgen", "Bekymrer du deg syk?", "Slik kan musikk hente fram gamle minner"]}, {"field": "category0", "value": "forbruker"}, {"field": "contenthash", "value": "a4eb41654f6f24f656a1487dd624fed989cbbba6fc67fd4fd20140e5786da119"}, {"field": "createtime", "value": "2015-02-18T21:44:15.349Z"}, {"field": "description", "value": "Men ta det rolig, det er hjelp \u00e5 f\u00e5."}, {"field": "dominantimage", "value": "http://www.adressa.no/incoming/article10664524.ece/8sjb2a/ALTERNATES/w980-default/fly1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/37d94e84c99c850b4b56c396d7ef989313707efb.jpg?5988e60f"}, {"field": "dominantthumbnaildimensions", "value": "300x169"}, {"field": "heading", "value": ["Derfor er du redd for \u00e5 fly -adressa.no", "Turbulens er ikke farlig", "Flest kvinner p\u00e5 flyskrekk-kurs", "Frykt for unge piloter", "Undervises p\u00e5 bakken", "Trenger mestringsstrategier", "Eksamen to ganger i \u00e5ret", "12 flytips", "1. Bestill sete p\u00e5 forh\u00e5nd", "2. Kle deg fornuftig", "3. Fortell at du er redd", "4. Fokuser p\u00e5 noe annet", "5. S\u00f8k informasjon", "6. Unng\u00e5 katastrofeprogrammer", "7. Forbered deg", "8. Tenk at redsel er ikke farlig", "9. Unng\u00e5 stress", "10. Beveg deg", "11. G\u00e5 p\u00e5 kurs", "12. Ha tillit"]}, {"field": "id", "value": "37d94e84c99c850b4b56c396d7ef989313707efb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-concept", "value": ["kurs", "bestill sete", "holder flyskrekkurs", "fly", "redd"]}, {"field": "kw-entity", "value": ["ellen halvorsen og knut andreassen", "egencia"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["knut andreassen", "ellen halvorsen"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10664524.ece/8sjb2a/ALTERNATES/w980-default/fly1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor er du redd for \u00e5 fly"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10664535.ece"}, {"field": "pageclass", "value": ["article"]}, {"field": "publishtime", "value": "2015-02-18T21:40:51.000Z"}, {"field": "recs-articleid", "value": "10664535"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2015-02-18T21:40:51.000Z"}, {"field": "recs-rawtitle", "value": "Derfor er du redd for \u00e5 fly -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Men ta det rolig, det er hjelp \u00e5 f\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/37d94e84c99c850b4b56c396d7ef989313707efb.jpg?5988e60f"}, {"field": "thumbnailfullheightdimensions", "value": "200x2046"}, {"field": "timestamp", "value": "2017-08-07T22:13:35.000Z"}, {"field": "title", "value": "Derfor er du redd for \u00e5 fly"}, {"field": "url", "value": "http://www.adressa.no/forbruker/article10664535.ece"}, {"field": "urlhash", "value": "37d94e84c99c850b4b56c396d7ef989313707efb"}], "score": 0.5780461, "siteId": "9222270286501375973", "id": "37d94e84c99c850b4b56c396d7ef989313707efb"}

