{"fields": [{"field": "modifiedtime", "type": "time", "value": "2017-08-06T08:49:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["L\u00f8ping", "Sandnes", "Friidrett"]}, {"field": "author", "value": "kristian oftedal kvendseth"}, {"field": "body", "value": ["Saken oppdateres.", "Dette portrettintervjuet ble f\u00f8rst publisert i desember 2016.", "\u2013 Vi liker \u00e5 si at vi ikke har f\u00f8lelser. For egentlig betyr det ikke noe hvordan du f\u00f8ler deg. Det som betyr noe er \u00e5 komme f\u00f8rst i m\u00e5l.", "Det er en helt vanlig onsdag p\u00e5 Lura. Ute er desemberm\u00f8rket i ferd med \u00e5 senke seg over byggefeltet. Inne sitter en helt uvanlig ten\u00e5ring og forbereder seg til dagens andre l\u00f8petur. Han er 16 \u00e5r. Han trener 14 \u00f8kter i uken. Han vet knapt hva det vil si \u00e5 ha fri.", "\u2013 Jeg skj\u00f8nner at folk synes det jeg driver med er sykt. Men for meg er dette helt normalt. Jeg har valgt dette livet selv.", "- Har du noen gang angret?", "- Nei. Jeg vil bli best i verden. Hadde jeg ikke trodd det var mulig, hadde jeg aldri giddet \u00e5 ofre s\u00e5 mye.", "\u2013 Du l\u00f8per EM i terrengl\u00f8p p\u00e5 s\u00f8ndag. Hva er m\u00e5let?", "\u2013 Jeg har i hvert fall lyst p\u00e5 medalje. Men jeg satser p\u00e5 gull.", "LES OGS\u00c5:", "Jakob Ingebrigtsen (15) m\u00e5tte i dopingkontroll - s\u00e5 spurtet han inn til finale i U20-VM", "Jakob Ingebrigtsen er den yngste l\u00f8peren i juniorklassen i EM. Likevel sikter han h\u00f8yt. If\u00f8lge trenerpappa Gjert har s\u00f8nnen ingenting \u00e5 skylde p\u00e5 dersom det ikke skulle g\u00e5. Unnskyldninger er det i det hele tatt lite av i Ingebrigtsen-familien.", "\u2013 Jeg hadde aldri blitt like god om jeg hadde trent i en vanlig friidrettsklubb. Du blir ikke best hvis du trener normalt.", "\u2013 Kan det bli for unormalt?", "\u2013 Hvis du som l\u00f8per ikke har det vondt, s\u00e5 gj\u00f8r du noe feil. Vi ligger akkurat p\u00e5 grensen til \u00e5 bli skadet hele veien. Vi trener s\u00e5 mye som vi kan, uten \u00e5 bikke over.", "\u2013 Hender det at du tenker p\u00e5 at det hadde v\u00e6rt kjekkere \u00e5 gj\u00f8re andre ting?", "\u2013 Nei, svarer Jakob Ingebrigtsen.", "Hvem er han egentlig, 16-\u00e5ringen fra Sandnes som setter uoffisielle verdensrekorder og l\u00f8per s\u00e5 fort at ekspertene br\u00f8ler? Hvordan klarer han \u00e5 holde konsentrasjonen oppe i runde etter runde? Hva er det som gj\u00f8r ham unik? Hva er det som gj\u00f8r at han klarer \u00e5 presse kroppen s\u00e5nn?", "Et kjapt s\u00f8k i Aftenbladets arkiv viser at vi omtalte ham f\u00f8rste gang i 2011. Den da 10 \u00e5r gamle Jakob ble intervjuet etter \u00e5 ha l\u00f8pt de 8,2 kilometerne rundt Stokkavatnet i Stavanger p\u00e5 rett i underkant av 30 minutter. Siden den gangen har han senket bestetiden i Siddisl\u00f8pet med nesten fem minutter. Han har blitt portrettert i tv-program og han har blitt forsket p\u00e5. Heldigvis er motivasjonen den samme som den alltid har v\u00e6rt. Han synes fortsatt det \u00e5 l\u00f8pe er det kjekkeste som finnes.", "\u2013 Den f\u00f8lelsen, sier Jakob Ingebrigtsen.", "\u2013 Den f\u00f8lelsen n\u00e5r jeg f\u00e5r p\u00e5 meg piggskoene og skal ut og konkurrere. Det er den jeg lever for.", "\u2013 Hva er det som gj\u00f8r deg sterkere enn de andre?", "\u2013 Jeg er god p\u00e5 det mentale. Jeg er flink til \u00e5 pushe meg selv. Jeg gir meg aldri.", "\u2013 Kommer det ikke tunge tanker n\u00e5r du blir sliten?", "\u2013 Da jeg var 10-12 \u00e5r, l\u00f8p jeg en del terrengl\u00f8p. Jeg pleide alltid \u00e5pne for hardt, men jeg stoppet aldri. Jeg bare presset p\u00e5 videre. Det var nok god mental trening i det.", "\u2013 Er det sunt?", "\u2013 Det er ikke alltid like behagelig. Flere ganger har jeg kommet i m\u00e5l og ikke husket den siste kilometeren. 1500 meter er den verste distansen. Jeg spyr etter hvert l\u00f8p. Det er s\u00e5 vondt, sier Jakob Ingebrigtsen.", "Gullmedaljer vinnes ikke i komfortsonen. Det vet storebr\u00f8drene Henrik og Filip Ingebrigtsen alt om. De to EM-vinnerne p\u00e5 1500 meter leverte likevel ikke i n\u00e6rheten av like gode tider som lillebroren da de var p\u00e5 samme alder. Da Jakob Ingebrigtsen l\u00f8p 1500 meter p\u00e5 Bislett i sommer p\u00e5 3.42,44, gikk det et sus gjennom publikum da tiden ble annonsert. Du trenger ikke v\u00e6re ekspert i treningsl\u00e6re for \u00e5 skj\u00f8nne at det er sensasjonelt fort.", "En m\u00e5ned senere vant Filip Ingebrigtsen gull i senior-EM p\u00e5 samme distanse. Vinnertiden i finalen var 3.46,35.", "LES OGS\u00c5:", "Lillebror Ingebrigtsen tok sensasjonelt EM-gull etter enorm avslutning", "\u2013 Henrik var den f\u00f8rste som br\u00f8ytet vei og viste at det var mulig. S\u00e5 fulgte Filip opp. Da passer det jo perfekt at jeg kommer og topper alt, sier Jakob Ingebrigtsen med et smil.", "\u2013 Hvis jeg sier at du er norsk friidretts store fremtidsh\u00e5p. Hva sier du da?", "\u2013 Det er greit. Det m\u00e5 jo v\u00e6re bedre \u00e5 v\u00e6re det enn ikke \u00e5 v\u00e6re det.", "\u2013 Hva tenker du om forventningene?", "\u2013 Det er bare g\u00f8y at folk tror p\u00e5 meg. Jeg tenker egentlig ikke s\u00e5 mye p\u00e5 de greiene der. Henrik, Filip og jeg er i en boble. Vi fokuserer p\u00e5 oss selv.", "\u2013 Trives du med oppmerksomheten?", "\u2013 Ja. Det er hyggelig, det. Det viktigste er uansett at jeg vet hva jeg er god for. Jeg kan ikke gj\u00f8re s\u00e5 mye annet enn mitt beste.", "LES OGS\u00c5:", "Jakob Ingebrigtsen (15) smadret sin egen \u00abverdensrekord\u00bb: - N\u00e5 vil jeg snart l\u00f8pe med br\u00f8drene mine!", "Vi blir sittende \u00e5 snakke om hvordan han opplever \u00e5 g\u00e5 p\u00e5 videreg\u00e5ende skole, som det ikke blir s\u00e5 mye tid til, men som han likevel har bestemt seg for \u00e5 fullf\u00f8re. Fordi han vil ha et godt grunnlag til \u00e5 gj\u00f8re andre ting n\u00e5r friidrettskarrieren er over.", "\u2013 Akkurat n\u00e5 kan jeg ikke tenke meg en annen karriere enn l\u00f8ping. Det er det kjekkeste jeg gj\u00f8r.", "\u2013 Det er blitt sen ettermiddag i Sandnes. Jakob Ingebrigtsen har skiftet til treningst\u00f8y. Han knytter skoene p\u00e5 trappen og gj\u00f8r seg klar til en ny joggetur. Vi sp\u00f8r om han gleder seg til juleferie. 16-\u00e5ringen smiler.", "\u2013 Det blir det samme som alltid. Jeg skal trene. To \u00f8kter hver dag.", "S\u00e5 l\u00f8per han."]}, {"field": "category0", "value": "100sport"}, {"field": "category1", "value": "100sport|andreidretter"}, {"field": "contenthash", "value": "c25bb0a4c8b6a69e66e9cbb27853807d0a0677d62bb3b813d3e38f688a1fe11b"}, {"field": "createtime", "value": "2016-12-10T15:21:53.000Z"}, {"field": "description", "value": "Han l\u00f8per til han spyr og presser kroppen s\u00e5 mye at alt blir svart. Jakob Ingebrigtsen (16) vet at han aldri blir verdens beste 1500-meterl\u00f8per ved \u00e5 v\u00e6re som alle andre."}, {"field": "heading", "value": ["Jakob Ingebrigtsen (16) l\u00f8per til alt blir svart for \u00e5 bli best i verden -adressa.no", "Den yngste", "Fenomenet", "Fremtidsh\u00e5pet", "L\u00f8per 140 kilometer i uken"]}, {"field": "id", "value": "83e90aa44cc53174866d0a74ad8a85f2d59fbce2"}, {"field": "keyword", "value": ["L\u00f8ping", "Sandnes", "Friidrett"]}, {"field": "keywords", "value": "L\u00f8ping,Sandnes,Friidrett"}, {"field": "kw-category", "value": ["andreidretter", "100sport"]}, {"field": "kw-classification", "value": "sports"}, {"field": "kw-concept", "value": ["presse kroppen", "l\u00f8p"]}, {"field": "kw-entity", "value": ["stokkavatnet", "bislett", "henrik og filip ingebrigtsen", "aftenbladets", "ute", "henrik", "gjert", "lura", "siddisl\u00f8pet", "ingebrigtsen", "m. likevel"]}, {"field": "kw-location", "value": ["stavanger", "sandnes"]}, {"field": "kw-pageclass", "value": "article"}, {"field": "kw-person", "value": ["filip ingebrigtsen", "jakob ingebrigtsen"]}, {"field": "kw-taxonomy", "value": ["100sport/andreidretter", "100sport"]}, {"field": "og-image", "value": "https://vertical.snd.no/images/7557b64b-54ac-4c7a-bd9e-74495f8278ba?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakob Ingebrigtsen (16) l\u00f8per til alt blir svart for \u00e5 bli best i verden"}, {"field": "og-type", "value": "article"}, {"field": "og-url", "value": "http://www.adressa.no/100Sport/andreidretter/Jakob-Ingebrigtsen-16-loper-til-alt-blir-svart-for-a-bli-best-i-verden-227199b.html"}, {"field": "pageclass", "value": ["article"]}, {"field": "publishtime", "value": "2017-08-06T08:35:55.000Z"}, {"field": "recs-articleid", "value": "227199"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|andreidretter"}, {"field": "recs-publishtime", "value": "2017-08-06T08:35:55.000Z"}, {"field": "recs-rawtitle", "value": "Jakob Ingebrigtsen (16) l\u00f8per til alt blir svart for \u00e5 bli best i verden -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/andreidretter", "100sport"]}, {"field": "teaser", "value": "Han l\u00f8per til han spyr og presser kroppen s\u00e5 mye at alt blir svart. Jakob Ingebrigtsen (16) vet at han aldri blir verdens beste 1500-meterl\u00f8per ved \u00e5 v\u00e6re som alle andre."}, {"field": "thumbnail", "value": "http://content-thumbnail.cxpublic.com/content/thumbnail200x150/83e90aa44cc53174866d0a74ad8a85f2d59fbce2.jpg?5986d92c"}, {"field": "thumbnailfullheightdimensions", "value": "200x1713"}, {"field": "timestamp", "value": "2017-08-06T08:54:04.000Z"}, {"field": "title", "value": "Jakob Ingebrigtsen (16) l\u00f8per til alt blir svart for \u00e5 bli best i verden"}, {"field": "url", "value": "http://www.adressa.no/100Sport/andreidretter/Jakob-Ingebrigtsen-16-loper-til-alt-blir-svart-for-a-bli-best-i-verden-227199b.html"}, {"field": "urlhash", "value": "83e90aa44cc53174866d0a74ad8a85f2d59fbce2"}], "score": 1.1488231, "siteId": "9222270286501375973", "id": "83e90aa44cc53174866d0a74ad8a85f2d59fbce2"}

