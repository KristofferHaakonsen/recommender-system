{"fields": [{"field": "modifiedtime", "type": "time", "value": "2016-09-26T16:01:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa", "gr\u00fcnder"]}, {"field": "author", "value": "kari hovde"}, {"field": "body", "value": ["Noen ganger kan jeg f\u00f8le at enkelte er ute etter \u00e5 \u00abta\u00bb meg, slik mange vil \u00abta\u00bb Fotballfrue. Men Caroline er helt r\u00e5, den dama inspirerer meg. Hun er hardtarbeidende, utrolig flink og smart. Blogger selv om hun spyr, sier Silje Landev\u00e5g om bloggeren Caroline Berg Eriksen, venninne og Get Inspired-modell.", "For det kan v\u00e6re fort gjort \u00e5 baksnakke unge, vakre kvinner som oppn\u00e5r suksess. Karrierekvinner med designervesker, flate mager og flatterende medieoppslag. S\u00e5nne kvinner som Silje, gr\u00fcnderen av nettbutikken Get Inspired.", "Aktuell: Den trondheimsbaserte nettbutikken Get Inspired, som selger treningst\u00f8y til kvinner, kommer til \u00e5 omsette for 115 millioner i \u00e5r.", "Alder: 31", "Familie: Bor p\u00e5 Ranheim med samboer og", "to barn p\u00e5 1 1/2 og fem \u00e5r.", "Utdannelse: Bachelorgrad i internasjonal", "markedsf\u00f8ring fra BI (2004-07),", "Gr\u00fcnderskolen ved Universitetet i Oslo (2009).", "Karriere: Gr\u00fcnder av nettbutikken Get Inspired", "i Trondheim, som hun leder sammen med broren Sindre Landev\u00e5g (28). Er i dag eier og markedssjef. Ble k\u00e5ret til \u00c5rets Gr\u00fcnder i 2015.", "Leser: Faglitteratur jeg kan l\u00e6re noe av, b\u00f8ker skrevet av n\u00e6ringslivsledere som Odd Reitan, Petter Stordalen og Anita Krohn Traaseth.", "Underholdningslitteratur om sommeren.", "Lytter til: Ed Sheeran blant annet. Og listepop p\u00e5 radio i bilen p\u00e5 vei til trening.", "- Det er noe med det. Folk unner deg at det g\u00e5r bra, men kanskje ikke superbra. P\u00e5 sosiale medier blir jeg virkelig heiet fram, men via-via fanger jeg opp kritikk. For det er alltid noen som skal mene noe om s\u00e5nne som meg. Men jeg er blitt ganske god til \u00e5 bruke minimalt med energi p\u00e5 janteloven, smiler hun hvitt.", "Med beina i kors sitter hun i en dyp stol i en hotell-lobby ved Bakke bru i Trondheim. Klokka har s\u00e5 vidt passert 08 og sm\u00e5barnsmoren er alt annet enn et deigete m\u00e5rratryne. Det m\u00f8rke, velpleide h\u00e5ret skjuler s\u00e5 vidt glitrende, ravfargede steiner i \u00f8rene, hun er slank som et siv og kledd i en vinr\u00f8d, langermet hverdagskjole. Hun har tatt av seg skinnjakka og det digre skjerfet som kveilet seg rundt halsen hennes. En velvoksen Gucci-veske st\u00e5r trygt parkert ved stolbeinet.", "Odd-Arne Landev\u00e5g (60), pappa:", "- Silje har alltid hatt utseende og selvtilliten med seg. Hun er bestemt og \u00e6rlig. Det er en styrke, men noen ganger kan hun kanskje v\u00e6re for bestemt og \u00e6rlig. Jeg hadde kanskje \u00f8nsket at hun f\u00f8rst hadde erfart hvordan det er \u00e5 v\u00e6re en vanlig ansatt, jobbe for ei grei l\u00f8nn og g\u00e5 p\u00e5 l\u00f8nningspils. Jeg er gr\u00fcnder selv, og vet hvordan det er \u00e5 ha ansvar for drift og ansatte. Men \u00e5 bli styrt av andre, passer nok ikke Silje.", "Ukeadressa har f\u00e5tt presset inn et intervju i en tettpakket uke. Hun har hatt stortingspolitikere p\u00e5 bes\u00f8k den ene dagen, arrangert fotoshoot med Tone Damli og Kathrine S\u00f8rland den andre.", "- Og i g\u00e5r var jeg i Stockholm der jeg handlet inn nye Nike-produkter til butikken.", "Skal man d\u00f8mme etter det velopplagte oppsynet, er det ingen tegn til at stresshormonene herjer. Men det er akkurat travelt hun vanligvis har det. Den trondheimsbaserte nettbutikken selger treningskl\u00e6r til kvinner, og i fjor omsatte butikken for nesten 80 millioner kroner. I \u00e5r forventer Silje at de vil bikke 115 millioner kroner, og tror p\u00e5 \u00absolid\u00bb vekst ogs\u00e5 til neste \u00e5r. Med et marked som t\u00f8rster etter mer, nytter det ikke \u00e5 sitte musestille i lotusstilling. For kvinner f\u00e5r visst ikke nok av lekre l\u00f8petights, freshe ullkl\u00e6r og sesongens hotteste sneakers. Og de vil ha det svinfort.", "- Vi \u00f8nsker \u00e5 levere raskt til kunden, for kvinner skulle helst hatt pakken med kl\u00e6r i g\u00e5r. Men verdien i Get Inspired er akkurat raskere \u2013 b\u00e5de mentalt og rent praktisk, forklarer Silje som b\u00e5de er eier og markedssjef.", "Kommer det en pall med attraktive kl\u00e6r til lageret p\u00e5 Lade klokka 14.55, s\u00e5 hiver lagersjefen seg rundt p\u00e5 varemottaket. Folk fra markedsavdelingen l\u00f8per ned fra andre etasje for \u00e5 ta promoteringsbilder til sosiale medier.", "- Da kan vi f\u00e5 salg samme kveld.", "I begynnelsen av karrieren gikk det derimot tr\u00e5dt. Hun hadde tatt en bachelor i internasjonal markedsf\u00f8ring ved BI i Bergen og siste\u00e5ret i Barcelona. Men selv med en bachelorgrad og flytende spansk fikk hun ikke jobb. Hun m\u00e5tte g\u00e5 p\u00e5 Nav.", "- Heldigvis hadde jeg str\u00f8jobber, blant annet var jeg spanskl\u00e6rer ved Ringve og Strinda videreg\u00e5ende skoler. Jeg var bare 23 \u00e5r og underviste 17-18-\u00e5ringer. Jeg utviklet meg masse det \u00e5ret.", "Sindre Landev\u00e5g (28), lillebror og daglig leder i Get Inspired:", "- Silje er ei veldig artig dame, en \u00abdoer\u00bb og kan v\u00e6re fryktelig ut\u00e5lmodig. M\u00e5 alltid videre. Hun er veldig kreativ, liker \u00e5 sette i gang ting - men det hender at jeg m\u00e5 ta ned ballen og s\u00f8rge for at prosjektet blir gjennomf\u00f8rt. Hun ser verdien av \u00e5 bli kjent med nye folk og er en god p\u00e5 nettverksbygger.", "For \u00e5 spisse kompetansen tok hun Gr\u00fcnderskolen ved Universitetet i Oslo. Som nyklekket gr\u00fcnder pr\u00f8vde hun seg blant annet p\u00e5 yoga-utstyr. Hun tok 200 000 kroner fra boligl\u00e5net og fylte opp den 60 kvadratmeter store leiligheten i Oslo med yogamatter og strikk.", "- Men yoga-utstyr ga ikke noe gjensalg. Alts\u00e5, produktene skapte ingen handlende kunder. Har du en yogamatte, s\u00e5 trenger du ikke en ny med det f\u00f8rste, forklarer hun.", "Snart skulle hun likevel komme til \u00e5 knekke koden. Til en lav pris fikk hun kj\u00f8pt et parti med utg\u00e5ende varer fra den svenske treningskl\u00e6rprodusenten R\u00f6hnisch. \u00c5ret var 2011 og nettstedet kk.no hadde nettopp skrevet en artikkel om \u00abTreningsbuksen som gir knallfin rumpe\u00bb. Saken handlet om en tights med hold-in-funksjon som bare Get Inspired kunne tilby i Norge. Attp\u00e5til lenket kk.no til Landev\u00e5gs nettbutikk.", "- Da tok det av. Bestillingene rant inn, og vi t\u00f8mte hele lageret. Omsetningen \u00f8kte fra under 1 million til 4,7 millioner kroner. Det var en skikkelig sn\u00f8balleffekt.", "Hun ble gravid, og sammen med kj\u00e6resten Andreas B\u00e5dsvik flyttet hun hjem til Trondheim. Silje ansatte broren Sindre Landev\u00e5g som daglig leder. Datteren Madelen kom til verden, og verden raste sammen.", "- Jeg ble redd for at jeg ikke skulle klare \u00e5 realisere planene mine da jeg fikk barn. Hvordan skulle jeg greie \u00e5 kombinere mammarollen med business?", "Det ble ikke mye rom for grubling. Tre timer etter f\u00f8dselen p\u00e5 St. Olavs Hospital fikk hun en tekstmelding fra broren Sindre: \u00abSjekk mail!\u00bb. Halvannen uke etter f\u00f8dselen jobbet hun hjemmefra. Selv om hun hadde full mammapermisjon, greide hun ikke \u00e5 holde seg borte fra jobb som den gangen l\u00e5 i det gamle Diplom-Is-bygget p\u00e5 Bromstad. Hun trillet babyen i s\u00f8vn p\u00e5 parkeringsplassen utenfor og passet p\u00e5 \u00e5 jobbe i duppen. En slitsom tid, minnes hun.", "- Etter f\u00f8dselen ville jeg dessuten \u00abback in shape\u00bb s\u00e5 kjapt som mulig, og jeg trente med en personlig trener fire ganger i uka. Samtidig ga det masse energi som jeg trengte.", "- Og Madelen ble f\u00f8dt 27. desember, legger hun til.", "Hun smiler bredt.", "- D\u00e5rlig timing?", "- Ja, da er det stress. Da starter januarsalget, alle skal trene etter jula og trenger nye kl\u00e6r, ler Silje.", "Uten \u00e5 ta opp en eneste krone i l\u00e5n \u2013 og uten store investorer i ryggen \u2013 greide 31-\u00e5ringen alts\u00e5 \u00e5 stable p\u00e5 beina en nettbutikk fra en leilighet i Oslo. Butikken er blitt en suksess, og Silje figurerer ofte i mediene og som foredragsholder. For et par uker siden troppet en hel haug med n\u00e6ringspolitikere fra Stortinget opp i lokalene p\u00e5 Lade. Norge trenger gr\u00fcndere som lykkes n\u00e5r oljen snart ebber ut. Med f\u00e5 ord forteller hun hvorfor hun har lyktes.", "- En tydelig profil kombinert med sterke merkevarer og bevisst bruk av sosiale medier har bidratt til suksessen.", "I begynnelsen var Get Inspired n\u00e6rmest synonymt med gr\u00fcnderen. Silje brukte seg selv som modell for kl\u00e6rne og postet bildene p\u00e5 de sosiale nettverkene Facebook og Instagram. I dag har den private Insta-profilen hennes nesten 8000 f\u00f8lgere, mens 80 000 f\u00f8lger kontoen til butikken. Her bobler entusiasmen, f\u00f8lgerne synes b\u00e5de Silje og kl\u00e6rne er lekre, \u00abfab\u00bb og \u00absmashing\u00bb.", "- Jeg var tidlig ute med bruken av sosiale medier, og tidlig ute med \u00e5 samarbeide med Fotballfrue, Caroline Berg Eriksen.", "Uten en fysisk butikk med utstillingsvindu, er det viktig \u00e5 v\u00e6re synlig. Markedsbudsjettet er relativt h\u00f8yt sammenlignet med andre sportsbutikker, opp mot 20 prosent. Popartisten Tone Damli og tidligere skj\u00f8nnhetsdronning Kathrine S\u00f8rland er sponset, og for et par uker siden var de p\u00e5 plass i Trondheim for \u00e5 ta bilder sammen med Silje til nye ullundert\u00f8y-kolleksjoner.", "- B\u00e5de Tone, Katrine og Fotballfrue er jenter som passer v\u00e5re verdier og image. Vi sponser ogs\u00e5 en rekke jenter, \u00abgirl next door\u00bb, som har mellom 3000 og 20 000 f\u00f8lgere p\u00e5 Instagram.", "Silje Landev\u00e5g vokste opp i Malvik utenfor Trondheim og med foreldre som begge er gr\u00fcndere. Faren Odd-Arne Landev\u00e5g driver med helsekost, mens moren Turid driver Trondheim lasermedisin. Da hun var 15 \u00e5r ble foreldrene skilt.", "- Det var jo trist og det kom som et sjokk, husker jeg. Men jeg \u00f8nsker foreldrene mine alt det beste, at de skal ha det bra. Det holder ikke bare \u00e5 v\u00e6re sammen for barna sin del. Men jeg har kanskje blitt mer rastl\u00f8s. Dro rett til C\u00e1diz i Spania etter videreg\u00e5ende, sier Silje\u00bb.", "God selvtillit har hun alltid hatt, forteller faren. Silje gjenforteller pappa sin yndlingshistorie.", "- En kveld pappa kj\u00f8rte meg hjem fra trening, spurte jeg fra baksetet: \u00abDu pappa, hvordan er det der: Ringer landslaget meg, eller m\u00e5 jeg ringe dem?\u00bb.", "Med sin yngste datter, Celine (11/2) valgte hun \u00e5 dele mammapermisjonen med samboeren Andreas. Silje mener flere kvinner burde bryte ned de tradisjonelle forventningene til hvordan man skal oppf\u00f8re seg n\u00e5r man f\u00e5r barn.", "- Kvinner b\u00f8r komme seg kjappere tilbake til jobb, og jobbe fulltid. Gj\u00f8r vi ikke det, kan vi ikke forvente \u00e5 se flere gr\u00fcndere i framtiden. N\u00e5r kvinner kommer tilbake etter f\u00f8dselspermisjon, velger cirka 40 prosent \u00e5 jobbe deltid. I offentlig sektor er tallet enda h\u00f8yere, 70 prosent. Kvinner velger trygghet og stabilitet, ikke risiko. Ikke minst er det forventet at vi ikke skal v\u00e6re egoistiske. For det oppfattes n\u00e6rmest som egoistisk \u00e5 velge jobb foran hjem og barn.", "- Men for mange blir det kanskje for t\u00f8ft \u00e5 jobbe fulltid med sm\u00e5 barn?", "- Da m\u00e5 du tenke l\u00f8sninger.", "Silje sitter p\u00e5 flere triks som hun mener skal f\u00e5 kabalen til \u00e5 g\u00e5 opp. Hver s\u00f8ndag kveld jobber hun fire timer, samt planlegger ukas logistikk. Plotter inn trening og sosiale tilstelninger i ukeplanen. Hver onsdag setter hun av til en lang dag p\u00e5 jobb med ferdigmat fra Fjordland. En barnevakt henter ungene i barnehagen, s\u00f8rger for middag og at de kommer seg i seng.", "- Men vanligvis er jeg alltid hjemme til middag, og jobber heller et par timer om kvelden. Drar gjerne fra jobb i halvtretiden, trener en time og rekker barnehagen til fire. Jeg er strukturert, men det trenger ikke v\u00e6re ryddig i alle kroker hjemme hos oss.", "- Tipper du ikke har det helt bomba, heller?", "- Nei da, det m\u00e5 v\u00e6re ryddig i alle oppholdsrom \u2013 stue, kj\u00f8kken og bad. Heldigvis har vi en str\u00e5lende vaskehjelp som kommer en gang i uka.", "Mette Greger M\u00e6le (37), venninne:", "- Vi ble kjent da vi flyttet inn i samme nabolag i Ranheimsfj\u00e6ra for noen \u00e5r siden. Vi fant fort ut at vi hadde trening som en felles interesse, og vi tar ofte ei \u00f8kt sammen. Silje er ei god jente som vil andre godt, og som \u00f8nsker \u00e5 vise \u00abgirl power\u00bb. Hun er strukturert, er uredd og g\u00e5r \u00aball in\u00bb i jobben.", "31-\u00e5ringen sier hun vil v\u00e6re en inspirerende mamma for Madelen og Celine.", "- Jeg \u00f8nsker at de skal bli selvstendige, f\u00f8lge dr\u00f8mmene sine og vil vise dem at hardt arbeid l\u00f8nner seg.", "Hvis det t\u00e5rner seg opp, tar hun en real \u00abtime out\u00bb fra familielivet. En helg tidligere i h\u00f8st dro mann og barn til svigerforeldrene, mens Silje innlosjerte seg i farens leilighet p\u00e5 Solsiden som st\u00e5r tom mens han ferierer i Marbella.", "- Da kj\u00f8per jeg sushi take away, \u00e5pner en flaske vin og jobber. T\u00f8mmer innboksen for ubesvarte mail og planlegger nye innlegg p\u00e5 Instagram.", "- Hvilke innlegg sl\u00e5r best an?", "- Content. Alts\u00e5 innhold, innlegg der jeg mener noe. For eksempel det om delt permisjon eller at man b\u00f8r v\u00e6re anti jantelov. Jeg pr\u00f8ver \u00e5 inspirere andre. Kj\u00f8r showet, f\u00f8lg dr\u00f8mmen, er et budskap. S\u00e5nne ting. Da er feedbacken enorm. Mitt motto er \u00abhard work beats talent\u00bb.", "Hun ler litt.", "- Selv er jeg ikke akkurat noen Einstein og hadde ikke de beste karakterene p\u00e5 skolen. Men jeg har vilje og gjennomf\u00f8ringsevne. Det kommer du langt med.", "Janteloven, loven som sier at du ikke m\u00e5 tro at du er noe, kan v\u00e6re irriterende, synes Silje.", "- Mange tror jeg bare har v\u00e6rt heldig som har kommet dit vi er i dag. Men jeg har ofret mye. Jeg tok ikke ut l\u00f8nn de f\u00f8rste to \u00e5rene. Og de to p\u00e5f\u00f8lgende \u00e5rene hadde jeg lusel\u00f8nn. Enkelte tror vi tjener 100 millioner, n\u00e5r vi omsetter for 100 millioner. N\u00e5 g\u00e5r det bra, l\u00f8nna er god og vi har flinke folk p\u00e5 laget. Jeg har mer ro n\u00e5 enn tidligere.", "- Og du kan unne deg en Gucci-veske?", "- Hehe, ja. Dyre vesker har lenge v\u00e6rt en lidenskap - og en svakhet. Og n\u00e5 har jeg muligheten til \u00e5 investere i en, svarer hun og kaster et blikk p\u00e5 den sorte italieneren med G-en i gull.", "Likevel er det ikke rom for \u00e5 late seg. S\u00f8skenparet Landev\u00e5g har ansvar for arbeidsplasser og m\u00e5l om h\u00f8yere avkastning. Noen perioder er ogs\u00e5 tyngre enn andre. \u00abBetaler ikke tariffl\u00f8nn, ansatte truer med streik\u00bb sto det p\u00e5 trykk i Adresseavisen en mandag i januar. Midtnorsk Transportarbeiderforening krevde tariffavtale for \u00e5tte lageransatte i Get Inspired, men ledelsen ville ikke gi dem det det. Dermed var det fare for streik. Silje visste at det kom en sak, og helga i forkant var tung.", "- Det var et slag i magen da artikkelen sto p\u00e5 trykk. Det f\u00f8ltes s\u00e5 urettferdig.", "- Men ansatte fikk ikke den l\u00f8nnen de hadde krav p\u00e5?", "- Vi var i forhandlinger og en l\u00f8sning sto p\u00e5 trappene, og det hadde ikke trengt \u00e5 havne i media. I artikkelen framsto det som om ledelsen h\u00e5vet inn millioner, mens ansatte jobbet for lusel\u00f8nn. Det stemte overhodet ikke, og jeg opplevde at jeg ble hengt ut personlig.", "Ansatte fikk tariffl\u00f8nn og forholdet til de ansatte er bedre enn noen gang, sier Silje. N\u00e5 f\u00f8ler hun seg mer rustet mentalt til \u00e5 t\u00e5le negative oppslag i media. Nok s\u00f8vn, trening og en god samtalepartner er som en vitaminshot. Siljes mentor er Gro Eide, coach og pressetalskvinne i Norges Skiforbund. Den profilerte advokaten og styregrossisten Harald Ellefsen (65) gir ogs\u00e5 r\u00e5d.", "- \u00c5 sparre mot flinke, erfarne folk er gull verdt for meg. De gir selvtillit og trygghet.", "Forbilder er Rema-Reitan og hans verdibaserte ledelse. Som ung ble Silje inspirert av \u00e5 se og lese om Celina Midelfart. Hilde Wed\u00f8, som opplever suksess med klesbutikken Carma i Trondheim, er ogs\u00e5 ei dame Silje vil framsnakke.", "- Hilde er r\u00e5, har teft for business, ser alltid smashing ut, er en god mamma og gir blaffen i janteloven.", "Silje \u00f8nsker \u00e5 v\u00e6re en n\u00e6ringslivsleder med en feminin pondus. Ikke type Erna eller Siv, ledere med en maskulin lederstil. Rollefiguren Claire Underwood i det popul\u00e6re politiske tv-seriedramaet \u00abHouse of Cards\u00bb er heller et slags ideal. Dyktig, stilig og s\u00e5rbar, t\u00f8ff n\u00e5r det trengs.", "- Jeg vil vise at jeg er en vanlig jente selv om jeg har ansvar for en suksessbedrift. Man kan ha \u00abgirly\u00bb interesser, som shopping og venninnetid, og likevel lykkes som leder.", "Blogginnlegg om livet som sm\u00e5barnsmamma g\u00e5r ogs\u00e5 rett hjem hos f\u00f8lgerne.", "- Jeg synes ikke synd p\u00e5 barn som blir med p\u00e5 barnepassen p\u00e5 treningssenteret mens mamma trener en time. Helga er jo lang, og vi trenger overhodet ikke \u00e5 ha d\u00e5rlig samvittighet for \u00e5 \u00abtilsnike\u00bb oss litt energi med ei trenings\u00f8kt. \u00abHappier mum, happier kids\u00bb. Alt trenger dessuten ikke v\u00e6re perfekt, 80 prosent er godt nok. Ikke dyrk d\u00e5rlig samvittighet. S\u00e5nne ting liker f\u00f8lgerne \u00e5 lese om. Mange trenger bekreftelse p\u00e5 at de ikke er egoister selv om ikke alle forventninger blir innfridd.", "Hun er best p\u00e5 rydding, d\u00e5rligst p\u00e5 matlaging. Kaker baker hun aldri, selv ikke til barnebursdag.", "- Jeg kj\u00f8per en ferdig kake med den beste samvittighet. Eller f\u00e5r mamma til \u00e5 bake ei. Ungene bryr seg jo ikke.", "Hun stopper opp et \u00f8yeblikk.", "- Virker jeg hard? Jeg vil ikke framst\u00e5 som hard. Jeg har d\u00e5rlige dager der jeg g\u00e5r til sengs klokka 21.", "F\u00f8lger man Silje p\u00e5 Instagram ser man ei veltrent dame i lekre l\u00f8petights. S\u00f8te sm\u00e5troll og et lekkert hjem. Bilder der hun sitter p\u00e5 senga p\u00e5 St. Olavs Hospital to dager etter f\u00f8dselen, ikledd en genser fra en ny kosekl\u00e6r-kolleksjon. Og bilde av flat mage og definerte muskler bare en uke etter f\u00f8dselen. F\u00f8ler hun et press om \u00e5 v\u00e6re perfekt n\u00e5r hun n\u00e6rmest er en levende Get Inspired-plakat?", "- Ikke i det hele tatt. Det er naturlig for meg \u00e5 bruke en halvtime p\u00e5 badet om morgenen, og jeg har alltid v\u00e6rt opptatt av trening og kosthold. Selv om det blir noen Fjordland-m\u00e5ltider innimellom.", "Morgenrushet over Bakke bru er tre timer unna. Det n\u00e6rmer seg lunsjtid, og markedssjefen kl\u00f8r etter \u00e5 komme seg p\u00e5 jobb. F\u00f8rst f\u00e5r hun avisas fotograf til \u00e5 knipse et bilde av henne og journalisten i aksjon til Instagram og Snapchat. Ti minutter senere st\u00e5r vi p\u00e5 parkeringsplassen utenfor lagerlokalet p\u00e5 Lade og venter. S\u00e5 kommer hun susende i en fl\u00f8tehvit Mercedes med logo og rosa hjerter. Vi f\u00f8lger henne inn p\u00e5 lageret, der ansatte pakker ut nye varer og fyller rosa pakkeposer med bestillinger.", "- Hva selger bra for tiden?", "- Ull og life style. Kosebuksa er tilbake, folk f\u00e5r liksom ikke nok.", "- Kunne du g\u00e5tt p\u00e5 3T i en gammel utvasket joggebukse?", "- Haha, er du gal? Jeg lever av at kvinner vil se like bra ut p\u00e5 trening som p\u00e5 kaf\u00e9. S\u00e5 stygg joggebukse er temmelig uaktuelt, ja, gliser Silje Landev\u00e5g."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "53ee4fa71092cd91b51a6ca6632cbedfa0809dc2d2d567cb218b19ade247d2b5"}, {"field": "createtime", "value": "2016-09-24T05:37:04.000Z"}, {"field": "description", "value": "Butikkgr\u00fcnderen bruker lite tid p\u00e5 kakebakst og sure oppst\u00f8t fra folk som synes hun er en egoist."}, {"field": "dominantimage", "value": "http://www.adressa.no/pluss/magasin/article13484869.ece/pimg2m/ALTERNATES/w980-default/LHS_SiljeLandev%C3%A5g14.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4a5021218210ec7f743662f026073df401927a3e.jpg?59804666"}, {"field": "dominantthumbnaildimensions", "value": "300x169"}, {"field": "heading", "value": ["S\u00e5nne som Silje -adressa.no", "115 millioner kroner", "Nav og yogamatter", "\u00abKnallfin rumpe\u00bb", "Tone, Kathrine og \u00abgirl next door\u00bb", "\u00abN\u00e5r ringer landslaget?\u00bb", "Mammaperm, jantelov og vesker", "Truet med streik", "\u00abHappier mum, happier kids\u00bb", "Kosebuksa"]}, {"field": "id", "value": "4a5021218210ec7f743662f026073df401927a3e"}, {"field": "keyword", "value": ["Portrettet", "Ukeadressa", "gr\u00fcnder"]}, {"field": "keywords", "value": "Portrettet,Ukeadressa,gr\u00fcnder"}, {"field": "kw-category", "value": ["pluss", "magasin"]}, {"field": "kw-classification", "value": "careers"}, {"field": "kw-company", "value": ["fjordland", "gucci", "instagram", "lade", "nike"]}, {"field": "kw-concept", "value": ["tro", "ansatt", "jobb", "barn", "sosiale medier", "kvinner", "girl next door", "dag", "trengs", "millioner kroner"]}, {"field": "kw-entity", "value": ["helga", "madelen og celine", "treningsbuksen", "olavs hospital", "ringve og strinda", "carma", "ranheimsfj\u00e6ra", "ranheim", "norges skiforbund", "erna", "instagram og snapchat", "tone damli og kathrine s\u00f8rland", "petter stordalen og anita krohn traaseth", "rema-reitan", "odd-arne landev\u00e5g", "gr\u00fcnderskolen", "madelen", "landev\u00e5g", "insta", "g-en", "facebook og instagram", "siv", "nav", "house of cards", "r\u00f6hnisch", "celine", "sheeran", "bromstad", "solsiden", "transportarbeiderforening", "st. olavs hospital", "fotballfrue", "diplom-is", "bakke", "stortinget", "universitetet", "katrine og fotballfrue", "einstein", "adresseavisen", "get inspired"]}, {"field": "kw-location", "value": ["stockholm", "oslo", "mercedes", "barcelona", "spania", "marbella", "malvik", "trondheim", "c\u00e1diz", "bergen"]}, {"field": "kw-pageclass", "value": "article"}, {"field": "kw-person", "value": ["caroline berg eriksen", "celina midelfart", "sindre landev\u00e5g", "odd reitan", "silje landev\u00e5g", "harald ellefsen", "andreas b\u00e5dsvik", "tone damli", "anita krohn traaseth", "kathrine s\u00f8rland", "gro eide", "claire underwood", "petter stordalen", "hilde wed\u00f8"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13484869.ece/pimg2m/ALTERNATES/w980-default/LHS_SiljeLandev%C3%A5g14.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00e5nne som Silje"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/24/S%C3%A5nne-som-Silje-13484870.ece"}, {"field": "pageclass", "value": ["article"]}, {"field": "publishtime", "value": "2016-09-24T06:31:16.000Z"}, {"field": "recs-articleid", "value": "13484870"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-24T06:31:16.000Z"}, {"field": "recs-rawtitle", "value": "S\u00e5nne som Silje -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Butikkgr\u00fcnderen bruker lite tid p\u00e5 kakebakst og sure oppst\u00f8t fra folk som synes hun er en egoist."}, {"field": "thumbnail", "value": "http://content-thumbnail.cxpublic.com/content/thumbnail200x150/4a5021218210ec7f743662f026073df401927a3e.jpg?59804666"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-01T09:14:14.000Z"}, {"field": "title", "value": "Suksessgr\u00fcnderen i Get Inspired: - Det er alltid noen som skal mene noe om s\u00e5nne som meg"}, {"field": "url", "value": "http://www.adressa.no/pluss/magasin/2016/09/24/S%c3%a5nne-som-Silje-13484870.ece"}, {"field": "urlhash", "value": "4a5021218210ec7f743662f026073df401927a3e"}], "score": 0.5670392, "siteId": "9222270286501375973", "id": "4a5021218210ec7f743662f026073df401927a3e"}

