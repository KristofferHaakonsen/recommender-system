{"fields": [{"field": "modifiedtime", "type": "time", "value": "2012-04-18T20:03:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "redakt\u00f8r i historisk tidsskrift"}, {"field": "body", "value": ["Saken oppdateres.", "H \u00f8r den \u00e6dle, ey ved livegenskab besmittede Norges bonde, n\u00e5r han taler til kongen med sit Du og sit Far: n\u00e5r han vandrer herned, og t\u00f8r klage over hver embedsmand, og vil selv tale med Konge eller Kronprinds, og kommer frem for dem, og vil selv tale med dem, og vandrer s\u00e5 hjem ad de hundrede miile, og er let p\u00e5 foede, og let om hjerte.", "Slik skrev den danske forfatteren Tyge Rothe i 1786 om norske b\u00f8nder som drog til K\u00f8benhavn for \u00e5 klage. Den sak som det \u00e5ret vakte oppsikt var Lofthusreisinga i Agder og Telemark. Med stadig st\u00f8rre oppslutning i det s\u00f8rlige Norge ledet Kristian Lofthus en bondebevegelse mot urimelige samfunnsforhold. To ganger med fem ukers mellomrom fikk han foretrede for kronprinsregenten p\u00e5 det gigantiske Kristiansborg slott. F\u00f8rst stilte kronprins Fredrik seg im\u00f8tekommende, men s\u00e5 ble bevegelsen sett p\u00e5 som en fare for regimet, blant annet fordi Lofthus hevdet at han klaget p\u00e5 \u00abf\u00e6drelandets vegne\u00bb, dvs. p\u00e5 vegne av hele Norge: Kunne dette utvikle seg til et oppr\u00f8r mot styret fra Danmark?", "I slutten av oktober 1786 tok Lofthus fatt p\u00e5 sin tredje k\u00f8benhavnreise i spissen for 38 b\u00f8nder. Men da han kom til Helsingborg, fikk han vite at det var utstedt arrestordre mot ham, og han vendte hjem. I mars 1787 klarte myndighetene \u00e5 fange ham. Han ble lenket i jern til en blokk p\u00e5 Akershus festning, og der d\u00f8de han i 1797, to \u00e5r f\u00f8r h\u00f8yesterett i K\u00f8benhavn avsa de endelige dommene over ham og de andre bondelederne. Etter at bevegelsen var blitt sl\u00e5tt ned, rettet kronprinsen p\u00e5 noen av de misforhold som hadde gitt st\u00f8tet til Lofthusreisinga.", "Utviklingen i Lofthusreisinga viser at \u00f8vrigheten kunne reagere ulikt p\u00e5 b\u00f8ndenes klagereiser. Variasjonen i sentralmyndighetenes reaksjoner avspeiler seg i historikernes tolkninger: Noen legger hovedvekten p\u00e5 at det var mulig \u00e5 n\u00e5 fram til den fjerne kongemakten med klager. Andre legger vekt p\u00e5 at det var vanskelig. Vi kan finne rikelige belegg for begge perspektiv i de mange klageaksjonene gjennom flere hundre \u00e5r da kongemakten befant seg i Danmark.", "Den mest ber\u00f8mte aksjonen med utspring i Tr\u00f8ndelag fant sted i 1573 da Rolv Hallvardsson fra Lynge i Horg sokn i Gauldalen drog til kongen i K\u00f8benhavn med et klageskriv mot ulovlige skattekrav. Sentralmyndighetene sendte med ham tilbake et brev til lensherren Ludvig Munk med instruks om \u00e5 granske saken og eventuelt fjerne nye p\u00e5legg som ikke hadde grunnlag i gammel skikk eller kongelige ordrer. Gauldalingene oppfattet det som gr\u00f8nt lys for \u00e5 nekte \u00e5 betale ulovlige skatter. Da fikk Ludvig Munk kongens samtykke til \u00e5 d\u00f8mme Rolv p\u00e5 Lynge og andre bondeledere som oppr\u00f8rsstiftere. De ble d\u00f8mt til d\u00f8den p\u00e5 et ekstrating i Trondheim i juli 1574. Da dommene skulle iverksettes vinteren 1575, satte gauldalingene seg til motverge, men de tapte, og noen mistet livet i kampene. Rolv og fire andre ble fanget og henrettet, mens det ble krevd inn store b\u00f8ter av andre gauldalinger. Noen \u00e5r seinere fikk de henrettede oppreising, og det kom enkene deres til gode.", "Noen trekk ved klagereisene til K\u00f8benhavn g\u00e5r stadig igjen gjennom flere hundre \u00e5rs unionstid. Myndighetene i den danske hovedstaden hadde for d\u00e5rlige kunnskaper om norske forhold. Det var en ulempe, som kunne vendes til en fordel. Noen historikere har lagt vekt p\u00e5 ulempene, andre p\u00e5 fordelene. Mest sl\u00e5ende er det hvor ofte det ble gitt bestemmelser som ikke var godt nok tilpasset lokale forhold, eller som i hvert fall ikke var klare nok, fordi lokalkunnskapene var for vage. Uklarhetene kunne f\u00f8re til at embetsmenn tok seg til rette, men de inspirerte ogs\u00e5 befolkningen til \u00e5 pukke p\u00e5 sine oppfatninger av saksforholdene og til \u00e5 nekte \u00e5 rette seg etter embetsmennenes p\u00e5bud. Alt dette var konfliktskapende.", "Av og til fikk de som klaget fullt gjennomslag p\u00e5 sentralt hold, fordi de hadde sakkunnskapen p\u00e5 sin side, men oftere utviklet det seg til en vinglete og langdryg dragkamp om saksbehandlingen. Sentralmyndighetene f\u00f8lte seg kunskapsmessig p\u00e5 gyngende grunn, og det disponerte dem for innr\u00f8mmelser - ogs\u00e5 fordi det var viktig \u00e5 motvirke uro i Norge. Men regimet var samtidig p\u00e5 vakt mot at nordmennene skulle f\u00e5 vann p\u00e5 m\u00f8lla og bli for oppsetsige. Derfor var det ogs\u00e5 viktig ikke \u00e5 bli for ettergivende; smidighet ble kombinert med fasthet.", "Under unionen med Danmark 1380-1814 soknet det overveldende flertall av det norske folket til bondesamfunnet. Derfor var b\u00f8ndene s\u00e5 viktige som skattebetalere, ja ogs\u00e5 som soldater og matroser. Myndighetene m\u00e5tte holde styr p\u00e5 dem, men unng\u00e5 at de ble altfor misforn\u00f8yde. At de norske b\u00f8ndene ogs\u00e5 hadde en viss politisk innflytelse, skyldtes at de ble mindre dominert av godseiere og andre eliter enn tilfellet var i de fleste andre land i Europa. F\u00f8r la man hovedvekten p\u00e5 at odelsb\u00f8ndene var stolte individualister - de var \u00e6rekj\u00e6re og ville ikke la seg kue, det var noe den store 1800-talls-historikeren Ernst Sars p\u00e5pekte.", "N\u00e5 legger flere historikere mer vekt p\u00e5 b\u00f8ndenes evne til \u00e5 organisere seg. Steinar Imsen har framhevet hvordan det kom til uttrykk i det offentlige lokalstyret. Det var et samband mellom det lederskapet de der ut\u00f8vde og de politiske aksjonene overfor myndighetene. En annen sentral Trondheims-historiker, Steinar Supphellen, har vist at kongen stadig pr\u00f8vde \u00e5 gi bestemmelser om hvordan folk skulle klage, dels for \u00e5 holde kanalene \u00e5pne, dels for \u00e5 tvinge b\u00f8ndene til \u00e5 f\u00f8lge myndighetenes spilleregler.", "Det hendte selvsagt ofte at enkeltpersoner ogs\u00e5 henvendte seg til kongen, men det var mye lettere for adelige, embetsfolk og borgere \u00e5 gj\u00f8re det enn for vanlige b\u00f8nder. B\u00f8ndene m\u00e5tte st\u00e5 sammen for \u00e5 f\u00e5 gjennomslagskraft, helst b\u00f8ndene i mange bygder - det har alltid v\u00e6rt lettere \u00e5 bli h\u00f8rt hvis de mektige frykter konsekvensene av ikke \u00e5 v\u00e6re lydh\u00f8re. Sett fra folkets side var det mer krevende \u00e5 fremme sin sak jo fjernere sentralmakten var - det gjorde det ogs\u00e5 n\u00f8dvendig \u00e5 st\u00e5 sammen.", "Det som drev verket var at b\u00f8ndene fryktet for f\u00f8lgene av en utvikling der de store i samfunnet fattet viktige vedtak h\u00f8yt oppe og langt vekk fra dem, de fryktet for sitt levebr\u00f8d og for sin livsform. Det gj\u00f8r de ogs\u00e5 i dag, og n\u00e5 har de en enda lengre vei \u00e5 g\u00e5 for \u00e5 bli h\u00f8rt."]}, {"field": "category0", "value": "meninger"}, {"field": "contenthash", "value": "1d820a339793d404ade49c63217a37fbafd273c95b90f9d1e40067e7ed94b11a"}, {"field": "createtime", "value": "2017-05-01T05:42:12.000Z"}, {"field": "description", "value": "I dag starter b\u00f8ndene sin lange marsj gjennom Europa, fra Hell til Geneve og Verdens Handelsorganisasjon (WTO). Men b\u00f8ndene har lange tradisjoner for opps\u00f8ke makten for \u00e5 f\u00e5 den i tale. Gjennom flere hundre\u00e5r dro de til Kongen i K\u00f8benhavn for \u00e5 argumentere for sin sak."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/21b676264d18f8c62a02efad1470b036238f836b.jpg?5974e3c5"}, {"field": "dominantthumbnaildimensions", "value": "256x256"}, {"field": "heading", "value": "B\u00f8ndene g\u00e5r til makta i s\u00f8r -adressa.no"}, {"field": "id", "value": "21b676264d18f8c62a02efad1470b036238f836b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["b\u00f8nder", "norske b\u00f8nder", "konge"]}, {"field": "kw-entity", "value": ["kongen", "geneve og verdens handelsorganisasjon", "lofthusreisinga", "agder og telemark", "fredrik", "horg", "hell", "kronprinds", "tyge rothe", "far", "verdens handelsorganisasjon", "kristiansborg", "konge"]}, {"field": "kw-location", "value": ["europa", "helsingborg", "lynge", "k\u00f8benhavn", "danmark", "akershus", "gauldalen", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["steinar imsen", "steinar supphellen", "rolv hallvardsson", "kristian lofthus", "ludvig munk", "ernst sars"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "B\u00f8ndene g\u00e5r til makta i s\u00f8r"}, {"field": "og-type", "value": "article"}, {"field": "og-url", "value": "http://www.adressa.no/meninger/article517515.ece"}, {"field": "pageclass", "value": ["article"]}, {"field": "publishtime", "value": "2005-06-16T21:48:01.000Z"}, {"field": "recs-articleid", "value": "2144246"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-06-16T21:48:01.000Z"}, {"field": "recs-rawtitle", "value": "B\u00f8ndene g\u00e5r til makta i s\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I dag starter b\u00f8ndene sin lange marsj gjennom Europa, fra Hell til Geneve og Verdens Handelsorganisasjon (WTO). Men b\u00f8ndene har lange tradisjoner for opps\u00f8ke makten for \u00e5 f\u00e5 den i tale. Gjennom flere hundre\u00e5r dro de til Kongen i K\u00f8benhavn for \u00e5 argumentere for sin sak."}, {"field": "thumbnail", "value": "http://content-thumbnail.cxpublic.com/content/thumbnail200x150/21b676264d18f8c62a02efad1470b036238f836b.jpg?5974e3c5"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-07-23T17:58:29.000Z"}, {"field": "title", "value": "B\u00f8ndene g\u00e5r til makta i s\u00f8r"}, {"field": "url", "value": "http://www.adressa.no/meninger/article517515.ece"}, {"field": "urlhash", "value": "21b676264d18f8c62a02efad1470b036238f836b"}], "score": 0.79713434, "siteId": "9222270286501375973", "id": "21b676264d18f8c62a02efad1470b036238f836b"}

