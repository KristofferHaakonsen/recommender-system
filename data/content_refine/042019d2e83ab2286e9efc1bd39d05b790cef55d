{"fields": [{"field": "modifiedtime", "type": "time", "value": "2012-04-18T09:20:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Online-spillet \u00abWorld of Warcraft\u00bb har tatt verden med storm. For hvem dr\u00f8mmer ikke om \u00e5 v\u00e6re en superhelt i en dr\u00f8mmeverden, sammen med andre helter og demoner? Her f\u00e5r du selv velge din egen karakter, utseende og sosiale klasse. Ikke bare det, du innehar krefter og evner du som jordboer bare kan dr\u00f8mme om. Og fargene, ja de overg\u00e5r selv den mest spektakul\u00e6re solnedgang her p\u00e5 planeten.", "Du er heller ikke alene, det er lett \u00e5 finne venner i alle aldersgrupper og fra alle land.", "Sindre Skj\u00f8nsberg (22) (bildet til h\u00f8yre) har fra hybelen p\u00e5 Bakklandet panoramautsikt til Nidarosdomen og Nidelven. Det er likevel ikke det som tiltrekker seg oppmerksomheten til datastudenten fra \u00d8yer ved Lillehammer. Han tilbringer mesteparten av sin v\u00e5kne tilstand foran to dataskjermer som st\u00e5r sentralt plassert p\u00e5 det lille rommet.", "- Jeg bestilte spillet fra USA allerede i jula 2004. Siden da har jeg tilbrakt mer enn 4000 timer foran skjermen, forteller han.", "P\u00e5 sp\u00f8rsm\u00e5l om han er avhengig, rister han oppgitt p\u00e5 hodet.", "- Nei, jeg g\u00e5r p\u00e5 skolen, og i helgene er jeg ute. Det hender ogs\u00e5 at jeg g\u00e5r p\u00e5 kino midt i uka.", "Men han innr\u00f8mmer at spillet er et takknemlig tidsfordriv.", "- Det er greit \u00e5 ha noe \u00e5 drive med. F\u00f8r s\u00e5 jeg mer p\u00e5 TV og gikk mer p\u00e5 byen.", "Spillet er delt opp i ulike servere, hvor hver server kan sees p\u00e5 som et uavhengig, parallelt univers til de andre serverne.", "- Hver server har sine spillere, sin dynamikk og sin \u00f8konomi, forklarer Kristine Liland (bildet), som er i ferd med \u00e5 avslutte en masteroppgave i", "sosialantropologi ved NTNU om spillet World of Warcraft.", "For en utenforst\u00e5ende kan spillet med f\u00f8rste \u00f8yekast virke komplisert, men det benekter Kristine, som selv har tilbrakt en del timer foran skjermen.", "- Spillet er underholdende og lett \u00e5 l\u00e6re, forsikrer hun.", "Historien til WoW er bygget p\u00e5 mytologien om Azeroth.", "- Azeroth er delt i kampen mellom Horden og Alliansen - to fraksjoner som kjemper for sin overlevelse og om maktbalansen. Horden best\u00e5r av ud\u00f8de, troll, blodalver, tauren og orker, mens Alliansen utgj\u00f8res av mennesker, nattalver, gnomer, dranei og dverger, forklarer antropologistudenten.", "Avhengig av din rase, kan du velge om du vil v\u00e6re kriger, paladin, druide, trollmann, sjaman, prest, magiker, jeger eller rogue.", "Spilleren blir representert i spillverdenen gjennom en visuell karakter. Det er denne karakteren andre spillere forholder seg til. Valget av hvem du vil v\u00e6re er viktig, fordi gjennom hele karakterens karriere, vil de kunne velge over 1000 ulike ferdigheter. Det er karakterens klasse som avgj\u00f8r hvilke ferdigheter som han eller hun kan h\u00e5ndtere. Mange spillere har flere karakterer.", "- Hver karakter kan til enhver tid ha to yrker, forklarer Kristin.", "I tillegg deles spillerne inn i grupper eller s\u00e5kalte guilds, klassifisert etter hvor seri\u00f8st du satser p\u00e5 spillet.", "- Det som avgj\u00f8r hvilken guild du kommer i, er hvor mye spilletid gruppa krever av medlemmene sine og hvor vanskelige monstre de skal drepe, forklarer Liland.", "Skalaen g\u00e5r fra \u00absoftcore\u00bb eller \u00abcasual\u00bb og til \u00abhardcore\u00bb. Det er mulig \u00e5 finne spillere av WoW i alle aldersgrupper, fra 10 \u00e5r og helt opp til 60 \u00e5r.", "- Min forskning er basert p\u00e5 \u00abhardcore guilds\u00bb med spillere som bruker mellom 30 og 50 timer p\u00e5 WoW i uka. Her er kontakten mellom medlemmene tett og intens, sier Liland.", "Sindre Skj\u00f8nsberg betegner seg selv som \u00abhardcore\u00bb spiller.", "- Er du \u00abhardcore\u00bb setter du av mye tid til \u00e5 spille. Det er da du kan gj\u00f8re de store tingene, mener Sindre, som tror det er flest studenter i denne kategorien, fordi de har best tid. Andre setter normalt av kun \u00e9n til to timer daglig, eller spiller kun i helgene. Da Ukeadressa var innom hybelen hans p\u00e5", "Bakklandet i 12-tiden, var ti andre spillere fra lauget til Sindre p\u00e5logget, det til tross for at det var midt p\u00e5 dagen.", "Ved midnatt 16. januar ble en ny utvidet utgave av spillet kalt \u00abThe Burning Crusade\u00bb lansert. Det var den f\u00f8rste utvidelsen av WoW siden lanseringen for to \u00e5r siden. Her kan karakterene reise tilbake i tid til historiske begivenheter, for \u00e5 hindre at onde krefter endrer historiens gang.", "- Da \u00abThe Burning Crusade\u00bb ble lansert, sto jeg fire og en halv time i k\u00f8 p\u00e5 Nordre. Etter det var det rett hjem, sier Sindre, som hadde som m\u00e5lsetting \u00e5 bli den f\u00f8rste spilleren som kom til niv\u00e5 70 i spillet. Det ville v\u00e6re en \u00e6re \u00e5 n\u00e5 toppniv\u00e5et f\u00f8rst.", "- Jeg spilte i ett sett. Fredag kveld ble jeg den f\u00f8rste av 15 000 spillere p\u00e5 min server som kom til 70, sier han stolt.", "Gratulasjonene str\u00f8mmet p\u00e5, og han soler seg enn\u00e5 i glansen. Men seieren kom ikke av seg selv.", "- Jeg hadde kun fem timers s\u00f8vn hver natt. Det eneste jeg spiste var pizza. Jeg drakk cola for \u00e5 holde koffeinniv\u00e5et oppe. Det frister ikke til gjentakelse, sier han.", "F\u00f8r utvidelsen av WoW hadde Sindre hatt en spillepause p\u00e5 fem m\u00e5neder.", "- I begynnelsen hadde jeg litt", "abstinens, men jeg fant fort andre ting \u00e5 gj\u00f8re, sier han.", "N\u00e5 er han glad for at utvidelsen ikke kom midt i eksamenstiden.", "- Det ville ha v\u00e6rt krise, mener Sindre.", "I lauget til Sindre er det flere kompiser fra oppveksten og noen fra universitetet.", "- Jeg har ogs\u00e5 blitt kjent med noen nye spillere. Ellers spiller vi stort sett med folk fra hele Europa, forklarer han.", "Hadde han ikke hatt kjentfolk med p\u00e5 laget, tror han neppe han hadde giddet \u00e5 spille s\u00e5 mye som han gj\u00f8r. Da hadde det v\u00e6rt kjedelig.", "- Jeg kommuniserer med de andre spillerne ved hjelp mikrofon eller kommandoer.", "- Grunnen til at de fleste fortsetter \u00e5 spille, etter at de har f\u00e5tt maksimal poengsum, er det sosiale, mener Kristine Liland.", "Utfordringen er \u00e5 drepe de kraftige monstrene. For \u00e5 klare det, m\u00e5 man v\u00e6re mange, av og til m\u00e5 det 25 spillere til for \u00e5 hamle opp med de mektigste.", "- Det blir en ond sirkel, fordi det tar lang tid \u00e5 l\u00f8se en oppgave. N\u00e5r man dreper kraftige ting, f\u00e5r du mer utstyr, som gj\u00f8r deg i stand til \u00e5 drepe enda kraftigere monstre.", "Sindre forlater aldri tastaturet mens jakten p\u00e5 monstrene foreg\u00e5r.", "- Jeg venter med \u00e5 spise til jeg er ferdig med et oppdrag. Hvis jeg forlater spillet, kan andre d\u00f8 p\u00e5 grunn av meg, sier han.", "Etter \u00e5 ha n\u00e5dd toppen av erfaringsniv\u00e5er, er det utstyr som skiller karakterene mest.", "- Det f\u00f8lger status med godt utstyr. Det viser hvilke monstre en har drept, og hvor bra \u00abguild\u00bb en er medlem av, sier Liland, som blant annet skal analysere maktoppbyggingen i WoW.", "Skjermen til Sindre, eller Tamdidum, som han heter i spillet, st\u00e5r og flimrer. En skikkelse med vinger beveger seg med rolige vingeslag i et rosa og gr\u00f8nt landskap.", "- Jeg er en okse. Akkurat n\u00e5 rir jeg p\u00e5 en \u00abwind rider\u00bb. Det er en flyvende hest, som gj\u00f8r det lettere \u00e5 ta seg frem, forklarer han.", "Vi reiser gjennom en by og inn i en regnskog. Under oss kryper det edderkopper. Men kommer vi for n\u00e6r, angriper de. Det gjelder \u00e5 passe seg.", "P\u00e5 et kart kan vi se hvor i Outland vi befinner oss.", "Sindre har to karakterer med ulike roller han kan velge mellom.", "- Jeg liker best \u00e5 v\u00e6re kriger. \u00c5 v\u00e6re helbreder er ikke s\u00e5 morsomt, sier han.", "- F\u00e5r du levd ut den voldelige delen av deg selv i spillet?", "- Nei, nei, nei! Det er ingen sammenheng mellom den jeg er i virkeligheten og den karakteren jeg er i spillet, understreker han.", "- Hva skjer hvis du d\u00f8r?", "- Da kommer jeg over i en sp\u00f8kelsesverden. Jeg m\u00e5 finne tilbake til den d\u00f8de kroppen og gjenopplive den.", "Han viser. Oksen daler ned og blir tatt av et monster. Fargene forsvinner og alt blir gr\u00e5tt. Denne lille demonstrasjonen kostet gull. For \u00e5 d\u00f8 er ikke gratis i spillet.", "\u00c5rsaken til at Sindre spiller nettopp WoW og ikke et annet dataspill, er at spillet er s\u00e5 gjennomf\u00f8rt og at det er s\u00e5 mange som spiller det. I tillegg liker han historien.", "- Men jeg kommer jo en dag til \u00e5 begynne \u00e5 spille et annet spill. Da mister jeg sikkert kontakten med dem jeg spiller med n\u00e5.", "Ja, ja, slik er det. Tamdidum: Oksen Tamdidum er Sindres alter ego. {ndash} Navnet betyr ingenting, sier Sindre Skj\u00f8nsberg, som har tilbrakt mer enn 4000 timer foran skjermen. (Bildet er en fotomontasje.)F\u00f8rst til niv\u00e5 70: Som hardcore-spiller klarte Sindre \u00e5 sl\u00e5 15 000 andre spillere p\u00e5 sin server, og bli den f\u00f8rste som kom til niv\u00e5 70 p\u00e5 den nye utvidelsen \u00abThe Burning Crusade\u00bb."]}, {"field": "category0", "value": "kultur"}, {"field": "category1", "value": "kultur|spill"}, {"field": "contenthash", "value": "e5f70fa1bb4c3acd51e4d4008f0c353749885a447ef90f51f3dc8bc6e643a773"}, {"field": "createtime", "value": "2017-01-25T20:07:58.000Z"}, {"field": "description", "value": "Sindre Skj\u00f8nsberg er \u00e9n av over 70 000 nordmenn som daglig sl\u00e5ss med monstre og demoner. Arenaen er dataspillet \u00abWorld of Warcraft\u00bb (WoW)."}, {"field": "dominantimage", "value": "http://www.adressa.no/incoming/article1190165.ece5/ALTERNATES/w980-default/wowINGRESS"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/042019d2e83ab2286e9efc1bd39d05b790cef55d.jpg?59695b6a"}, {"field": "dominantthumbnaildimensions", "value": "300x169"}, {"field": "heading", "value": ["Nerdenes rike -adressa.no", "4000 timer p\u00e5 spill", "Troll og blodalver", "F\u00f8rst til niv\u00e5 70", "Sosialt", "En okse", "Gjennomf\u00f8rt"]}, {"field": "id", "value": "042019d2e83ab2286e9efc1bd39d05b790cef55d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["spill", "kultur"]}, {"field": "kw-classification", "value": "hobbies-and-interests"}, {"field": "kw-concept", "value": ["timer foran skjermen", "spill", "timer foran", "foran skjermen"]}, {"field": "kw-entity", "value": ["bakklandet", "tamdidum", "nordre", "world of warcraft", "alliansen", "ukeadressa", "horden og alliansen", "azeroth", "nidarosdomen og nidelven", "outland", "bildet", "the burning crusade", "wow"]}, {"field": "kw-location", "value": ["\u00f8yer", "europa", "lillehammer"]}, {"field": "kw-pageclass", "value": "article"}, {"field": "kw-person", "value": ["sindre skj\u00f8nsberg", "kristine liland"]}, {"field": "kw-taxonomy", "value": ["kultur/spill", "kultur"]}, {"field": "og-image", "value": "http://www.adressa.no/incoming/article1190165.ece5/ALTERNATES/w980-default/wowINGRESS"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nerdenes rike"}, {"field": "og-type", "value": "article"}, {"field": "og-url", "value": "http://www.adressa.no/kultur/spill/article797135.ece"}, {"field": "pageclass", "value": ["article"]}, {"field": "publishtime", "value": "2007-02-02T08:51:15.000Z"}, {"field": "recs-articleid", "value": "1894040"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|spill"}, {"field": "recs-publishtime", "value": "2007-02-02T08:51:15.000Z"}, {"field": "recs-rawtitle", "value": "Nerdenes rike -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/spill", "kultur"]}, {"field": "teaser", "value": "Sindre Skj\u00f8nsberg er \u00e9n av over 70 000 nordmenn som daglig sl\u00e5ss med monstre og demoner. Arenaen er dataspillet \u00abWorld of Warcraft\u00bb (WoW)."}, {"field": "thumbnail", "value": "http://content-thumbnail.cxpublic.com/content/thumbnail200x150/042019d2e83ab2286e9efc1bd39d05b790cef55d.jpg?59695b6a"}, {"field": "thumbnailfullheightdimensions", "value": "200x3110"}, {"field": "timestamp", "value": "2017-07-15T00:01:46.000Z"}, {"field": "title", "value": "Nerdenes rike"}, {"field": "url", "value": "http://www.adressa.no/kultur/spill/article797135.ece"}, {"field": "urlhash", "value": "042019d2e83ab2286e9efc1bd39d05b790cef55d"}], "score": 0.52836716, "siteId": "9222270286501375973", "id": "042019d2e83ab2286e9efc1bd39d05b790cef55d"}

