{"fields": [{"field": "modifiedtime", "type": "time", "value": "2015-06-30T05:25:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Fj\u00f8rfebonde Roar Aarhaug, som ogs\u00e5 er eier og daglig leder i Hugaas rugeri, nekter \u00e5 vedta boten.", "Tilfeldigheter og en samvittighetstynget g\u00e5rdeier ledet Fylkesmannen i S\u00f8r-Tr\u00f8ndelag til det de mener en av de st\u00f8rste overproduksjonssakene noen sinne for husdyr i Norge.", "Rekordboten, eller standardisert erstatning som det egentlig heter, som Fylkesmannen har ilagt Roar Aarhaug, er p\u00e5 2 240 135 kroner for brudd p\u00e5 husdyrkonsesjonsloven i 2009-2011.", "\u2013 Vi har aldri tidligere hatt en st\u00f8rre sak p\u00e5 overproduksjon i S\u00f8r-Tr\u00f8ndelag. Den er blant de aller st\u00f8rste konsesjonsbruddene vi har sett i Norge, sier landbruksdirekt\u00f8r Tore Bj\u00f8rkli ved Fylkesmannen i S\u00f8r-Tr\u00f8ndelag om kontrollsaken mot eier, styreleder og daglig leder i industrikonsernet Hugaasgruppen AS, Roar Aarhaug i Soknedal i Midtre Gauldal.", "P\u00e5 en g\u00e5rd i Soknedal sitter et ektepar som sier seg lettet over at jukset er stoppet og h\u00f8nsehuset t\u00f8mt. Produksjonen startet f\u00f8r de overtok g\u00e5rden, i et h\u00f8nsehus betalt for, bygd og drevet av Aarhaug, festet p\u00e5 deres eiendom. Da de tok over eiendommen, arvet de ikke bare festekontrakten, men ogs\u00e5 en tilleggskontrakt med Aarhaug. Og problemene som h\u00f8rte med.", "\u2013 Vi hadde flere ganger fors\u00f8kt \u00e5 f\u00e5 kj\u00f8pe h\u00f8nsehuset selv og f\u00e5 ryddet opp. Men Aarhaug var ikke lett \u00e5 ha med \u00e5 gj\u00f8re. Da kontroll\u00f8rene kom, s\u00e5 vi det som en gyllen mulighet til \u00e5 endelig komme ut av dette, s\u00e5 vi la alle kort p\u00e5 bordet, sier ekteparet.", "Roar Aarhaug er en stor akt\u00f8r i fj\u00f8rfen\u00e6ringa som de siste \u00e5rene har vokst seg stor i Midt-Norge. Gjennom Hugaasgruppen eier han Hugaas rugeri sammen med s\u00f8skenbarnet Odd Reitan og hans familie som eier 50 prosent av selskapet gjennom Rema Industrier.", "Les ogs\u00e5: Raser mot Reitans h\u00f8ner", "Aarhaug er styreleder og daglig leder i rugeriet som er et av f\u00e5 private rugeri Norge. Herfra leveres daggamle kyllinger til Norsk Kyllings produsenter, de fleste i Midt-Norge. Aarhaug sitter ogs\u00e5 i styret i Reitan-eide Norsk Kylling hvor Ole Robert Reitan er styreleder.", "Les ogs\u00e5 (PLUSS): Norsk Kylling tapte en kvart milliard p\u00e5 to \u00e5r", "Men i tillegg til virksomheten i rugeriet, samt gjennom flere andre selskap, produserer Aarhaug rugeegg og kalkun selv. At han ikke n\u00f8yde seg med produksjonen p\u00e5 sin egen g\u00e5rd i Soknedal, men if\u00f8lge Fylkesmannen grovt oversteg konsesjonsgrensen med \u00e5 ha drift ogs\u00e5 ved en annen g\u00e5rd, ble avsl\u00f8rt ved tilfeldig kontroll i 2012 og utvidet foretakskontroll i 2014. Godt hjulpet av ekteparets \u00e6rlighet.", "\u2013 At de fortalte hvordan dette egentlig foregikk, var inngangsporten v\u00e5r, sier landbruksdirekt\u00f8ren.", "Husdyrkonsesjonsloven har klare regler, men for folk utenfor landbruket trengs det kanskje en forklaring: Konsesjonsgrensen for verpeh\u00f8ns var frem til 2012 p\u00e5 7500 insatte h\u00f8nser til enhver tid, og 30 000 kalkuner. Grensen er senere \u00f8kt. Overstiges dette uten at man har konsesjon p\u00e5 flere dyr, ilegger Fylkesmannen/Landbruksdirektoratet en \u00f8konomisk straff til produsenten ut fra hvor mange dyr som er holdt ut over det tillatte.", "\u2013 Maksgrensene i husdyrkonsesjonsloven er satt fordi vi ikke vil ha industrialisert produksjon av blant annet kylling i Norge. B\u00e5de av hensyn til smittepress, dyrevelferd og norsk distriktspolitikk. For Stortinget har bestemt at vi skal ha landbruk i hele landet fordelt p\u00e5 mindre produksjonsenheter, og da er det \u00f8vre grenser p\u00e5 hvor mye kylling man kan ha. Og det er her Aarhaug har trampet i klaveret, sier Tore Bj\u00f8rkli.", "Gjennom blant annet \u00e5 kartlegge betalt kraftf\u00f4r, kj\u00f8p av maskiner og rekvisita til produksjon, bruk av str\u00f8m, dyr levert til slakt og pengeoverf\u00f8ringer til ekteparets kontoer, har Fylkesmannen avdekket at Aarhaugs egentlige produksjon har v\u00e6rt opptil to og en halv gang det som er tillatt.", "\u2013 I tillegg til produksjonen p\u00e5 sin egen g\u00e5rd, har han hatt produksjonen p\u00e5 ekteparets g\u00e5rd. Denne har st\u00e5tt oppf\u00f8rt i deres navn, men er i realiteten eid og drevet av Aarhaug gjennom hans selskaper Huro AS, Hugaas Eiendom AS og Hugaas kalkun AS, sier seniorr\u00e5dgiver Kjersti Alne Solberg hos Fylkesmannen.", "I 2011 skal han if\u00f8lge Fylkesmannen ha hatt om lag 19.500 flere h\u00f8ner enn tillatt, og over 11 600 flere kalkuner enn konsesjonsgrensen tillater. Det er dette, samt overproduksjonen i 2009 og 2010, Fylkesmannen n\u00e5 straffer med et \u00f8konomisk krav p\u00e5 2,24 millioner kroner mot Aarhaug.", "I mars fikk Aarhaug varsel om standardisert erstatning. Det har Aarhaug klaget p\u00e5. Fylkesmannen har siden opprettholdt sitt vedtak og saken ble f\u00f8r helgen oversendt Landbruksdirektoratet for endelig vedtak. Vil ikke Aarhaug vedta boten da, ender trolig saken i retten.", "I Soknedal er heller ikke ekteparet helt ferdige med saken.", "\u2013 Det f\u00f8les veldig godt at vi har f\u00e5tt ryddet opp og at Aarhaugs drift er avsluttet. Vi vil fortsatt kj\u00f8pe h\u00f8nsehuset og starte kyllingproduksjon. Men p\u00e5 grunn av nedgang i kyllingsalg i butikkene, har vi ikke f\u00e5tt leveringsavtale. Imens st\u00e5r huset og forfaller, sier de.", "Roar Aarhaug har ingen planer om \u00e5 vedta boten fra Fylkesmannen.", "\u2013 Det er en prosess p\u00e5 dette for \u00e5 avdekke hva som er balansen i saken, sier Aarhaug.", "Les ogs\u00e5: Spyler s\u00e5pevann rett i bekken", "Han har ikke hatt \u00f8nske om \u00e5 m\u00f8te Adressevisen i denne saken, men svarer p\u00e5 telefon og siden p\u00e5 e-post.", "\u2013 Hvordan stiller du deg til vedtaket om standardisert erstatning p\u00e5 2,2 millioner kroner?", "\u2013 Jeg har ikke noen kommentar til det annet enn at vi har bestridt hele greia. Det blir det en prosess p\u00e5. Jeg kan ikke vedta en bot, som... ja... Det m\u00e5 v\u00e6re m\u00e5te p\u00e5, sier Aarhaug og legger til:", "\u2013 Jeg \u00f8nsker egentlig ikke noen forh\u00e5ndsprosedering i media. Men dette er fylkesmannens oppfattning, og vi stiller oss uforst\u00e5ende til den oppfatningen og det tenker vi \u00e5 dokumentere. S\u00e5nn sett er det rart de kan gj\u00f8re det p\u00e5 dette viset, sier han.", "\u2013 Fylkesmannen mener \u00e5 ha veldig klare bevis p\u00e5 at det er foreg\u00e5tt produksjon i ditt navn p\u00e5 en annen g\u00e5rd.", "\u2013 Det f\u00e5r vi se. Det f\u00e5r om n\u00f8dvendig retten ta stilling til. Fylkesmannen har basert anklagen sin p\u00e5 antagelser. Det vil bli gjort en gjennomgang her p\u00e5 de faktiske forhold. Det er juridisk selvstendige enheter med annen ledelse som blir koblet rett opp mot meg, sier han p\u00e5 telefonen f\u00f8r han ber om \u00e5 f\u00e5 \u00f8vrige sp\u00f8rsm\u00e5l p\u00e5 e-post.", "Adresseavisen sender ham en rekke sp\u00f8rsm\u00e5l om faktiske forhold.", "Han gir f\u00f8lgende mer generelle svar:", "\u00abDet har hele tiden v\u00e6rt gitt klart uttrykk for at vi naturligvis skal samarbeide med Fylkesmannen slik at de f\u00e5r svar p\u00e5 de sp\u00f8rsm\u00e5l vi har. Det har imidlertid v\u00e6rt umulig \u00e5 oppfylle de korte fristene som har blitt satt. Det er ikke bare regnskap som er etterlyst, men s\u00e5 og si all dokumentasjon som ber\u00f8rer virksomhetene, og det mange \u00e5r tilbake i tid.", "Vi er overrasket over hvor liten forst\u00e5else Fylkesmannens representant har for at det \u00e5 iverksette en slik prosess midt oppe i \u00e5rsoppgj\u00f8rperiode og f\u00f8r sommerferie faktisk er umulig. Vi har ikke ubegrensede ressurser til \u00e5 avsette for et slikt arbeid i denne perioden. Dette er ogs\u00e5 \u00e5rsaken til at vi ikke fikk v\u00e6rt med p\u00e5 befaringenen til byggene.", "Det er gitt beskjed om at svar p\u00e5 alle sp\u00f8rsm\u00e5l, og den dokumentasjon som er n\u00f8dvendig for Fylkesmannen, vil bli fremlagt etter sommeren. Av denne grunn mener vi ogs\u00e5 at det er for tidlig \u00e5 sende saken til Landbruksdirektoratet. Vi har p\u00e5klaget vedtaket om standardisert erstatning og vil forf\u00f8lge dette rettslig om n\u00f8dvendig.", "P\u00e5 et generelt plan m\u00e5 vi uttrykke sterk forundring over at Fylkesmannens representant har et s\u00e5 sterkt behov for \u00e5 angripe oss i media\u00bb."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "5f278f4aa1fc16a39b1774bde6a52d1f7f5d5168d1a836957d195d176500ccdd"}, {"field": "createtime", "value": "2015-06-30T04:30:36.000Z"}, {"field": "description", "value": "Roar Aarhaug i Soknedal er ilagt en bot p\u00e5 2,2 millioner kroner for \u00e5 ha hatt mer enn dobbelt s\u00e5 mange verpeh\u00f8ns og kalkuner som han hadde tillatelse til."}, {"field": "dominantimage", "value": "http://www.adressa.no/pluss/okonomi/article11258236.ece/mfc3kc/ALTERNATES/w980-default/H%C3%B8nsehus.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2272f232c96b76e3f16d317ee51873b813de512d.jpg?5992af0d"}, {"field": "dominantthumbnaildimensions", "value": "300x169"}, {"field": "heading", "value": ["Hugaas-sjefen f\u00e5r 2,2 mill. i bot -adressa.no", "La alle kort p\u00e5 bordet", "Vil hindre industrialisering", "Hadde 19500 h\u00f8ner", "Ikke ferdige enn\u00e5", "- Tar saken til retten om jeg m\u00e5"]}, {"field": "id", "value": "2272f232c96b76e3f16d317ee51873b813de512d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "real-estate"}, {"field": "kw-company", "value": ["huro as", "hugaas eiendom as", "hugaasgruppen as"]}, {"field": "kw-concept", "value": ["standardisert erstatning", "daglig leder", "fylkesmannen", "vedta boten", "sak", "produksjon", "millioner kroner"]}, {"field": "kw-entity", "value": ["hugaas", "reitan", "rema industrier", "soknedal", "stortinget", "fylkesmannen", "landbruksdirektoratet", "adressevisen", "norsk kylling"]}, {"field": "kw-location", "value": ["s\u00f8r-tr\u00f8ndelag", "midtre gauldal", "midt-norge", "norge"]}, {"field": "kw-pageclass", "value": "article"}, {"field": "kw-person", "value": ["ole robert reitan", "roar aarhaug", "kjersti alne solberg", "odd reitan", "tore bj\u00f8rkli"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article11258236.ece/mfc3kc/ALTERNATES/w980-default/H%C3%B8nsehus.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hugaas-sjefen f\u00e5r 2,2 mill. i bot"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article11258237.ece"}, {"field": "pageclass", "value": ["article"]}, {"field": "publishtime", "value": "2015-06-30T05:25:11.000Z"}, {"field": "recs-articleid", "value": "11258237"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-06-30T05:25:11.000Z"}, {"field": "recs-rawtitle", "value": "Hugaas-sjefen f\u00e5r 2,2 mill. i bot -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Roar Aarhaug i Soknedal er ilagt en bot p\u00e5 2,2 millioner kroner for \u00e5 ha hatt mer enn dobbelt s\u00e5 mange verpeh\u00f8ns og kalkuner som han hadde tillatelse til."}, {"field": "thumbnail", "value": "http://content-thumbnail.cxpublic.com/content/thumbnail200x150/2272f232c96b76e3f16d317ee51873b813de512d.jpg?5992af0d"}, {"field": "thumbnailfullheightdimensions", "value": "200x2436"}, {"field": "timestamp", "value": "2017-08-15T08:21:33.000Z"}, {"field": "title", "value": "Hugaas-sjefen f\u00e5r 2,2 mill. i bot"}, {"field": "url", "value": "http://www.adressa.no/pluss/okonomi/article11258237.ece"}, {"field": "urlhash", "value": "2272f232c96b76e3f16d317ee51873b813de512d"}], "score": 0.7085323, "siteId": "9222270286501375973", "id": "2272f232c96b76e3f16d317ee51873b813de512d"}

