{"fields": [{"field": "modifiedtime", "type": "time", "value": "2013-08-24T09:44:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kaia eriksen"}, {"field": "body", "value": ["Saken oppdateres.", "Hun bor i Chelsea, Londons mest fasjonable str\u00f8k. I samme omr\u00e5de har blant andre John Fredriksen sin residens. D\u00f8trene hans, Cecilie og Kathrine, har v\u00e6rt venninnene til Nina Naustdal siden hun var 14 \u00e5r. Her har Nina skapt et hjem med eksklusive detaljer.", "- Hei, det er jeg som er Natasha, sier kvinnen som \u00e5pner d\u00f8ren.", "Natasha er Ninas PA, personlige assistent.", "- Nina har noen ting hun m\u00e5 ordne f\u00f8r hun kommer, sier Natasha.", "I velkomsthallen kunne nesten Alice i eventyrland befunnet seg. En r\u00f8d sofa med h\u00f8y rygg og gulldetaljer troner midt i rommet. Over den henger det masker fra Venezia og en krystallkrone. P\u00e5 hver side st\u00e5r bord med antikke vaser, russiske pynteegg og antilopehorn, for \u00e5 nevne noe. TV-en p\u00e5 veggen foran sofaen skal senere vise seg \u00e5 v\u00e6re mer enn bare en TV. Ved \u00e5 trykke p\u00e5 en knapp rulles en kopi av et Picasso-bilde ned foran skjermen.", "- De m\u00e5tte s\u00f8ke om lov til \u00e5 kopiere maleriet, forklarer Natasha.", "LES OGS\u00c5: 120 mill. er prisrekord p\u00e5 Finn", "LES OGS\u00c5: Dette er Trondheims luksusboliger", "Et brak ovenfra tyder p\u00e5 at familien er p\u00e5 vei ned trappen: Nina Naustdal, datteren Alexa og s\u00f8nnen Noah kommer, tett etterfulgt av en filippinsk nanny.", "- Da er vi samlet. Den eldste datteren min, Leah er p\u00e5 skolen, forklarer Nina.", "Og mannen, Joseph El-khouri, jobber. Firmaet hans er basert i Monaco, og dit drar han en gang i uken. Nina reiser ogs\u00e5 mye, i snitt annenhver uke. Det er ti \u00e5r siden hun flyttet til den engelske hovedstaden permanent. For to \u00e5r siden \u00e5pnet hun butikk med egendesignede gallakjoler rett ved Harrods i Walton Street.", "- Jeg har mange kunder fra Midt\u00f8sten. De er ofte ute etter noe spesielt som er laget kun for dem i ett eksemplar. Prisene p\u00e5 slike kjoler starter p\u00e5 40 000 kroner.", "Huset til Nina er ogs\u00e5 spesialdesignet.", "- Vi har bygget alt fra scratch, sier Nina Naustdal.", "\u00abVi\u00bb vil si blant andre de to arkitektene som paret brukte i prosessen.", "- Skal vi ta en runde rundt i huset? Hvor stort er det igjen, Natasha? sp\u00f8r Nina.", "- 400 kvadratmeter, svarer Natasha.", "LES OGS\u00c5: - De dyreste eiendommene finner du ikke p\u00e5 nettet", "Runden starter p\u00e5 kontoret. Her er det m\u00f8rkt tre, en krokodilleskinnspute til \u00e5 sitte p\u00e5, PC-en ligger i en Louis Vuitton PC-bag, og bak kontorstolen st\u00e5r en antikk, utstoppet krokodille.", "- Den er 300 \u00e5r gammel, sier Nina.", "I kjelleren er det et vaskerom med innebygget vinkjeller. Og hundenes walk-in closet. Nina \u00e5pner skapene og viser frem noen av de mange plaggene som henger side om side. Hun er enig at syv chihuahuaer er mye, men \"det m\u00e5tte bare bli s\u00e5nn\".", "- Jeg fikk den f\u00f8rste f\u00f8r jeg ble gravid f\u00f8rste gang. Men da jeg fikk datteren min, ville jeg at hunden skulle ha noen \u00e5 leke med.", "Nina kj\u00f8pte en tispe til. S\u00e5 ble hun gravid p\u00e5 nytt. Og da ville hun ha en hund til ogs\u00e5. Denne gangen ble det en hannhund.", "- Og s\u00e5 ble jeg gravid den tredje gangen.", "F\u00f8r f\u00f8dselen hadde imidlertid hannhunden gjort begge tispene gravide.", "- Jeg var full av hormoner og altfor emosjonell til \u00e5 gi bort noen av dem, s\u00e5 da ble det syv.", "De har hvert sitt hus med glassd\u00f8r og varmekabler i hagen.", "- F\u00f8r hadde de hundem\u00f8bler, men de gnagde dem i stykker. N\u00e5 har de bare en pute hver. Det er lettere \u00e5 holde rent. Renholdet er det den rumenske vaskedamen som tar seg av. Hun er i huset hver dag.", "Det rommet familien oppholder seg mest i, er stuen. P\u00e5 veggene henger det store bilder av barna, Nina og Joseph. Det er \u00e5pent mellom stuen og kj\u00f8kkenet, men rommene kan stenges av med en skyved\u00f8r. Under TV-en st\u00e5r Ferrarien til s\u00f8nnen Noah.", "- Den har motor og greier, s\u00e5 den kan han kj\u00f8re ute. Det er \u00e5rets julegave, sier Nina.", "N\u00e5 er Noah for tr\u00f8tt til \u00e5 la seg friste av bilen. Han har mer lyst til \u00e5 ligge p\u00e5 fanget til mamma. Alexa, derimot, synes det er g\u00f8y med bil. Hun hopper inn i den sammen med favoritthunden Princess.", "Nina Naustdal er usikker p\u00e5 hvordan hun best skal beskrive stilen i huset.", "- N\u00e5r jeg gj\u00f8r ting, skal det v\u00e6re hundre prosent innsats. Jeg er perfeksjonist. Det meste jeg gj\u00f8r er nok litt \u00abover the top\u00bb, b\u00e5de n\u00e5r det gjelder innredning og jobben min som designer. Det er vel ikke s\u00e6rlig tvil om at jeg liker det glamor\u00f8se. Det har alltid v\u00e6rt en del av meg.", "Hun er spesielt glad i italiensk design, og det meste hun har i den sjangeren er fra det eksklusive varehuset Harrods.", "- Jeg er en god kunde der, ja. N\u00e5r det gjelder lampene er alle i krystall fra Swarovski. Og det marmorbordet er h\u00e5ndplukket av arkitektene. Det er sjelden \u00e5 finne marmor med den bl\u00e5tonen, i hvert fall s\u00e5 stort, forklarer hun.", "N\u00e5r Nina legger seg om kvelden, er det i en himmelseng. I taket utspiller det seg et stjerneshow laget ved hjelp av LED-lys.", "- Det er en himmel i regnbuens farger. Det er to hjerter, stjernetegnet mitt og det til mannen min.", "P\u00e5 badet fortsetter det eksklusive preget med badekar med gullbelagte kraner og en marmorbenk med to servanter og flere gullkraner. Det innerste rommet er Ninas walk-in closet \u2013 en garderobetype mange kvinner dr\u00f8mmer om.", "- Jeg samler p\u00e5 Herm\u00e8s-vesker, sier Nina og peker p\u00e5 en rad med like vesker i ulike farger.", "Treverket i rommet er det samme som brukes i Bentley-bilenes interi\u00f8r.", "- Vi jobbet en del med treet for \u00e5 f\u00e5 det s\u00e5 n\u00e6rme gull som mulig, sier hun.", "P\u00e5 toalettet rett ved siden av st\u00e5r den gullbelagte dob\u00f8rsten. Dorullholderen er ogs\u00e5 gullbelagt. B\u00e5de dob\u00f8rsten og dorullholderen er pyntet med store Swarovski-krystaller.", "- Synes du ikke det blir litt mye med Swarovski-krystaller p\u00e5 dob\u00f8rsten?", "- Det er kanskje det for noen, men man skal jo v\u00e6re \u00abhappy\u00bb p\u00e5 do ogs\u00e5. Det er viktig \u00e5 ha noe pent \u00e5 se p\u00e5, sier Nina Naustdal.", "V\u00e6r s\u00e5 involvert som mulig n\u00e5r du pusser opp. Da er du sikker p\u00e5 at det blir akkurat s\u00e5nn du vil ha det.", "Sats p\u00e5 lyse farger p\u00e5 veggene. Det reflekterer lyset og gj\u00f8r at rommene f\u00f8les st\u00f8rre.", "Husk at noe av det viktigste i et hus er at det er praktisk!", "Hvor: Chelsea, sentralt i London.", "St\u00f8rrelse: 400 kvm.", "Hvem: Nina Naustdal (31). Bor sammen med ektemannen Joseph El-khouri (46), barna Leah (5), Alexa (3) og Noah (2) \u2013 samt chihuahuaene Cinderella, Snow White, Princess, Goldie, Diamond, Simba og Sharky."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "824064cd732be99aa48212698c2e0080041c0be5e74669c324b58f26a49757c4"}, {"field": "createtime", "value": "2016-08-10T08:28:40.000Z"}, {"field": "description", "value": "Den norske kjoledesigneren Nina Naustdal (31) har syv chihuahuaer med eget walk-in closet og en gullbelagt dob\u00f8rste med swarovski-krystaller. Bli med inn!"}, {"field": "dominantimage", "value": "http://www.adressa.no/incoming/article8155057.ece/ALTERNATES/w980-default/riks000522758-POxlbGdQd4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/600b63c399fb6f09283a0192d191291dc2c41e84.jpg?58dcfe14"}, {"field": "dominantthumbnaildimensions", "value": "300x169"}, {"field": "heading", "value": ["- Jeg liker det glamor\u00f8se -adressa.no", "Kjoledesigner", "Guidet tur", "\u00abOver the top\u00bb", "Himmelseng", "Ninas topp 3 interi\u00f8rtips", "Boligen"]}, {"field": "id", "value": "600b63c399fb6f09283a0192d191291dc2c41e84"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "swarovski"}, {"field": "kw-concept", "value": ["hund", "side", "d\u00f8trene", "dob\u00f8rste", "hus", "rommet", "walk-in closet", "gullbelagt", "gravid", "\u00e5pner"]}, {"field": "kw-entity", "value": ["cecilie og kathrine", "natasha", "simba og sharky", "alice", "alexa", "midt\u00f8sten", "finn", "goldie", "harrods", "nina og joseph", "leah", "diamond", "ferrarien", "trondheims", "v. ved", "princess", "noah", "ninas pa", "nina", "cinderella", "picasso", "herm\u00e8s"]}, {"field": "kw-location", "value": ["chelsea", "venezia", "london", "monaco", "bentley"]}, {"field": "kw-pageclass", "value": "article"}, {"field": "kw-person", "value": ["joseph el", "nina naustdal", "snow white", "louis vuitton pc", "walton street", "john fredriksen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8155057.ece/ALTERNATES/w980-default/riks000522758-POxlbGdQd4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg liker det glamor\u00f8se"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8155005.ece"}, {"field": "pageclass", "value": ["article"]}, {"field": "publishtime", "value": "2013-08-24T09:44:10.000Z"}, {"field": "recs-articleid", "value": "8155005"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-08-24T09:44:10.000Z"}, {"field": "recs-rawtitle", "value": "- Jeg liker det glamor\u00f8se -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Den norske kjoledesigneren Nina Naustdal (31) har syv chihuahuaer med eget walk-in closet og en gullbelagt dob\u00f8rste med swarovski-krystaller. Bli med inn!"}, {"field": "thumbnail", "value": "http://content-thumbnail.cxpublic.com/content/thumbnail200x150/600b63c399fb6f09283a0192d191291dc2c41e84.jpg?58dcfe14"}, {"field": "thumbnailfullheightdimensions", "value": "200x1857"}, {"field": "timestamp", "value": "2017-03-30T12:46:12.000Z"}, {"field": "title", "value": "- Jeg liker det glamor\u00f8se"}, {"field": "url", "value": "http://www.adressa.no/forbruker/hjem/article8155005.ece"}, {"field": "urlhash", "value": "600b63c399fb6f09283a0192d191291dc2c41e84"}], "score": 0.50606525, "siteId": "9222270286501375973", "id": "600b63c399fb6f09283a0192d191291dc2c41e84"}

