{"fields": [{"field": "modifiedtime", "type": "time", "value": "2015-04-10T15:00:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tore wiger", "sivilarkitekt"]}, {"field": "body", "value": ["Saken oppdateres.", "Planene er \u00e5 omgj\u00f8re Nyhavna til en ny bydel med sentrumsform\u00e5l, med i hovedsak kontor og boliger. P\u00e5 byplankontoret lages det n\u00e5 planer for dette. Forel\u00f8pig er det en overordnet plan \u2013 kommunedelplan \u2013 som skal legge premisser for utnytting av omr\u00e5det. Det vil si hovedtrafikk\u00e5rer, friarealer, utnyttelsesgrad og funksjoner. Trafikkarealer og gr\u00f8ntdrag er det som detaljeres mest i denne fasen. Det er viktig \u00e5 sikre disse arealene f\u00f8rst. Og disse forslagene er sannsynligvis de minst kontroversielle. Men utnyttelsesgrad og funksjoner kan det bli en knallhard kamp om. Og det kan bli en langvarig kamp. En 30-\u00e5rskrig er kanskje i gang.", "Dette h\u00f8res sikkert litt melodramatisk ut, men er like fullt sant. Nyhavna er nemlig i hovedsak befolket allerede med industri og lager. Det er i dag veldig f\u00e5 ledige tomter. Skal bydelen forandres i henhold til visjonene m\u00e5 nesten alle disse virksomhetene bort. Og det ang\u00e5r 1800 arbeidsplasser! Hvem vil sl\u00e5ss for \u00e5 bevare dem? Og hvor mange av disse bedriftene vil overleve en flytteprosess? Dessuten finnes det veldig lange festekontrakter, mange p\u00e5 20-30 \u00e5r. Det blir derfor en langvarig kamp om disse arealene. Men hvor hard den blir er uviss. I et s\u00e5 langt tidsperspektiv er det kanskje f\u00e5 bedrifter som vil overleve uansett? Kampen for tilv\u00e6relsen er stor, bedrifter g\u00e5r konkurs og nye oppst\u00e5r hele tiden. Det kan tenkes at kampen mot ur-innbyggerne p\u00e5 Nyhavna derfor ikke blir s\u00e5 hard som man skulle tro.", "Hoveddisponering av omr\u00e5det med veier og friarealer er antagelig den biten det blir minst strid om.Her har kommunen dominerende innflytelse: De lager planer og vedtar dem. Ingen andre sterke akt\u00f8rer har s\u00e5 mye de skulle ha sagt. Den st\u00f8rste striden vil nok dreie seg om rekkef\u00f8lgebestemmelsene, og hvem som skal betale. Jo st\u00f8rre andel som dyttes over p\u00e5 utbyggerne, jo mindre fortjenestemuligheter blir det. Her blir utnyttingsgraden avgj\u00f8rende. Opparbeidelse av infrastruktur, veier og friarealer vil bli kostbart. Utskifting av forurenset grunn vil kreve store bel\u00f8p. Omr\u00e5der av bassenget foresl\u00e5s utfylt, og nye kaier m\u00e5 lages. Det aller meste av disse kostnadene vil bli p\u00e5lagt utbyggerne. Presset for \u00e5 f\u00e5 h\u00f8y utnyttingsgrad og mange etasjer vil bli stort. Forel\u00f8pige utredninger foresl\u00e5r en utnyttelsesgrad p\u00e5 180-200 prosent for hele Nyhavna sett under ett. Dette er ikke h\u00f8yt for sentrum i en by. Men skal det bygges boliger, og s\u00e6rlig boliger for barnefamilier, er dette veldig h\u00f8yt.", "Det st\u00f8rste og viktigste stridstemaet tror jeg kommer til \u00e5 bli utbyggingsform\u00e5lene: kontor eller bolig. I forslag til kommunedelplan sies det ikke noe om fordelingen. Byggeform\u00e5let skal v\u00e6re kontor, forretning, tjenesteyting, bolig, kultur- og servicefunksjoner. Men s\u00e5 lenge det legges opp til blandet form\u00e5l uten prioritering er det ingen som vet hvordan fordelingen blir. Et helt kvartal som reguleres til kontor/ bolig kan ende opp som et kvartal med 100 prosent kontor. Akkurat slik det hendte p\u00e5 Solsiden, der den fineste tomten i hele planen endte opp med \u00e5 bli et forsikringsbygg, selv om det var regulert til en blanding mellom kultur og kontor. En uspesifisert miks av form\u00e5l er den beste m\u00e5ten \u00e5 IKKE styre utviklingen av omr\u00e5det i \u00f8nsket retning. Det blir den sterkeste som vinner, og da mener jeg den kapitalsterkeste. Og vi vet at tomteprisene her vil stige til himmels. Hvor mange store investorer har allerede lagt s\u00f8ndagsturen sin til Nyhavna for \u00e5 kikke p\u00e5 framtidige muligheter?", "Slaget om Nyhavna handler om hvilken bydel vi vil det skal bli, og da m\u00e5 politikerne p\u00e5 banen. Forel\u00f8pig ser det ikke ut til at de har engasjert seg s\u00e6rlig i dette sp\u00f8rm\u00e5let. Og n\u00e5 begynner det \u00e5 haste. Uten en offentlig debatt om hva vi vil ha vet vi allfall hva som vil skje. Da vil vi f\u00e5 en variant av en bytutvikling som sees i de fleste byer: De mest lukrative omr\u00e5dene blir bygd ut med en blanding av kontor og leiligheter for de velst\u00e5ende. Nesten ingen barnefamilier. Nesten ingen studentboliger. Og ingen omsorgsleiligheter, bofellesskap eller sykehjemsplasser. De svakeste f\u00e5r ingen tilbud fordi det blir for dyrt. Og den levende byen med en blanding av forskjellige typer mennesker blir bare en dr\u00f8m.", "Erfaringen med sentrumsn\u00e6re bydeler er at det er vanskelig \u00e5 f\u00e5 til et variert servictilbud. De blir i en skvis mellom Midtbyen og kj\u00f8pesentrene lenger ute. Visjonene om pulserende bydeler med masse folk, liv i gatene og sommerlig idyll er oftest en illusjon. Og s\u00e6rlig er det en illusjon hvis store deler av bydelen best\u00e5r av kontor. Da gir det minimalt igjen til livet mellom husene. Dette b\u00f8r v\u00e6re et tankekors for utviklingen p\u00e5 Nyhavna.", "Mitt innspill til planene for Nyhavna er derfor f\u00f8lgende:", "Prioriter boligbygging h\u00f8yt p\u00e5 bekostning av kontorbygg. Mest mulig boliger gir best grunnlag for en bydel som lever ogs\u00e5 om kvelden og i helgene. Typiske sentrumsform\u00e5l b\u00f8r prioriteres n\u00e6rmere Midtbyen, for eksempel p\u00e5 Bratt\u00f8ra n\u00e5r godsterminalen forsvinner.", "Trondheim kommune m\u00e5 vise muskler i byutviklingen. Det kan de gj\u00f8re ved \u00e5 sikre seg de beste tomtene p\u00e5 Nyhavna for \u00e5 utvikle boliger for ungdom, studenter, barnefamilier og eldre. Alternativt m\u00e5 disse omr\u00e5dene reguleres til disse form\u00e5lene. De private eiendomsutviklerne m\u00e5 selvsagt slippe til, men ikke f\u00e5 carte blanche.", "I tillegg til disse tiltakene m\u00e5 det legges til rette for servicen\u00e6ring, kultur, butikker osv. Flest mulig beboere gir disse funksjonene livsgrunnlag p\u00e5 en helt annen m\u00e5te enn kontor.", "tore.wiger@vav.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "7705da7919f0cfb1e795de79f5bd3bfbeebdd843deeebb7f00b4d1d38868bef8"}, {"field": "createtime", "value": "2016-07-10T20:31:00.000Z"}, {"field": "description", "value": "Nei, jeg tenker ikke p\u00e5 U-b\u00e5tbunkere og 2. verdenskrig. Det er kampen om arealer det dreier seg om, og med dette kampen om hva omr\u00e5det skal brukes til og hvem som skal bestemme."}, {"field": "dominantimage", "value": "http://www.adressa.no/meninger/kronikker/article10841088.ece/2i7vd1/ALTERNATES/w980-default/Nyhavna06.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1460a147bb33410d6914f98ecf5e9cf824ded2f.jpg?598ce846"}, {"field": "dominantthumbnaildimensions", "value": "300x169"}, {"field": "heading", "value": "Slagmarken p\u00e5 Nyhavna -adressa.no"}, {"field": "id", "value": "e1460a147bb33410d6914f98ecf5e9cf824ded2f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "real-estate"}, {"field": "kw-concept", "value": ["bolig", "omr\u00e5det", "langvarig kamp", "bydel", "kamp", "kontor", "plan"]}, {"field": "kw-entity", "value": ["midtbyen", "nyhavna", "solsiden", "bratt\u00f8ra", "u-b\u00e5tbunkere"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10841088.ece/2i7vd1/ALTERNATES/w980-default/Nyhavna06.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slagmarken p\u00e5 Nyhavna"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10841089.ece"}, {"field": "pageclass", "value": ["article"]}, {"field": "publishtime", "value": "2015-04-13T04:00:00.000Z"}, {"field": "recs-articleid", "value": "10841089"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-04-13T04:00:00.000Z"}, {"field": "recs-rawtitle", "value": "Slagmarken p\u00e5 Nyhavna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Nei, jeg tenker ikke p\u00e5 U-b\u00e5tbunkere og 2. verdenskrig. Det er kampen om arealer det dreier seg om, og med dette kampen om hva omr\u00e5det skal brukes til og hvem som skal bestemme."}, {"field": "thumbnail", "value": "http://content-thumbnail.cxpublic.com/content/thumbnail200x150/e1460a147bb33410d6914f98ecf5e9cf824ded2f.jpg?598ce846"}, {"field": "thumbnailfullheightdimensions", "value": "200x1341"}, {"field": "timestamp", "value": "2017-08-10T23:12:06.000Z"}, {"field": "title", "value": "Slagmarken p\u00e5 Nyhavna"}, {"field": "url", "value": "http://www.adressa.no/meninger/kronikker/article10841089.ece"}, {"field": "urlhash", "value": "e1460a147bb33410d6914f98ecf5e9cf824ded2f"}], "score": 0.7875138, "siteId": "9222270286501375973", "id": "e1460a147bb33410d6914f98ecf5e9cf824ded2f"}

