{"fields": [{"field": "modifiedtime", "type": "time", "value": "2016-08-12T08:18:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barneoppdragelse", "Barn og unge", "Helse"]}, {"field": "author", "value": ["geir barstein", "lorns bjerkan"]}, {"field": "body", "value": ["Saken oppdateres.", "\u00ab Hva skjedde med barnebursdagen? I en forgangen tid var det st\u00f8y, fiskelek med godteposer og p\u00f8lser til alle. N\u00e5 stiller mange med epost hjemmefra om alt det de ikke t\u00e5ler \u00e5 spise \u00bb, p\u00e5pekte psykiater Finn Sk\u00e5rderud nylig i et essay i Aftenposten .", "Blant dem som m\u00e5 sende liste, er familien Neerg\u00e5rd, som er bosatt i Inder\u00f8y i Nord-Tr\u00f8ndelag.", "Minstemann Vetle Andreas (3) har f\u00e5tt p\u00e5vist gluten-, laktose\u2014 og fruktoseintoleranse.", "\u2014 Noen ganger i bursdager kan jeg ikke spise is. Jeg m\u00e5 ha Lollipop, forteller han til Aftenposten.", "Storebror Joachim Andr\u00e9 (6) hadde medf\u00f8dt melkeprotein- og eggallergi, som han vokste av seg. Han fikk senere p\u00e5vist allergi mot bj\u00f8rk og timotei. N\u00e5 har ogs\u00e5 gluten- og laktoseintoleranse havnet p\u00e5 listen.", "\u2014 Det er ikke noe artig \u00e5 v\u00e6re allergisk. Det kan begynne \u00e5 kl\u00f8 over hele kroppen, sier seks\u00e5ringen.", "Forbrukerr\u00e5dets test av 40 ulike deodoranter viser at syv av ti \u00absvettedrepere\u00bb inneholder problematiske kjemikalier som kan v\u00e6re hormonforstyrrende og allergifremkallende.", "Stadig flere blir allergiske i en eller annen form. If\u00f8lge Norges astma\u2014 og allergiforbund antas det at rundt fem prosent av befolkningen hadde allergi p\u00e5 1970-tallet.", "Dette tallet legger ogs\u00e5 Sverre Steinsv\u00e5g, spesialist p\u00e5 \u00f8re-nese-hals-sykdommer og professor ved S\u00f8rlandet sykehus, til grunn.", "N\u00e5r det gjelder dagens forhold, viser han til en britisk studie fra 2009 der det kom frem at om lag halvparten av alle barn har hatt en eller annen form for allergisk reaksjon. For den voksne delen av befolkningen er tallet 30 prosent.", "Allergier, overf\u00f8lsomhet, religion eller dietter, det er mange som ikke kan spise p\u00f8lsene eller kaken i bursdagen.", "Bak studien st\u00e5r dr. Glenis Scadding, som er spesialist i allergi og underviser ved University College London.", "\u2014 Disse tallene er overf\u00f8rbare til norske forhold, sier Steinsv\u00e5g.", "Det vil si at minst 1,5 millioner nordmenn har v\u00e6rt rammet av allergi, og tallet vil trolig bli enda h\u00f8yere.", "If\u00f8lge Verdens allergiorganisasjon vil halvparten av oss ha en eller annen form for allergi om 15 \u00e5r.", "Mellom 5 og 8 prosent av barn har matallergi, if\u00f8lge Astma- og allergiforbundet.", "I en fersk rapport fra Folkehelsinstituttet kommer det frem at aldersgruppen 0 til 5 \u00e5r overrepresentert blant matallergikere. De matvarene flest av barna er allergisk mot, er pean\u00f8tter, egg, hasseln\u00f8tter og melk.", "I familien Neerg\u00e5rd har b\u00e5de s\u00f8nnene og moren Kristine astma. Hun er ogs\u00e5 allergisk mot fisk og n\u00f8tter.", "\u2014 Enkelte \u00f8nsker \u00e5 lage det guttene t\u00e5ler, men det er forskjell p\u00e5 hvor innstilt folk er p\u00e5 \u00e5 tilrettelegge, forteller pappa Frode Neerg\u00e5rd, som selv t\u00e5ler det meste.", "Da guttene skulle delta p\u00e5 det lokale 17. mai-arrangementet i \u00e5r, gledet de seg. Men opplevelsen ble trasig.", "\u2014 Det viste seg at ingen av kakene b\u00e5de var laktose- og glutenfrie. Det var p\u00f8lse med melk i. Rett og slett lite guttene kunne f\u00e5, sier Kristine.", "\u2013 En stor lettelse, sier allergiforsker. Den st\u00f8rste frykten er likevel at guttene f\u00e5r servert noe de ikke t\u00e5ler. Det kan i verste fall bli sv\u00e6rt alvorlig.", "For Frode og Kristine Neerg\u00e5rd har situasjonen v\u00e6rt utfordrende. De siste \u00e5rene har de lest seg gjennom varedeklarasjoner, reist til ulike butikker for \u00e5 finne varene de \u00f8nsker og v\u00e6rt p\u00e5 matkurs i regi av Astma\u2014 og allergiforbundet.", "\u2014 Vi har totalt endret matvanene v\u00e5re, sier Frode.", "Anna Bistrup, helsefaglig r\u00e5dgiver i Norges astma- og allergiforbund, mener norske myndigheter ikke har innsett alvoret.", "Hun trekker frem et anslag fra Helsedirektoratet, som har beregnet at astma- og allergirelaterte sykdommer koster samfunnet ti milliarder kroner \u00e5rlig. Bistrup mener noe m\u00e5 gj\u00f8res.", "\u2014 Det er opplagt at helsemyndighetene m\u00e5 tenke forebyggende slik at man kan bremse og kanskje reversere den \u00f8kningen som har kommet spesielt de siste 30 \u00e5rene, sier hun.", "Sp\u00f8rsm\u00e5let har ikke noe enkelt svar.", "Karin C. L\u00f8drup Carlsen, overlege ved Oslo universitetssykehus og professor ved Universitetet i Oslo, peker p\u00e5 at vi med dagens levesettet i mindre grad omgir oss med det man kan kalle \u00abet naturlig milj\u00f8\u00bb med et mangfold av bakterier.", "If\u00f8lge henne kan det se ut som om jo mer vi fjerner oss fra et slikt milj\u00f8, jo st\u00f8rre er sannsynligheten for at v\u00e5rt immunsystem ikke utvikler en normal toleranse for det milj\u00f8et vi lever i.", "S\u00e6rlig milj\u00f8et tidlig i livet ser ut til \u00e5 v\u00e6re viktig, n\u00e5r kroppen skal l\u00e6re seg \u00e5 skille mellom hva som er farlig og ikke-farlig.", "\u2014 Kroppen skal l\u00e6re seg \u00e5 t\u00e5le vanlige ting, som matvarer og partikler fra hund og gress i luften, uten \u00e5 starte forsvarsmekanismer som f\u00f8rer til sykdom, sier hun.", "Dette er ogs\u00e5 faktorer Steinsv\u00e5g mener er viktige.", "\u2014 Vi eksponeres for mindre bakterier, vi er mer innend\u00f8rs og globale oppvarmingen f\u00f8rer til at pollensesongen blir lengre, sier han.", "L\u00f8drup Carlsen trekker frem tre eksempler hvor de mener \u00e5 se en sammenheng mellom milj\u00f8et tidlig i livet og forekomst av astma og allergi senere:", "Barn f\u00f8dt med keisersnitt g\u00e5r glipp av det f\u00f8rste, naturlige m\u00f8tet med morens normale tarmflora gjennom f\u00f8dselskanalen. Dette ser ut til \u00e5 v\u00e6re viktig for immunmodningen.", "Barn som ofte bruker antibiotika, har st\u00f8rre sjanse for \u00e5 f\u00e5 allergi senere i barndommen.", "Barn som vokser opp p\u00e5 g\u00e5rder har f\u00e6rre allergiske sykdommer enn dem som ikke har g\u00e5rdsdyr rundt seg.", "Anna Bistrup i Norges astma- og allergiforbund mener det er viktig \u00e5 tenke langsiktig rundt \u00f8kningen i allergier, ved \u00e5 bevilge penger til forebyggende programmer.", "Det \u00f8nsker ogs\u00e5 professor Sverre Steinsv\u00e5g.", "\u2014 Jeg savner en overordnet politisk strategi for hvordan vi skal forholde oss til at allergiforekomsten \u00f8ker. I Finland har de et sv\u00e6rt allergibekjempelsesprogram. Det har vi ikke i Norge, sier han.", "R\u00f8ykte mormor da hun gikk gravid?", "Norges astma\u2014 og allergiforbund har jobbet for et slikt program i flere \u00e5r.", "\u2014 Vi \u00f8nsker dessuten at tilbudet for allergiutredning, spesielt til barn, blir styrket. I dag er tilbudet altfor lite tilgjengelig og varierer veldig ut ifra bosted.", "Familien Neerg\u00e5rd har opplevd b\u00e5de god og d\u00e5rlig oppf\u00f8lging, og kjent p\u00e5 at det har tatt lang tid \u00e5 f\u00e5 henvist og utredet barna.", "\u2014 Da Joachim Andr\u00e9 ble f\u00f8dt, ble det oppdaget allerede p\u00e5 f\u00f8deavdelingen at han reagerte p\u00e5 melk og egg. Men det skulle g\u00e5 \u00e5tte m\u00e5neder f\u00f8r han fikk diagnosen. Da hadde vi v\u00e6rt mye frem og tilbake, og det var f\u00f8rst da vi fikk hjelp til \u00e5 vite hva han kunne spise og hva han burde holde seg unna, sier Kristine.", "Da seks\u00e5ringen fikk p\u00e5vist bj\u00f8rk\u2014 og timoteiallergi, var det etter flere runder. Allergien ble f\u00f8rst p\u00e5vist da de m\u00e5tte kj\u00f8re ham til akuttmottaket p\u00e5 sykehuset i Levanger etter han spiste eple.", "Minstemann var ogs\u00e5 gjentatte ganger til fastlegen med plager, men fikk f\u00f8rst p\u00e5vist at han hadde utfordringer med gluten og laktose etter han var p\u00e5 legevakten, som henviste tre\u00e5ringen til r\u00f8ntgen.", "\u2014 Det virker ofte som at man skal g\u00e5 letteste vei, fremfor \u00e5 unders\u00f8ke de dypere \u00e5rsakene til plagene med \u00e9n gang, sier Frode.", "Overlege og professor Karin C. L\u00f8drup Carlsen mener det er viktig \u00e5 f\u00e5 rett diagnose tidlig, spesielt viktig er dette om man tror man er allergisk mot mat.", "\u2014 En relevant diagnostikk er avgj\u00f8rende for \u00e5 sikre at barn ikke utsettes for un\u00f8dvendige dietter eller bekymringer om mat, sier hun.", "N\u00e5r de diagnostiserer matallergi, m\u00e5 det foreligge en begrunnet mistanke, alts\u00e5 at det er en klar sammenheng mellom inntak av en bestemt matvare og reaksjon.", "Reaksjonene kan v\u00e6re mange, alt fra utslett, kl\u00f8e i munnen og hovne lepper til livsfarlig sjokk, og kommer oftest etter kort tid.", "Til slutt m\u00e5 det ofte utf\u00f8res vanligvis en f\u00f8demiddelprovokasjon for \u00e5 bekrefte eller avkrefte diagnosen. Denne er gjerne blindet, noe som vil si at pasienten \u00abprovoseres\u00bb to ganger, uten at vedkommende vet om de f\u00e5r maten den f\u00f8rste eller andre gangen.", "Anna Bistrup i Norges astma\u2014 og allergiforbund forteller at de har f\u00e5tt opplyst at ventetiden p\u00e5 \u00e5 f\u00e5 en slik kostprovokasjon er over ni m\u00e5neder i Helse S\u00f8r-\u00d8st.", "\u2014 Det betyr at mange barn g\u00e5r rundt med en uavklart allergisituasjon og kan derfor g\u00e5 p\u00e5 un\u00f8dvendige dietter."]}, {"field": "category0", "value": "familieogoppvekst"}, {"field": "contenthash", "value": "37834f2f25762f23e1f74a531cbe445db73d6765ebe60878a7dfbecd7d4af6e1"}, {"field": "createtime", "value": "2017-03-13T17:22:53.000Z"}, {"field": "description", "value": "Listen over hva de ikke kan spise i familien Neerg\u00e5rd er lang. Professor mener minst 30 prosent av voksne og halvparten av dagens barn er plaget av allergi."}, {"field": "heading", "value": ["Kraftig \u00f8kning i allergier -adressa.no", "Kraftig \u00f8kning i allergier", "Frykter for hva guttene blir servert", "- Har ikke innsett alvoret", "Hvorfor er vi mer allergiske enn f\u00f8r?", "Keisersnitt, antibiotika og byliv", "- M\u00e5 styrke tilbudet om allergiutredning", "Mange runder f\u00f8r diagnose", "- Viktig med tidlig diagnose"]}, {"field": "id", "value": "d298a5a04984d90db1ec21dba73d555670e98d96"}, {"field": "keyword", "value": ["Barneoppdragelse", "Barn og unge", "Helse"]}, {"field": "keywords", "value": "Barneoppdragelse,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["annen form", "allergi", "astma", "barn", "allergisk"]}, {"field": "kw-entity", "value": ["helsedirektoratet", "aftenposten", "kristine", "glenis scadding", "verdens", "folkehelsinstituttet", "frode og kristine neerg\u00e5rd", "university college london", "lollipop", "anna bistrup", "barn", "helse s\u00f8r-\u00f8st", "universitetet", "astma", "dr. glenis scadding"]}, {"field": "kw-location", "value": ["levanger", "oslo", "inder\u00f8y", "s\u00f8rlandet", "norge", "nord-tr\u00f8ndelag", "finland"]}, {"field": "kw-pageclass", "value": "article"}, {"field": "kw-person", "value": ["kristine neerg\u00e5rd", "l\u00f8drup carlsen", "frode neerg\u00e5rd", "sverre steinsv\u00e5g", "finn sk\u00e5rderud", "joachim andr\u00e9", "karin c. l\u00f8drup carlsen", "vetle andreas"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/b73782f7-2bb6-443a-bb1d-f81adb17d454?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kraftig \u00f8kning i allergier"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Kraftig-okning-i-allergier-102b.html"}, {"field": "pageclass", "value": ["article"]}, {"field": "publishtime", "value": "2016-08-12T08:17:57.000Z"}, {"field": "recs-articleid", "value": "102"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-08-12T08:17:57.000Z"}, {"field": "recs-rawtitle", "value": "Kraftig \u00f8kning i allergier -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Listen over hva de ikke kan spise i familien Neerg\u00e5rd er lang. Professor mener minst 30 prosent av voksne og halvparten av dagens barn er plaget av allergi."}, {"field": "thumbnail", "value": "http://content-thumbnail.cxpublic.com/content/thumbnail200x150/d298a5a04984d90db1ec21dba73d555670e98d96.jpg?5997312f"}, {"field": "thumbnailfullheightdimensions", "value": "200x2181"}, {"field": "timestamp", "value": "2017-08-18T18:25:51.000Z"}, {"field": "title", "value": "Kraftig \u00f8kning i allergier"}, {"field": "url", "value": "http://www.adressa.no/familieogoppvekst/Kraftig-okning-i-allergier-102b.html"}, {"field": "urlhash", "value": "d298a5a04984d90db1ec21dba73d555670e98d96"}], "score": 0.62335455, "siteId": "9222270286501375973", "id": "d298a5a04984d90db1ec21dba73d555670e98d96"}

