{"fields": [{"field": "modifiedtime", "type": "time", "value": "2013-01-29T08:09:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00f8rjan greiff johnsen", "jurist"]}, {"field": "body", "value": ["Saken oppdateres.", "Det m\u00e5 ha v\u00e6rt tidlig 80-tall. Det var sommerferie p\u00e5 J\u00f8a, jeg og faren min hadde v\u00e6rt ute og fisket. Moren min var i hytta hvor mine sm\u00e5s\u00f8sken hadde g\u00e5tt til sengs, jeg snek meg langs husveggen, hun satt og leste med blikket stivt festet p\u00e5 boksidene. Jeg bykset opp og hamret p\u00e5 vinduet, og hadde det eksistert verdensrekord i stille h\u00f8yde fra sittestilling, s\u00e5 hadde hun fortsatt innehatt denne.", "Boka hun leste var \u00abOndskapens Hotell\u00bb av Stephen King. Mange kjenner ogs\u00e5 filmen med en uforglemmelig Jack Nicholson i hovedrollen. Senere leste jeg selv boka, ble skremt, samt frelst, og er fortsatt Stephen King-fan p\u00e5 min hals. Gr\u00f8ssersjangeren \u2013 med sine zombier, vampyrer og annet skr\u00f8mt - har i flere \u00e5r v\u00e6rt en subkultur innenfor litteratur og film.", "Det var en periode hvor zombiefilmer som \u00abNight of the living dead\u00bb ble laget p\u00e5 lavbudsjett, de var fy-fy, noe de hadde under disken hos 80-tallsvideokioskene, for oss som husker disse, og p\u00e5 samme tid var ogs\u00e5 musikkvideoen til Michael Jacksons \u00abThriller\u00bb forbudt i Norge.", "Men noe har skjedd. Vi er omgitt av unge, vakre, velkledde vampyrer hvor vi enn snur oss. Fjernsynsselskapet HBO har gitt zombiene en ny v\u00e5r med serien \u00abWalking dead,\u00bb og de har tidligere laget vampyrserien \u00abTrue Blood.\u00bb Ogs\u00e5 her hjemme ser vi denne nye trenden. XXL benytter zombier i sine fjernsynsreklamer. Og i disse dager er det premiere p\u00e5 Tommy Wirkolas film, \u00abHans og Grete,\u00bb hvor vi m\u00f8ter figurene fra Br\u00f8drene Grimm-klassikeren 15 \u00e5r etter, der de er p\u00e5 heksejakt.", "Wirkola st\u00e5r tidligere bak blant annet \u00abD\u00f8d sn\u00f8,\u00bb hvor en gjeng irritable zombienazister spilte en viktig rolle, og er den av v\u00e5re filmskapere som kanskje klarest er inspirert av horrorsjangerens klassiske trekk. Han var ogs\u00e5 med i teamet som st\u00e5r bak en av de beste og mest forfriskende norske tv-serien de siste \u00e5ra, \u00abHellfjord;\u00bb et originalt heksebrygg av norske bygdefordommer, splatter og humor, iblandet en dose Tarantino.", "Og vi husker filmer som \u00abSkjult,\u00bb \u00abVillmark,\u00bb og \u00abFritt vilt.\u00bb Er horrorsjangeren blott til lyst, finner man noen dypere mening her, eller er den kun egnet til \u00e5 skremme? P\u00e5 mange m\u00e5ter er det en sjanger som er sv\u00e6rt egnet til \u00e5 si noe fornuftig om samfunnet vi lever i, om det \u00e5 v\u00e6re annerledes, utst\u00f8tt og ensom, og hvordan vi betrakter de som ikke er som oss. Vampyrene i \u00abTwilight\u00bb fors\u00f8ker \u00e5 tilpasse seg livet blant menneskene, \u00e5 leve blant oss, selv om de er annerledes og har andre, eh, matvaner. Som millioner av mennesker verden over hver dag fors\u00f8ker \u00e5 tilpasse seg livet i et land hvor de ikke f\u00f8ler seg velkomne fordi de har en annen hudfarge, og har andre skikker og en annen kulturbakgrunn.", "Stephen King er nevnt. En av verdens bestselgende forfattere uansett sjanger, og som har holdt seg p\u00e5 toppen gjennom flere ti-\u00e5r. Man kan nok hevde at han gjorde sine beste arbeider p\u00e5 70- og tidlig 80-tall gjennom klassikere som \u00abOndskapens Hotell,\u00bb \u00abCarrie,\u00bb \u00abIt,\u00bb \u00abThe Stand,\u00bb og \u00abThe Dead Zone.\u00bb Men man skal ikke kimse av ham i dag heller, undertegnede leste i fjor sommer tidsreiseromanen \u00ab23.11.63,\u00bb hvor han tar oss med tilbake til Dallas i 1963, og den var helt fantastisk!", "Og selv om du ikke har noe forhold til King skal du ikke se bort i fra at du har det allikevel. Liker du filmene \u00abFrihetens regn\u00bb og \u00abDen gr\u00f8nne mil?\u00bb Basert p\u00e5 Stephen King noveller, begge to. En av de virkelige klassikerne er Richard Mathesons \u00abI am legend.\u00bb F\u00e5 har lest boka, men sv\u00e6rt mange har sett filmen fra 2010 med Will Smith i hovedrollen. Her m\u00f8ter vi en mann som er igjen etter at et virus har ryddet ut menneskene, og den knugende ensomhetsf\u00f8lelsen Matheson skriver fram f\u00f8les langt sterkere enn filmen \u2013 selv om vi ogs\u00e5 gir den godkjent.", "2000-tallets kanskje aller beste roman var \u00abVeien\u00bb av Cormac McCarthy, en forfatter som nevnes som en seri\u00f8s kandidat til Nobels litteraturpris. \u00abVeien\u00bb er et postapokalyptisk mesterstykke, der forfatteren har barbert bort alt overfl\u00f8dig, en katastrofe har utslettet nesten hele menneskeheten, vi f\u00f8lger en far og hans s\u00f8nn gjennom et goldt landskap. \u00abVeien\u00bb er en klassiker, og en roman med klare trekk fra gr\u00f8ssersjangeren. Den er nifs, men samtidig dypt r\u00f8rende, og inneholder et nydelig far/s\u00f8nn-portrett. En av de beste og mest nyskapende skandinaviske forfattere de siste \u00e5ra er svenske John Ajvide Lindqvist.", "Hans debutroman, \u00abLa den rette komme inn\u00bb, er - selv om det er en vampyrroman - en av de fineste skildringene av oppvekst og mobbing undertegnede har lest, og Lindqvist f\u00e5r gjennom sine b\u00f8ker sagt langt mer fornuftig om det svenske folkhemmet og sosialdemokratiets utfordringer enn de fleste andre s\u00e5kalt seri\u00f8se forfattere. Filmatiseringen av romanen er ogs\u00e5 verdensklasse. I \u00abH\u00e5ndtering av ud\u00f8de\u00bb lar han tusenvis av d\u00f8de stockholmere v\u00e5kne til live, de d\u00f8de v\u00e5kne, de blir plassert i interneringsleirer, og myndighetene sliter med forskjellige problemsstillinger, blant annet hvordan de skal integreres og tilbakef\u00f8res til samfunnet. Ikke bare gr\u00f8ssende, men ogs\u00e5 besk og treffende samtidskritikk.", "Lindqvist benytter sjangerens grunntrekk som en ramme for fortellinger som har en langt dypere klangbunn. Nevnes m\u00e5 ogs\u00e5 avd\u00f8de Stig S\u00e6terbakken, som i sin siste roman, \u00abGjennom natten,\u00bb med hell trakk veksler p\u00e5 gr\u00f8ssersjangerens iboende muligheter. Jo da, siste gisp er neppe h\u00f8rt fra leserne og kinogjengerne. Og vi blir ikke bare skremt, men ogs\u00e5 litt klokere. Vart du skr\u00e6mt no?", "orjangreiff@hotmail.com"]}, {"field": "category0", "value": "meninger"}, {"field": "contenthash", "value": "f22e2d0819efaec8f07dca6080f859c01e34fd6105ed5a3ab4c6c94a56a8f6a7"}, {"field": "createtime", "value": "2017-03-11T00:00:04.000Z"}, {"field": "description", "value": "Der vampyrer for en tid tilbake var forbeholdt spesielt interesserte, er de n\u00e5 en helt naturlig del av ungdomskulturen"}, {"field": "dominantimage", "value": "http://www.adressa.no/incoming/article7024485.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2375a379fcda1b64a45e1042541bcbd0a991f9b7.jpg?5990be5e"}, {"field": "dominantthumbnaildimensions", "value": "300x169"}, {"field": "heading", "value": "Skremt og frelst -adressa.no"}, {"field": "id", "value": "2375a379fcda1b64a45e1042541bcbd0a991f9b7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["skremt", "roman", "sjanger", "forfatter", "film", "tidlig 80-tall", "boka", "vampyrer"]}, {"field": "kw-entity", "value": ["h\u00e5ndtering", "carrie", "frihetens", "night", "villmark", "thriller", "tarantino", "twilight", "veien", "fritt", "the stand", "br\u00f8drene grimm", "d\u00f8d", "j\u00f8a", "nobels", "walking", "skjult", "true blood", "the dead zone", "ondskapens hotell", "hellfjord", "hans og grete"]}, {"field": "kw-location", "value": ["dallas", "norge"]}, {"field": "kw-pageclass", "value": "article"}, {"field": "kw-person", "value": ["stephen king", "john ajvide lindqvist", "jack nicholson", "richard mathesons", "will smith", "stig s\u00e6terbakken", "michael jacksons", "cormac mccarthy", "tommy wirkolas"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7024485.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skremt og frelst"}, {"field": "og-type", "value": "article"}, {"field": "og-url", "value": "http://www.adressa.no/meninger/article7024475.ece"}, {"field": "pageclass", "value": ["article"]}, {"field": "publishtime", "value": "2013-02-01T04:00:43.000Z"}, {"field": "recs-articleid", "value": "7024475"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-02-01T04:00:43.000Z"}, {"field": "recs-rawtitle", "value": "Skremt og frelst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Der vampyrer for en tid tilbake var forbeholdt spesielt interesserte, er de n\u00e5 en helt naturlig del av ungdomskulturen"}, {"field": "thumbnail", "value": "http://content-thumbnail.cxpublic.com/content/thumbnail200x150/2375a379fcda1b64a45e1042541bcbd0a991f9b7.jpg?5990be5e"}, {"field": "thumbnailfullheightdimensions", "value": "200x1376"}, {"field": "timestamp", "value": "2017-08-13T21:02:22.000Z"}, {"field": "title", "value": "Skremt og frelst"}, {"field": "url", "value": "http://www.adressa.no/meninger/article7024475.ece"}, {"field": "urlhash", "value": "2375a379fcda1b64a45e1042541bcbd0a991f9b7"}], "score": 0.63526344, "siteId": "9222270286501375973", "id": "2375a379fcda1b64a45e1042541bcbd0a991f9b7"}

