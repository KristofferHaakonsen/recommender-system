{"fields": [{"field": "modifiedtime", "type": "time", "value": "2012-08-23T09:15:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "F\u00f8rst m\u00e5tte han innom nabog\u00e5rden. Der ble han hjertelig mottatt av Olav Berget.", "- Der er du, ja. Jeg fikk jo telefon fra en TV-reporter som ville ha et intervju med Ola Berget. Jeg innr\u00f8mte alt om doping. Neida, jeg sa at reporteren nok hadde ringt feil, sa naboen som i g\u00e5r kveld hjalp verdens mest mistenkeliggjorte langrennstrener og sm\u00f8rer med \u00e5 br\u00f8yte den kilometerlange g\u00e5rdsveien.", "Ola Berget har v\u00e6rt spent p\u00e5 mottagelsen blant bygdefolket. Like spent er han p\u00e5 om han har en fremtid som sm\u00f8rer i det internasjonale langrennssirkuset. Og sirkus har det v\u00e6rt de siste ukene siden Johann M\u00fchlegg ble tatt for bloddoping. Berget har f\u00e5tt en av hovedrollene i en sak han bedyrer sin uskyld og uvitenhet i.", "Midt oppe i all mistenkeliggj\u00f8ringen av teamet rundt M\u00fchlegg har det ogs\u00e5 kommet henvendelser som gir Berget h\u00e5p om at han ikke er \u00abu\u00f8nsket\u00bb i langrennsmilj\u00f8et.", "Bengtsson ringte", "Dagen etter funnet av blodoverf\u00f8ringsutsyr i \u00f8sterrikernes hus i Salt Lake City, ble Berget oppringt av FIS renndirekt\u00f8r, Bengt-Erik Bengtsson. Ola Berget var sm\u00f8rer for \u00f8sterrikerne forrige sesong.", "- Han spurte om jeg hadde h\u00f8rt om det, og sa at de i det internasjonale skiforbundet (FIS) ikke trodde at jeg var innblandet i doping. Han ba meg komme til Kollen neste helg for \u00e5 holde kontakten med milj\u00f8et, sier Berget.", "Dermed vil fosningens gjensyn med langrennsmilj\u00f8et bli i Oslo neste helg. Ogs\u00e5 der er han spent p\u00e5 mottagelsen.", "- Jeg h\u00e5per at folk vil huske meg for de skiene jeg har smurt - og ikke for doping, sier han.", "Berget forst\u00e5r at folk er mistenkelige p\u00e5 hans rolle, og finner det tvilsomt at det g\u00e5r an \u00e5 jobbe s\u00e5 tett sammen, uten \u00e5 oppdage at den eneste ut\u00f8veren i det fire mann store teamet, har drevet med doping som krever medisinsk hjelp.", "Ola Berget har jobbet tett sammen med M\u00fchlegg i om lag 200 d\u00f8gn siden juni. Hvordan er det mulig \u00e5 ikke fatte noen som helst mistanke?", "- Det er uforst\u00e5elig for meg at M\u00fchlegg er tatt for doping. Han har jo v\u00e6rt jevnt god hele sesongen med pallplasseringer eller inne blant de ti i verdenscupen. Han er testet om lag 20 ganger siden verdenscup\u00e5pningen p\u00e5 Beitost\u00f8len. Jeg har ikke d\u00e5rlig samvittighet i denne saken, men vet at det er uheldig for meg at det har skjedd. Jeg f\u00f8ler at jeg har st\u00f8tte i Norge, men kunne tenkt meg \u00e5 v\u00e6rt foruten denne saken, sier Berget.", "Han kunne ogs\u00e5 tenkt seg \u00e5 v\u00e6rt foruten uttalelsene til Juan Antonio Samaranch og Audun Kolstad.", "- Jeg reagerer p\u00e5 uttalelsene til enkelte. Det er h\u00e5rreisende av Samaranch \u00e5 henge beskyldningene p\u00e5 st\u00f8tteapparatet. En mann som Audun Kolstad b\u00f8r ikke g\u00e5 ut i media og si ting uten at han har konkrete bevis, sier Berget.", "Kontraktfestet taushet", "Selv har han grublet mest p\u00e5 hvordan han skal skaffe seg jobb. Melkekvoten p\u00e5 hjemg\u00e5rden er solgt, og kyrne borte. Jorda er leid ut til naboen. I Tyskland er Johann M\u00fchlegg og familien p\u00e5 randen av konkurs etter at bonuskroner og sponsorpenger er inndratt.", "- Det st\u00e5r d\u00e5rlig til med Johann \u00f8konomisk n\u00e5, og da kan ikke jeg vente meg utbetaling i henhold til kontrakten min, sier Berget.", "I den kontrakten st\u00e5r det at Berget ikke har lov til \u00e5 uttale seg om interne ting i teamet. M\u00fchlegg har selv forfattet kontrakten. - Jeg har ikke lest avtalen s\u00e5 n\u00f8ye, det b\u00f8r jeg kanskje gj\u00f8re sammen med en jurist n\u00e5. Jeg vet ikke. Uannsett har ikke den delen av kontrakten min gjort at jeg har l\u00f8yet i dopingsaken, sier Berget. Mass\u00f8r inn p\u00e5 teppet Teamet har best\u00e5tt av fire mann: Johann M\u00fchlegg, sm\u00f8rer og teamleder Ola Berget, sm\u00f8rer Sergio Favre og mass\u00f8r/testpilot Stefano Dei Cas. Favre kom inn da Gabriel Gisaffi fikk sparken av M\u00fchlegg etter Nove Mesto en m\u00e5neds tid f\u00f8r OL. - Hvorfor ble han byttet ut? - M\u00fchlegg var ikke tilfreds med Gisaffis jobb p\u00e5 glidersiden. Kjemien dem imellom var ikke helt god, sier Berget. M\u00fchlegg og mass\u00f8r Dei Cas delte rom p\u00e5 turene. Berget delte med Favre. Dei Cas ble denne uken kalt inn p\u00e5 teppet til sin andre arbeidsgiver, det italienske sykkelteamet Mapei, som tok de to beste plassen i siste VM med Oscar Freire og Paolo Bettini. - Vi lyktes som et team og var h\u00f8yt oppe etter de to f\u00f8rste gullene til Johann. Vi ble sett opp til som et lite team som fikk utrettet noe stort. Det ble en slags beruselse - og fallh\u00f8yden var stor, sier Berget. - Har dere ikke ogs\u00e5 mislyktes som et team n\u00e5r ut\u00f8veren blir tatt for doping og dere andre ikke vet noe? - Nei. Det vil jeg ikke si. Det som har skjedd var ting vi ikke hadde herred\u00f8mme over, sier Ola Berget."]}, {"field": "category0", "value": "sport"}, {"field": "contenthash", "value": "16b29229792b17b3aeaeca54466afb245acd92b97f05f19277fd184f45f445f0"}, {"field": "createtime", "value": "2016-10-16T16:49:54.000Z"}, {"field": "description", "value": "RISSA: Sent i g\u00e5r kveld kom Ola Berget hjem til Rissa etter 200 d\u00f8gn tett sammen med dopingtatte Johann M\u00fchlegg. Han spekulerer fremdeles p\u00e5 hvordan han kunne bli s\u00e5 grundig lurt."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3fa4640b1118a327e419143f528045562c61762a.jpg?5970650e"}, {"field": "dominantthumbnaildimensions", "value": "256x256"}, {"field": "heading", "value": "Hjem etter 200 M\u00fchlegg-d\u00f8gn -adressa.no"}, {"field": "id", "value": "3fa4640b1118a327e419143f528045562c61762a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-company", "value": "jorda"}, {"field": "kw-concept", "value": ["doping", "team", "sak", "sm\u00f8rer"]}, {"field": "kw-entity", "value": ["nove mesto", "teamet", "kollen", "juan antonio samaranch og audun kolstad", "stefano dei cas", "paolo bettini", "mapei", "gisaffis", "samaranch", "oscar freire og paolo bettini", "berget", "beitost\u00f8len", "dei cas"]}, {"field": "kw-location", "value": ["oslo", "salt lake city", "rissa", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["bengt-erik bengtsson", "sergio favre", "olav berget", "audun kolstad", "juan antonio samaranch", "oscar freire", "johann m\u00fchlegg", "ola berget", "gabriel gisaffi"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjem etter 200 M\u00fchlegg-d\u00f8gn"}, {"field": "og-type", "value": "article"}, {"field": "og-url", "value": "http://www.adressa.no/sport/article152288.ece"}, {"field": "pageclass", "value": ["article"]}, {"field": "publishtime", "value": "2002-03-07T06:36:38.000Z"}, {"field": "recs-articleid", "value": "908235"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2002-03-07T06:36:38.000Z"}, {"field": "recs-rawtitle", "value": "Hjem etter 200 M\u00fchlegg-d\u00f8gn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "RISSA: Sent i g\u00e5r kveld kom Ola Berget hjem til Rissa etter 200 d\u00f8gn tett sammen med dopingtatte Johann M\u00fchlegg. Han spekulerer fremdeles p\u00e5 hvordan han kunne bli s\u00e5 grundig lurt."}, {"field": "thumbnail", "value": "http://content-thumbnail.cxpublic.com/content/thumbnail200x150/3fa4640b1118a327e419143f528045562c61762a.jpg?5970650e"}, {"field": "thumbnailfullheightdimensions", "value": "200x916"}, {"field": "timestamp", "value": "2017-07-20T08:08:46.000Z"}, {"field": "title", "value": "Hjem etter 200 M\u00fchlegg-d\u00f8gn"}, {"field": "url", "value": "http://www.adressa.no/sport/article152288.ece"}, {"field": "urlhash", "value": "3fa4640b1118a327e419143f528045562c61762a"}], "score": 0.8662127, "siteId": "9222270286501375973", "id": "3fa4640b1118a327e419143f528045562c61762a"}

