{"fields": [{"field": "modifiedtime", "type": "time", "value": "2012-04-17T22:20:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Hvis du synes at det er blitt for h\u00f8yt, sm\u00e5tt og tett og at de gr\u00f8nne flekkene er blitt f\u00e6rre \u2013 da er det ikke mye tr\u00f8st \u00e5 f\u00e5 i det som kommer. Men la oss starte p\u00e5 landet.", "Spongdal, Byneset. Her er det er ikke mye som minner om Norges tredje st\u00f8rste by. G\u00e5rdsbruk og dyrket mark s\u00e5 langt \u00f8yet kan se. Fjord mot tre himmelretninger. Heller ikke golfbanen r\u00f8per at Trondheim sentrum er kun 30 minutters biltur unna. De store omr\u00e5dene med dyrket mark p\u00e5 Byneset ser ut i dag stort sett slik de var for 50 \u00e5r siden. Hvis vi ser 50 \u00e5r fremover kan Spongdal v\u00e6re sentrum i en stor bydel med mange tusen innbyggere. Eller vil omr\u00e5dene p\u00e5 Byneset v\u00e6re landbruksbygder ogs\u00e5 i fremtiden?", "Lilleby. I dag skallet til et avsjelet smelteverk. Om fem-ti \u00e5r et pulserende og spennende boomr\u00e5de. Eller en trist bofabrikk. Avhengig av hva bygningsmyndigheter og utbyggere kommer til. Det er omr\u00e5der som Lilleby, Lade, Br\u00f8set, Dragvoll og Tempe som skal f\u00f8re Trondheim over 200.000 p\u00e5 befolkningsstatistikken rundt 2025.", "Om enda noen \u00e5r er kanskje bybygdene p\u00e5 Byneset, Leinstrand og i Bratsberg helt n\u00f8dvendige for \u00e5 huse folk? N\u00e5r velgere og politikere kommer til at det er bygd h\u00f8yt og tett nok. Sett i forhold til beliggenhet og omgivelser har bybygdene store omr\u00e5der som vil v\u00e6re perfekte bosteder for mange, kanskje s\u00e6rlig for barnefamilier: Landlig, idyllisk, oversiktlig og lavt. Hittil er det likevel argumentene imot som har vunnet frem. Ulempene og problemene ved boligbygging i bybygdene er nemlig \u00e5penbare: Landbruksjord forsvinner og Trondheim vil skaffe seg nye og store problemer med transport mellom der folk bor og der de jobber. Det er idyllisk \u00e5 bo p\u00e5 landet. Men det er ikke klimavennlig. Mange mener at det til og med er sl\u00f8sing med dyrebar plass \u00e5 bygge eneboliger med hageflekk. Massiv utbygging av nye drabantbyer er derfor ikke aktuell politikk.", "Som sultne bikkjer rundt matfatet sikler utbyggingsindustrien over andre og mer byn\u00e6re godbiter. Fremtidige husomr\u00e5der. Da heter det byfortetting. Det har v\u00e6rt politikken i Trondheim i rundt 20 \u00e5r, og ble senest stadfestet som gjeldende strategi av bystyret i september 2007.", "Planleggerne i Trondheim forsikrer at det er byggearealer nok for boliger de neste 20 \u00e5rene, uten at Spongdal og andre bybygder blir gjort om til drabantbyer. Men det er viktige forutsetninger for forsikringen: At befolkningsveksten ikke blir like sterk som den var i 2007 og at omstridte landbruksomr\u00e5der blir frigitt av staten til boligbyg\u00bf ging. Og enda viktigere: At byen har streng disiplin p\u00e5 fortetting som overordnet m\u00e5l.", "Det er usikkerhet knyttet til alle forutsetningene. Her er fire av dem:", "De siste \u00e5rene har folketallet steget mye kraftigere enn prognosemakerne har forutsett. Denne utviklingen kan fortsette. Ekstra vanskelig blir det hvis antall personer per husholdning fortsetter \u00e5 g\u00e5 ned.", "Holdningene hos velgere og politikere kan endre seg til at det er fortettet nok. N\u00e5 m\u00e5 vi bygge utover.", "Staten kan komme til \u00e5 stanse omregulering av landbruksjord til boliger (Gran\u00e5s og Utleir) og til n\u00e6ringsform\u00e5l (Torg\u00e5rd). S\u00e6rlig Torg\u00e5rd anses som helt avgj\u00f8rende for \u00e5 gi mer plass til n\u00e6ringsvirksomhet, som igjen skal frigj\u00f8re plass til boligbygging, for eksempel p\u00e5 Tempe og Nyhavna.", "Det blir en rekke sverdslag der industri vil bli presset ut til fordel for boligbygging. Team Trafikk p\u00e5 Sorgenfri, havn og godstransport p\u00e5 Bratt\u00f8ra, industri p\u00e5 Nyhavna og Rockwool p\u00e5 Leangen blir noen av dem.", "Uansett utvikling vil byen endre kropp og ansikt. Vi vil oppleve fortetting i mye st\u00f8rre skala enn det vi har sett i Ilsvika, p\u00e5 Rosenborg, Nedre Elvehavn og i eplehager. Nye bydeler vil oppst\u00e5, andre vil helt endre karakter. Om ti \u00e5r ligger kanskje de hippeste bydelene p\u00e5 en akse fra Nyhavna, via bryggeriet og Lilleby til Leangen, der Rockwool i dag tar mye plass og spyr ut st\u00f8v over hele \u00f8stsiden av Trondheim. Og kanskje Lerkendal/Tempe/Sorgenfri er blitt Trondheims urbane alibi? Fra h\u00f8yhus der Team Trafikk i dag parkerer busser, til attraktive terrassehus langs Nidelven.", "Om nye ti \u00e5r er kanskje godsh\u00e5ndtering p\u00e5 havna flyttet til Orkanger, og Bratt\u00f8ra har f\u00e5tt et nytt liv som sj\u00f8idyll med boliger, parker, kafeer og sm\u00e5b\u00e5thavn? P\u00e5 samme tid vil eneboliger med store hager presses lenger og lenger bort fra sentrum. P\u00e5 tross av heftige naboprotester kommer det leilighetskomplekser p\u00e5 tre og fire etasjer opp gjennom de gamle boligomr\u00e5dene p\u00e5 Singsaker, Berg, Tyholt og Persaunet. P\u00e5 By\u00e5sen, Heimdal, Ranheim og Jakobsli skjer det samme.", "De plasskrevende sm\u00e5husomr\u00e5dene vil gradvis bli \u00abbyomformet\u00bb. Bydelsparker erstatter de private hagene i takt med at eneboliger og tomannsboliger blir bygd om til hus i rekke og leiligheter i h\u00f8yden.", "Det er klima for fortetting. Bokstavelig talt. Mer effektiv og klimavennlig persontransport og mindre energi til oppvarming taler for \u00e5 bygge tettere og innenfra og utover. Store sammenhengende omr\u00e5der vil v\u00e6re bymessig utbygd, og deler av byen vil ha f\u00e5tt et moderne skinneg\u00e5ende kollektivsystem. Ogs\u00e5 randkommunene vil v\u00e6re en del av byomforming og fortetting. Malvik, Kl\u00e6bu, Melhus og Skaun vil ha mange av de samme diskusjonene om plass og rom som Trondheim.", "Men fortetting har en pris. Flere vil miste utsikt for at andre skal f\u00e5 utsikt. Andre vil f\u00e5 naboer tett innp\u00e5 seg. Og mange vil gremmes over at det blir h\u00f8yt og tett og \u00abg\u00e5r det an \u00e5 bo der da?\u00bb Naboer vil klage p\u00e5 planlagt bygging. F\u00e6rre vil f\u00e5 medhold i sine innsigelser om at det blir for tett og trangt.", "De \u00e5pne luftlommene med dyrket mark forsvinner. I dag skal du ikke kj\u00f8re mange minutter fra Olav Tryggvason p\u00e5 Torvet f\u00f8r du ser flekker av gammelt jordbruksland. De vil v\u00e6re borte om noen \u00e5r. Havstein, Br\u00f8set, Gran\u00e5s, Dragvoll er snart dyrket for siste gang. Likevel vil vi f\u00e5 h\u00f8re at fortsatt er Trondheim en romslig sm\u00e5by i nordisk perspektiv og en landsby i europeisk m\u00e5lestokk. Hadde vi bodd like tett i Trondheim som i Paris, ville kommunen hatt 1,7 millioner innbyggere.", "Sm\u00e5by eller landsby. Kampen om plassen vil likevel spisse seg til. Derfor blir bybygdene sv\u00e6rt interessante, selv om det er politisk uspiselig i dag \u00e5 bytte matjord mot terrasseleiligheter. Byen trenger plass og det er noe Byneset, Bratsberg og Leinstrand har mye av. Politikere og byplanleggere blir tvunget til \u00e5 se p\u00e5 bybygdene med nye blikk dersom befolknings\u00f8kningen fortsetter i samme takt som i 2007.", "I fjor fikk Trondheim 3461 nye innbyggere. Veksten de siste \u00e5rene har v\u00e6rt sterkere enn i Oslo og Stockholm. Netto innflytting er n\u00e5 seks ganger h\u00f8yere enn det som var anslaget bare for tre \u00e5r siden. Skivebommen f\u00f8yer seg inn i rekken.", "Feil i befolkningsfremskrivninger har preget planlegging og boligbygging Trondheim i mange ti\u00e5r. Fra 1960-tallet, da Tiller og de store drabantbyene ble planlagt ut fra at befolkningstallet ville passere 200.000 ved \u00e5rtusenskiftet. Til det motsatte problemet det siste ti\u00e5ret, der den faktiske befolkningsutviklingen har v\u00e6rt systematisk undervurdert. I 1999 ble folketallet i 2020 ansl\u00e5tt til et sted mellom 148.000 og 168.000.", "Vi er n\u00e6r det h\u00f8yeste alternativet allerede n\u00e5, det viser den siste befolkningsstatistikken. Med en moderat befolkningsvekst vil Trondheim runde 200.000 om 20 \u00e5r. Hvis veksttakten holder seg p\u00e5 niv\u00e5et fra i fjor, vil det runde tallet bli n\u00e5dd allerede om ti \u00e5r. Over 30.000 nye innbyggere skal ha et sted \u00e5 bo. Det trengs over 20.000 boliger for \u00e5 dekke behovet fra befolkningsveksten. I en ett \u00e5r gammel plan er det langsiktige behovet for nye boliger ansl\u00e5tt til 1100 per \u00e5r.", "De siste \u00e5rene har boligbyggingen svingt voldsomt. Fra slutten av 90-tallet har tallet p\u00e5 godkjente nye boliger ligget p\u00e5 rundt ett tusen. I topp\u00e5ret 2005 ble det godkjent over 2000 nye boliger, mens det i 2007 var nede p\u00e5 917 enheter. Gapet mellom behov og det som blir bygd m\u00e5 tettes. Hvis ikke tvinger Spongdal seg frem.", "En analyse fra Byplankontoret viser hva som kan skje dersom det hvert \u00e5r i 30 \u00e5r bygges 300 boliger mindre enn behovet. Avhengig av utnyttelsesgrad gir det et behov for mer areal som tilsvarer 7 til 17 ganger st\u00f8rrelsen p\u00e5 \u00e5krene og sykehusomr\u00e5det p\u00e5 Br\u00f8set.", "Da kan en korn\u00e5ker p\u00e5 Spongdal bli gull verdt."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "eee9ab9fc3d7c67b92c4d8ee91b4359a72cffab48cfa9b810ce23006f7d3b9eb"}, {"field": "createtime", "value": "2016-02-08T07:01:57.000Z"}, {"field": "description", "value": "Hvordan vil vi at Trondheim skal bli? Boligfortettingen vi har sett til n\u00e5 er bare sm\u00e5tterier mot det som venter. Vil Byneset fremdeles v\u00e6re brede bygder og berlinerpopler? Kampen om plassen spisser seg til."}, {"field": "dominantimage", "value": "http://www.adressa.no/incoming/article1241061.ece5/ALTERNATES/w980-default/rosenborg_park5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/37b712dc4af627a31b23de4182e66dde6535a1ea.jpg?59673893"}, {"field": "dominantthumbnaildimensions", "value": "300x169"}, {"field": "heading", "value": "Kan bli ofret for boligutbygging -adressa.no"}, {"field": "id", "value": "37b712dc4af627a31b23de4182e66dde6535a1ea"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-company", "value": "lade"}, {"field": "kw-concept", "value": ["dyrket mark", "plass", "trondheim", "boliger", "tett"]}, {"field": "kw-entity", "value": ["lerkendal", "nyhavna og rockwool", "br\u00f8set", "dragvoll", "spongdal", "dragvoll og tempe", "byneset", "oslo og stockholm", "tiller", "sorgenfri", "torg\u00e5rd", "heimdal", "orkanger", "singsaker", "tyholt og persaunet", "ranheim og jakobsli", "melhus og skaun", "rosenborg", "bratsberg", "tempe og nyhavna", "norges", "by\u00e5sen", "nyhavna", "bratt\u00f8ra", "torvet", "lilleby", "leangen", "gran\u00e5s", "nedre elvehavn", "trondheim 3461", "gran\u00e5s og utleir", "nidelven", "team trafikk", "leinstrand", "byplankontoret", "bratsberg og leinstrand", "rockwool"]}, {"field": "kw-location", "value": ["kl\u00e6bu", "paris", "ilsvika", "berg"]}, {"field": "kw-pageclass", "value": "article"}, {"field": "kw-person", "value": "olav tryggvason"}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1241061.ece5/ALTERNATES/w980-default/rosenborg_park5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kan bli ofret for boligutbygging"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1058716.ece"}, {"field": "pageclass", "value": ["article"]}, {"field": "publishtime", "value": "2008-04-04T05:07:39.000Z"}, {"field": "recs-articleid", "value": "1665726"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-04-04T05:07:39.000Z"}, {"field": "recs-rawtitle", "value": "Kan bli ofret for boligutbygging -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Hvordan vil vi at Trondheim skal bli? Boligfortettingen vi har sett til n\u00e5 er bare sm\u00e5tterier mot det som venter. Vil Byneset fremdeles v\u00e6re brede bygder og berlinerpopler? Kampen om plassen spisser seg til."}, {"field": "thumbnail", "value": "http://content-thumbnail.cxpublic.com/content/thumbnail200x150/37b712dc4af627a31b23de4182e66dde6535a1ea.jpg?59673893"}, {"field": "thumbnailfullheightdimensions", "value": "200x1850"}, {"field": "timestamp", "value": "2017-07-13T09:08:35.000Z"}, {"field": "title", "value": "Kan bli ofret for boligutbygging"}, {"field": "url", "value": "http://www.adressa.no/nyheter/dokument/article1058716.ece"}, {"field": "urlhash", "value": "37b712dc4af627a31b23de4182e66dde6535a1ea"}], "score": 0.51953, "siteId": "9222270286501375973", "id": "37b712dc4af627a31b23de4182e66dde6535a1ea"}

