{"fields": [{"field": "modifiedtime", "type": "time", "value": "2013-10-29T21:11:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "Stadig flere norske sm\u00e5barnsforeldre setter barnet i b\u00e5nd, eller s\u00e5kalt leie-lenke, n\u00e5r de beveger seg i storbyer eller p\u00e5 kj\u00f8pesentre og flyplasser. Dette gj\u00f8res fordi de frykter at barna skal bli borte for dem.", "I vestlige land, og spesielt USA, er barn i b\u00e5nd et vanlig syn. Men ogs\u00e5 i Norge blir dette stadig mer popul\u00e6rt.", "Det finnes en lang rekke varianter b\u00e5nd \u00e5 velge mellom, og noen er veldig s\u00f8te. For eksempel kan b\u00e5ndet v\u00e6re festet i en plysj-apekatt eller et annet kosedyr som barnet b\u00e6rer p\u00e5 ryggen, som en ryggsekk.", "Mandag publiserte adressa.no en sak fra klikk.no om denne trenden. If\u00f8lge h\u00f8yskolelektor Ole Johan Sando, som underviser i fysisk aktivitet og helse ved Dronning Mauds Minne H\u00f8gskole for barnehagel\u00e6rerutdanningen, hemmer leieb\u00e5nd barnets utvikling.", "- Jeg har forst\u00e5else for at foreldre er engstelige for barna sine, men det \u00e5 g\u00e5 rundt med barn i b\u00e5nd er jeg skeptisk til. Det fratar barnet muligheten til \u00e5 utforske, sier Sando.", "Saken har florert i sosiale medier og skapt stor debatt.", "Dette er noen av innleggene som kom inn p\u00e5 adressa.nos nettsted og Facebookside:", "Mange er positive til \u00e5 bruke leiesele.", "\u00abM\u00e5 v\u00e6re bedre enn at barna ska stikke av. Verste jeg vet er unger som l\u00f8per l\u00f8psk p\u00e5 parkeringsplasser, en vet aldri hvor de er. Blir et mareritt \u00e5 rygge da.\u00bb", "\u00abSynes det er helt i orden. Kj\u00f8pte selv til mitt barnebarn da vi dro til syden. Veldig greit \u00e5 ha p\u00e5 flyplasser og andre steder med masse folk. Det var en trygghet.\u00bb", "\u00abVel, for det f\u00f8rste, ikke alle vokste opp. Og flere vokser opp i dag enn tidligere. For \u00e5 si det enkelt uten for mye detaljer. Sikkerhetstiltak kommer i takt med b\u00e5de l\u00e6rdom og samfunnsutvikling. Det er mer biler, vi er mer p\u00e5 farten, gjerne med barn og det er mer folk ute i verden i dag. Jeg har personlig ikke sett behovet for dette produktet i v\u00e5r familie, men til de som f\u00f8ler de har behov for det, for all del. Enhver kjenner sitt barn og sin families behov best.\u00bb", "\u00abDette er da ikke noe \"nytt\"??? Jeg hadde ogs\u00e5 s\u00e5nn da jeg var liten (er f\u00f8dt p\u00e5 60-tallet) - faktisk hadde jeg s\u00e5nn p\u00e5 i sengen ogs\u00e5 da sengen hadde s\u00e5 lave kanter at moren min var redd for at jeg skulle kunne falle ut.\u00bb", "\u00abHelt enig. Stygge ulykker har blitt forhindret med dette.\u00bb", "Andre er mer negativ til bruken:", "\u00abHar ikke en gang h\u00f8rt om seler til barn. Jeg blir rystet over foreldre i dag tyr til slike tvangsting. Hvis vi som hadde sm\u00e5barn 20-30 \u00e5r siden hadde lansert noe slikt, hadde vi blitt stemplet som d\u00e5rlige foreldre som ikke kan passe p\u00e5 barna v\u00e5re uten slike lettvintl\u00f8sninger. Er det verre for sm\u00e5barnsforeldre i dag enn for noen \u00e5r siden \u00e5 passe p\u00e5 barna sine? Nei, men vi har blitt s\u00e5 forferdelig redd at det virker mot sin hensikt. Se hva dere gj\u00f8r med barna da og ikke tenk p\u00e5 at det skal v\u00e6re lettvint for dere. Overalt har barna regler og forbud og liten mulighet for \u00e5 utvikle seg fritt i dagens samfunn.\u00bb", "\u00abJa, dere kan p\u00e5berope dere sikkerhetshensyn og 60-tallsnostalgi s\u00e5 mye dere vil. \u00c5 sette B\u00c5ND p\u00e5 en unge er totalt un\u00f8dvendig og er en handling utl\u00f8st av foreldrenes behov,  uten hensyn til hva som er best for ungen. Skjerpings.\u00bb", "\u00abDette er for late og overbeskyttende foreldre! De som ikke gidder \u00e5 l\u00f8pe etter barnet sitt og bruker denne selen slik at de f\u00e5r en mindre stressende hverdag. Jeg tror dere som bruker sele p\u00e5 barnet deres er redde for \u00e5 sette grenser og den \"kampen\" det blir med barnet n\u00e5r det ikke f\u00e5r lov \u00e5 l\u00f8pe dit det vil.\u00bb", "\u00abHjelpe meg, hvordan iall verden klarte barn \u00e5 vokse opp f\u00f8r. *Rister p\u00e5 hodet*\u00bb", "\u00abNei. Praktisk for de som er mere opptatt av \u00e5 styre med telefonen enn \u00e5 f\u00f8lge med p\u00e5 egne barn.\u00bb", "\u00abFullstendig un\u00f8dvendig. Unger er da ikke hunder.\u00bb"]}, {"field": "category0", "value": "familieogoppvekst"}, {"field": "contenthash", "value": "6ca4ef83d64448cec5037f290768985ec88451a77fd2380b0b84d5d1b447a5cd"}, {"field": "createtime", "value": "2016-02-19T00:47:44.000Z"}, {"field": "description", "value": "Se hva adressa.nos lesere mener om \u00e5 sette sm\u00e5rollingene i b\u00e5nd."}, {"field": "dominantimage", "value": "http://www.adressa.no/incoming/article8523409.ece/ALTERNATES/w980-default/baand2-667IPT_5YJ.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c09ded38552e0625a44912b4c740b32b0f878c3e.jpg?5978b929"}, {"field": "dominantthumbnaildimensions", "value": "300x169"}, {"field": "heading", "value": ["\u00abDette er for late og overbeskyttende foreldre\u00bb -adressa.no", "Hemmer barnets utvikling", "\u00abHelt i orden\u00bb og \u00abhelt un\u00f8dvendig\u00bb"]}, {"field": "id", "value": "c09ded38552e0625a44912b4c740b32b0f878c3e"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "overbeskyttende foreldre"]}, {"field": "kw-entity", "value": ["facebookside", "dronning mauds minne h\u00f8gskole"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "ole johan sando"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8523409.ece/ALTERNATES/w980-default/baand2-667IPT_5YJ.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDette er for late og overbeskyttende foreldre\u00bb"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8527985.ece"}, {"field": "pageclass", "value": ["article"]}, {"field": "publishtime", "value": "2013-10-29T20:08:49.000Z"}, {"field": "recs-articleid", "value": "8527985"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-10-29T20:08:49.000Z"}, {"field": "recs-rawtitle", "value": "\u00abDette er for late og overbeskyttende foreldre\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Se hva adressa.nos lesere mener om \u00e5 sette sm\u00e5rollingene i b\u00e5nd."}, {"field": "thumbnail", "value": "http://content-thumbnail.cxpublic.com/content/thumbnail200x150/c09ded38552e0625a44912b4c740b32b0f878c3e.jpg?5978b929"}, {"field": "thumbnailfullheightdimensions", "value": "200x1668"}, {"field": "timestamp", "value": "2017-07-26T15:45:45.000Z"}, {"field": "title", "value": "\u00abDette er for late og overbeskyttende foreldre\u00bb"}, {"field": "url", "value": "http://www.adressa.no/familieogoppvekst/article8527985.ece"}, {"field": "urlhash", "value": "c09ded38552e0625a44912b4c740b32b0f878c3e"}], "score": 0.96738756, "siteId": "9222270286501375973", "id": "c09ded38552e0625a44912b4c740b32b0f878c3e"}

