{"fields": [{"field": "modifiedtime", "type": "time", "value": "2012-04-17T11:11:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "roald iversen studentprest ntnu"}, {"field": "body", "value": ["Saken oppdateres.", "Soknepresten p\u00e5 Oppdal, afrikanskf\u00f8dte Joseph Moiba, har blitt erstattet som prest ved minst to gravferder i fjellbygda, angivelig fordi noen p\u00e5r\u00f8rende ikke ville ha en farget prest til \u00e5 forrette i gravferden. If\u00f8lge Adresseavisen hadde prosten p\u00e5 forh\u00e5nd hatt kontakt med kirkevergen og deretter akseptert prestebyttet, riktignok uten \u00e5 unders\u00f8ke de p\u00e5r\u00f8rendes motiv for \u00e5 ville erstatte Moiba med en annen.", "Etter et visst mediepress innkalte biskopen i Nidaros nylig til et m\u00f8te med Moiba og prosten i Gauldal. Etter m\u00f8tet gikk biskopen ut offentlig og sa at det nok kan tenkes at det har v\u00e6rt noen rasistiske overtoner bak de p\u00e5r\u00f8rendes \u00f8nske om \u00e5 bytte ut Moiba med en annen prest, men tilf\u00f8yde raskt at han naturligvis ikke kunne si noe sikkert om det. B\u00e5de prost og biskop var tydelige p\u00e5 at rasisme ikke kan aksepteres i Den norske kirke. Noe annet kunne ingen av dem si. Men de kunne sagt mer enn det. De kunne v\u00e6rt tydeligere.", "Noen bloggere p\u00e5 Adresseavisens websider har antydet at \u00f8nsket om \u00e5 erstatte Moiba rett og slett kunne skyldes at Moiba ikke snakker norsk godt nok, og at han derfor kan v\u00e6re vanskelig \u00e5 forst\u00e5. Det er et forhold man kan unders\u00f8ke. Man trenger ikke spekulere. I forkant av disse betraktningene lyttet jeg derfor til et lengre radiointervju med Moiba. I intervjuet som ligger ute p\u00e5 weben, kan alle som vil, h\u00f8re det samme som jeg har h\u00f8rt: Moiba snakker utmerket norsk, klart og rent, men med en liten aksent som ingen unng\u00e5r n\u00e5r man l\u00e6rer seg et fremmedspr\u00e5k som voksen.", "Den norske kirke best\u00e5r av medlemmene i Den norske kirke. Medlem i Den norske kirke blir man gjennom d\u00e5pen. Medlemmene i kirken er ideologisk spredt utover alle politiske partier og representerer alle mulige synspunkter n\u00e5r det gjelder holdninger til innvandrere.", "Ett parti skiller seg likevel markert ut som s\u00e6rlig kritisk til norsk innvandringspolitikk og til fargede innvandrere spesielt. Det er FrP, noe som er lett \u00e5 dokumentere. Hvis FrP fikk en oppslutning p\u00e5 25 % ved et Stortingsvalg og 80 % av dem som stemmer FrP er kirkemedlemmer (likt gjennomsnittet av den norske befolkning), er det ikke vanskelig \u00e5 regne ut at det er titusener av FrP-ere som b\u00e5de er kirkemedlemmer og kritisk til innvandring og innvandrere. Selv om biskopen og prosten sier at rasisme ikke kan aksepteres i Den norske kirke, m\u00e5 man alts\u00e5 regne med at det finnes innvandrerkritiske, innvandrerfientlige og til og med rasistiske holdninger blant kirkens medlemmer, rett og slett fordi slike holdninger finnes i den norske befolkning. Det er ikke noe samsvar mellom empiri og ideologi.", "Det tidstypiske, som Moibasaken ogs\u00e5 illustrerer, er at kirkens medlemmer i langt st\u00f8rre grad enn f\u00f8r gj\u00f8r krav p\u00e5 brukerorienterte tilpasninger n\u00e5r de m\u00f8ter den institusjonelle kirke. Dette betraktes som en rettighet, og rettighetstenkningen f\u00f8rer til at man med god samvittighet, delvis oppmuntret av kirkelige myndighetspersoner, kan argumentere for en type valgfrihet innad i kirken som ligner p\u00e5 den man ellers finner i et forbrukerorientert samfunn. Hvis man kan velge hva som skal i handlevogna til helga, m\u00e5 man da ogs\u00e5 i himmelens navn kunne velge hvilken prest som skal forrette i familiens gravferd eller bryllupsseremoni!", "Kirken som institusjon blir i st\u00f8rre grad betraktet som en hvilken som helst annen tjenesteytende n\u00e6ring. Forestillingen om kirkens medlemmer som lemmer p\u00e5 det samme legeme eller som greiner p\u00e5 det samme tre, to metaforer fra Det nye testamente, blir gradvis erstattet av en oppfatning av at institusjonens ansatte er tjeneste - og vareleverand\u00f8rer, og kirkens vanlige medlemmer er forbrukere med selvsagt rett til \u00e5 gj\u00f8re sine individuelle valg og med sin individuelle klagerett intakt. G\u00e5r det som jeg frykter, beh\u00f8ver vi ikke vente lenge f\u00f8r kirkelige myndigheter vil svare p\u00e5 denne utfordringen med en \u00abforn\u00f8ydhetsgaranti\u00bb.", "Hvis Kirkens ledere (biskopen) og mellomledere (prosten) bekrefter de p\u00e5r\u00f8rendes frihet til \u00e5 velge hvilken prest som skal forrette i gravferden, bekrefter de samtidig markedets spilleregler. I f\u00f8lge disse reglene er det viktigere at de p\u00e5r\u00f8rende (kunden) blir forn\u00f8yd enn at de ansatte (presten) blir det. Er ikke de p\u00e5r\u00f8rende i en mer s\u00e5rbar posisjon enn den ansatte? M\u00e5 ikke deres hensyn telle mest?", "Det er ikke opplagt at svaret p\u00e5 de to sp\u00f8rsm\u00e5lene er et \u00abjo visst\u00bb. Alle mennesker er s\u00e5rbare, men ikke alle like mye og ikke alle til enhver tid. Det finnes mye dokumentasjon p\u00e5 at fargede innvandrere med afrikansk bakgrunn h\u00f8rer med blant dem som blir tydeligst marginalisert i v\u00e5rt samfunn. Det er en tendens Kirken skal vokte seg for \u00e5 forsterke. Kirken lever av sitt eget budskap. Hvis kunden (de s\u00f8rgende) fritt skal kunne skal velge prest (tjenesteleverand\u00f8r), vil man uvilk\u00e5rlig bidra til at Kirkens ene grunnsetning: \u00abGud gj\u00f8r ikke forskjell p\u00e5 folk\u00bb, framst\u00e5r som lite troverdig.", "Hele ideen med \u00abKirken\u00bb er imidlertid at kirkemedlemmene tilh\u00f8rer et fellesskap som er st\u00f8rre enn organisasjonen Den norske kirke, samtidig som organisasjonen Den norske kirke m\u00e5 representere dette \u00abst\u00f8rre\u00bb, verdensvide fellesskap, som p\u00e5 en og samme tid er usynlig og synliggjort i en rekke lokalmenigheter, kirkesamfunn og organisasjoner. I den gamle d\u00e5psliturgien het det at n\u00e5r man ble d\u00f8pt, ble man \u00abinnpodet\u00bb p\u00e5 Kristus. Uttrykket henspilte p\u00e5 gartneren som kunne hente greiner fra ulike frukttr\u00e6r og pode dem inn p\u00e5 stammen av et bestemt frukttre. Da kunne det ene treet ha greiner som gav en variasjon av frukter. Det var ingen kunst \u00e5 f\u00e5 epleslagene Gravenstein og \u00c5ker\u00f8 til \u00e5 vokse i hverandres n\u00e6rhet. Treet uttrykte enhet og variasjon p\u00e5 samme tid og ingen epleslag ble ekskludert p\u00e5 grunn av sin farge.", "De d\u00f8de p\u00e5 Oppdal, deres p\u00e5r\u00f8rende, kirkevergen, sokneprest Moiba, prosten i Gauldal og biskopen i Nidaros er medlemmer av den samme kirke. De er ulike frukter p\u00e5 det samme tre. Det kvalitative s\u00e6rtrekket ved Kristustreet er dette: Det vitner i verden om at \u00abGud gj\u00f8r ikke forskjell p\u00e5 folk\u00bb. Gj\u00f8r Den norske kirke kirkemedlemmene til kunder, svekker den sitt vitnesbyrd.", "roald.iversen@ntnu.no", "ROALD IVERSEN", "Studentprest NTNU Joseph Moiba Det tidstypiske, som Moibasaken i Oppdal illustrerer, er at kirkens medlemmer i langt st\u00f8rre grad enn f\u00f8r gj\u00f8r krav p\u00e5 brukerorienterte tilpasninger n\u00e5r de m\u00f8ter den institusjonelle kirke, skriver kronikkforfatteren. Foto: GEIR OTTO JOHANSEN"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "b30619e763df752a2b0478c954a94e1cd2b2614e4d9de8c961a0593e4b20592b"}, {"field": "createtime", "value": "2017-05-02T03:39:28.000Z"}, {"field": "description", "value": "\u00abGud gj\u00f8r ikke forskjell p\u00e5 folk\u00bb. Gj\u00f8r Den norske kirke kirkemedlemmene til kunder, svekker den sitt vitnesbyrd."}, {"field": "dominantimage", "value": "http://www.adressa.no/incoming/article1277420.ece5/ALTERNATES/w980-default/Roald_Iversen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/509894ef45db83ab2f54beccc084f2c0f8c6da59.jpg?597030b2"}, {"field": "dominantthumbnaildimensions", "value": "300x169"}, {"field": "heading", "value": "Gravferd som tjenesteytende n\u00e6ring -adressa.no"}, {"field": "id", "value": "509894ef45db83ab2f54beccc084f2c0f8c6da59"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["norske kirke kirkemedlemmene", "norske kirke", "kirke"]}, {"field": "kw-entity", "value": ["kristus", "frp", "joseph moiba det", "gravenstein og \u00e5ker\u00f8", "moiba", "kirken", "gauldal", "stortingsvalg", "nidaros", "moibasaken", "gud", "adresseavisen", "kristustreet"]}, {"field": "kw-location", "value": "oppdal"}, {"field": "kw-pageclass", "value": "article"}, {"field": "kw-person", "value": "joseph moiba"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1277420.ece5/ALTERNATES/w980-default/Roald_Iversen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gravferd som tjenesteytende n\u00e6ring"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1194398.ece"}, {"field": "pageclass", "value": ["article"]}, {"field": "publishtime", "value": "2008-11-20T07:26:00.000Z"}, {"field": "recs-articleid", "value": "1476386"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-11-20T07:26:00.000Z"}, {"field": "recs-rawtitle", "value": "Gravferd som tjenesteytende n\u00e6ring -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "\u00abGud gj\u00f8r ikke forskjell p\u00e5 folk\u00bb. Gj\u00f8r Den norske kirke kirkemedlemmene til kunder, svekker den sitt vitnesbyrd."}, {"field": "thumbnail", "value": "http://content-thumbnail.cxpublic.com/content/thumbnail200x150/509894ef45db83ab2f54beccc084f2c0f8c6da59.jpg?597030b2"}, {"field": "thumbnailfullheightdimensions", "value": "200x1748"}, {"field": "timestamp", "value": "2017-07-20T04:25:22.000Z"}, {"field": "title", "value": "Gravferd som tjenesteytende n\u00e6ring"}, {"field": "url", "value": "http://www.adressa.no/meninger/kronikker/article1194398.ece"}, {"field": "urlhash", "value": "509894ef45db83ab2f54beccc084f2c0f8c6da59"}], "score": 0.8201916, "siteId": "9222270286501375973", "id": "509894ef45db83ab2f54beccc084f2c0f8c6da59"}

