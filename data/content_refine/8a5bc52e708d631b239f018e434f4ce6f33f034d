{"fields": [{"field": "modifiedtime", "type": "time", "value": "2017-05-08T17:29:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5fjord", "Livet med kommunen", "kommunesammensl\u00e5ing", "kommunereformen", "Fosen"]}, {"field": "author", "value": ["grete holstad", "rune petter ness", "aagot opheim"]}, {"field": "body", "value": ["Saken oppdateres.", "Tvillingene Tonje og Lilly hadde sitt f\u00f8rste \u00abm\u00f8te\u00bb med kommunen allerede f\u00f8r de ble f\u00f8dt. Det var da mamma Tone By Nordt\u00f8mme var p\u00e5 svangerskapskontroll p\u00e5 helsestasjonen i \u00c5fjord.", "Da ble hun ivaretatt av jordmor og helses\u00f8ster Elisabeth M\u00f8lsleth. N\u00e5 er Tone tilbake samme sted. Tvillingene er blitt halvannet \u00e5r og M\u00f8lsleth skal m\u00e5le, veie og kontrollere de to sm\u00e5rollingene.", "Et annet sted i \u00c5fjord, p\u00e5 gravplassen utenfor \u00c5fjord kirke stikker kirketjener Ludvik Fageraunet ut en ny grav. Med det illustrerer han hvor lenge kommunen f\u00f8lger oss. Fra start til slutt.", "Vi trenger hjelp til \u00e5 sette \u00c5fjord p\u00e5 kartet.", "- Vi bor alle i en kommune, sier kommunal- og moderniseringsminister Jan Tore Sanner.", "Den 8. juni skal Stortinget avgj\u00f8re hvilke endringer det skal bli i kommunestrukturen. Etter det kan det v\u00e6re avgjort at \u00c5fjord om noen \u00e5r er en saga blott slik vi kjenner kommunen i dag. Enten kan \u00c5fjord bli sl\u00e5tt sammen med Roan, eller sammen med alle de andre seks kommunene p\u00e5 Fosen.", "Men hva er en kommune? Bare et omr\u00e5de omringet av streker p\u00e5 et kart? Et forvaltningsniv\u00e5?", "For \u00c5fjord vil den kommende forandringen ikke v\u00e6re den f\u00f8rste. En gang var \u00c5fjord et herred og het Aa. Den siste endringen skjedde i 1964 da Stokksund ble sl\u00e5tt sammen med \u00c5fjord.", "Da var det g\u00e5tt over hundre \u00e5r siden Norge fikk formannskapslovene (1837) og de demokratiske prinsippene fra Grunnloven ble gjort gjeldende ogs\u00e5 lokalt. Slik som for Stortinget, ble det innf\u00f8rt folkestyre for de lokale styrene ved valg av representanter. Lokal sj\u00f8lr\u00e5derett ble sikret og grunnlaget lagt for inndelingen i kommuner.", "\u00c5fjord prestegjeld besto i 1589 av \u00c5 hovedsokn og annekset J\u00f8ssund.", "1892 ble Bj\u00f8rn\u00f8r (naboherredet i nord) delt opp i herredene Stoksund, Roan og Osen.", "1896 ble J\u00f8ssund eget herred.", "13. juli 1934 ble det bestemt ved kongelig resolusjon at navnet \u00c5 skulle endres til \u00c5fjord. Navnet \u00c5, som opprinnelig var prestegjeldets navn, blir siden brukt om tettstedene og g\u00e5rdene rundt \u00c5fjord kirke.", "1950 fikk \u00c5fjord fast veiforbindelse med nabokommunene i s\u00f8r. \u00c5rnes ble da etablert som kommunesenter.", "1955 ble veien til Stoksund \u00e5pnet.", "1. januar 1964 ble \u00c5fjord herred og Stoksund herred sl\u00e5tt sammen til \u00c5fjord kommune.", "1. november 1980 endret postverket stedsnavnet fra \u00c5 i \u00c5fjord til \u00c5fjord.", "Kilde: Wikipedia", "Vis fakta", "Men mye har skjedd siden det, og dagens regjering mener det er p\u00e5 tide med en ny kommunereform.", "- I Norge har vi valgt \u00e5 gi kommunene stort ansvar og betydelig selvstyre. I S\u00f8r-Europa er landene mer sentralstyrt. Ofte vises det til at Frankrike har 37 000 kommuner. Litt sp\u00f8kefullt kan man si at en fransk ordf\u00f8rers oppgave er \u00e5 arrangere kommunens sommerfest. Hos oss har kommunene et stort og viktig ansvar for velferdstjenestene, sier Sanner.", "Han viser til at mye har endret seg siden kommunereformen p\u00e5 60-tallet.", "- De norske velferdskommunene har utviklet seg. F\u00f8r 1965 hadde kommunene begrenset ansvar. I l\u00f8pet av 70-, 80-, 90- og 2000-tallet har vi hatt HVPU-, barnehage-, samhandlings- og andre reformer, og kommunene har f\u00e5tt ytterligere ansvar for tjenestetilbudet. Det brede og spesialiserte ansvaret kommunene har i dag, krever en annen st\u00f8rrelse enn for 30 \u2013 40 \u00e5r siden. N\u00e5r det skal tilrettelegges for vindm\u00f8ller og samfunnsutvikling, trengs mye kompetanse.", "LES OGS\u00c5 KOMMENTAREN: Hastverk for samling av Fosen", "Jan Tore Sanner er gift, har to barn p\u00e5 19 og 23 \u00e5r og foreldre i live. Kommunen deres er B\u00e6rum hvor Sanner er f\u00f8dt og har bodd hele livet bortsett fra en periode i Oslo. Akkurat n\u00e5 er ikke familien brukere av velferdstilbudet i B\u00e6rum, forteller Sanner. Ingen er syke og ungene er ferdige p\u00e5 grunnskolen.", "Men for ham er B\u00e6rum mer enn en tjenesteyter, det er andre sentrale sider ved landets inndeling i kommuner.", "Han har ikke bare v\u00e6rt rikspolitiker som n\u00e5, men har ogs\u00e5 bidratt i hjemkommunen. Blant annet som varamedlem til B\u00e6rum kommunestyre og leder i B\u00e6rum Unge H\u00f8yre.", "- Lokaldemokratiet er grunnpilaren og helt avgj\u00f8rende for utviklingen av samfunnet. I Norge \u00f8nsker vi at samfunnet skal skapes og utvikles nedenfra. Det er forskjell p\u00e5 kommuner som Oslo og Loppa. Gjennom selvstyret kan de enkelte lokalsamfunnene tilpasse tjenestene og utvikles etter sine respektive behov og \u00f8nsker, sier Sanner.", "LES OGS\u00c5: Ingvill Kvernmo blir r\u00e5dmann i ny storkommune", "Nettopp det lokale folkestyret er Alf-Inge Jansen ogs\u00e5 opptatt av.", "Jansen er professor emeritus ved Universitetet i Oslo, og medredakt\u00f8r for boken \u00abFolkestyre eller elitestyre\u00bb som er en samling artikler med kritisk blikk p\u00e5 kommunereformen. Han mener Sanner og regjeringen er i ferd med \u00e5 forringe det med sammensl\u00e5ingen av mindre kommuner til st\u00f8rre.", "- Det har v\u00e6rt et s\u00e6rmerke ved Norge at s\u00e5 stor andel av befolkningen har deltatt i politikken. Sammensl\u00e5ingen av kommuner betyr vesentlig f\u00e6rre kommunepolitikere. I l\u00f8pet av de siste femti \u00e5r er tallet p\u00e5 kommunestyrerepresentanter redusert fra 13 500 til under 10 800. Det er denne utviklingen regjeringens kommunereform vil f\u00f8re videre. Jeg mener det er en svekkelse av styringen i landet, sier Jansen.", "I boken argumenteres det mot flere av regjeringens m\u00e5l for reformen, blant annet forestillingen at st\u00f8rre kommuner vil gi styrket lokaldemokrati.", "- En kommune er en styringsordning for fordeling og levering av goder og byrder. Innbyggerne har valgt de som skal gj\u00f8re vedtakene. For meg er kanskje det fineste med kommunen som styringsordning at folk kan v\u00e6re tett p\u00e5 beslutningene som vedg\u00e5r deres egen livssituasjon og levek\u00e5r. Ved kommunesammensl\u00e5inger endres styringsordningen, og i et demokrati er det slik at borgerne m\u00e5 kunne v\u00e6re med \u00e5 bestemme utformingen av den styringsordningen som de er underlagt. Det er f\u00f8rst og fremst de som m\u00f8ter konsekvensene av den, sier Jansen.", "En av artiklene i boken er skrevet av avd\u00f8de kriminolog Nils Christie. \u00abKanskje er det ikke bare tjenester folk vil motta. Kanskje dreier det seg om deltakelse, at man er med p\u00e5 bestemmelser om det man selv ser som viktig og som f\u00e5r direkte konsekvenser for en selv. Enhetens st\u00f8rrelse er av helt avgj\u00f8rende betydning for deltakelse i det politiske liv\u00bb, skriver Christie.", "LES OGS\u00c5: - Fosen-tvang blir vanskelig", "B\u00e5de helses\u00f8ster Elisabeth M\u00f8lsleth og kirketjener Ludvik Fageraunet er kommunearbeidere. Kommunalministeren beundrer dem, han ser p\u00e5 dem som helter som gj\u00f8r livene v\u00e5re lettere.", "- F\u00f8r ble det fleipet med at kommunearbeideren var en person med fine \u00ablange\u00bb dager. Det h\u00f8rer vi lite n\u00e5, for n\u00e5 ser folk hverdagsheltene som st\u00e5r p\u00e5 og holder velferdssamfunnet oppe, sier Sanner.", "- Kommunearbeideren er hun som jobber p\u00e5 helsestasjonen og lytter til det ungene ikke vil fortelle hjemme, som underviser v\u00e5re barn og vekker interessen for fagene, og som passer p\u00e5 v\u00e5re foreldre n\u00e5r alderen krever det og som legger til rette for boligbygging og n\u00e6ringsutvikling. I dag har folk flest mer n\u00e6rhet til tjenestene og ser hvilket mangfoldig ansvar de kommuneansatte har. Men mange fortjener litt st\u00f8rre fagmilj\u00f8er.", "B\u00e6rum har ikke endret navn eller grenser, i alle fall ikke i Sanners levetid. Tilh\u00f8righeten hans til B\u00e6rum har ikke s\u00e5 mye med kommunen som s\u00e5dan \u00e5 gj\u00f8re.", "- Tilh\u00f8righet er viktig for oss alle. For mange kan tilh\u00f8righeten v\u00e6re knyttet til kommunen, for andre lokalsamfunnet man bor i. For meg er det naboene, organisasjonslivet, barnehagen, skolen og sykehjemmene i n\u00e6rheten som knytter meg til B\u00e6rum.", "Jan Tore Sanner trives godt i B\u00e6rum med n\u00e6rheten til skog og sj\u00f8, og at hjemmet p\u00e5 H\u00f8vik ikke ligger i alt for lang avstand til byen. Men om han skal bli gammel der, har han ikke tatt stilling til.", "P\u00e5 helsehuset i \u00c5fjord springer Tonje og Lilly omkring og plukker opp en ball og en traktor for \u00e5 vise fram. Helses\u00f8ster Elisabeth M\u00f8lsleth har v\u00e6rt i kommunen i 17 \u00e5r og har fulgt alle de fem barna i familien By Nordt\u00f8mme fra eldstejenta Stine var nyf\u00f8dt i 2001.", "- Det er trygt \u00e5 dra hit, sier Tone. - Her tar vi opp problemer og det vi bekymrer oss for.", "Enn\u00e5 er tvillingene hjemme med mor eller far, men til h\u00f8sten h\u00e5per Tone p\u00e5 barnehageplass for de to jentene. Helses\u00f8ster skyter inn at det f\u00e5r de. \u00c5fjord har full barnehagedekning.", "- Vi vil ha flest mulig barnef\u00f8dsler, sier helses\u00f8ster Elisabeth M\u00f8lsleth. Hun forteller at det blir f\u00f8dt mellom 30 og 40 nye \u00e5fjordinger i \u00e5ret.", "Tvillingene er 18 m\u00e5neder. Hvis de velger \u00e5 bli boende i \u00c5fjord, er det tilbud til dem i kommunen ogs\u00e5 n\u00e5r de blir 18 \u00e5r. \u00c5fjord har sin egen videreg\u00e5ende skole.", "Ikke langt fra skolen ligger kirka med gravplassen. Der f\u00e5r b\u00e5de medlemmer og ikke-medlemmer av Den norske kirke et siste hvilested.", "- Verdighet, sier Fageraunet om forskjellen p\u00e5 \u00e5 grave en grav og en gr\u00f8ft.", "- Det m\u00e5 v\u00e6re fint og i orden n\u00e5r de p\u00e5r\u00f8rende kommer. Men uansett hva en graver ellers gj\u00f8r, m\u00e5 en gj\u00f8re det s\u00e5 fint som mulig, sier kirketjeneren som p\u00e5 vegne av kommunen, hjelper til med den siste reis p\u00e5 jord for menneskene.", "P\u00e5 spadeskaftet har han merket av bredden p\u00e5 graven. 90 centimeter bred og 215 centimeter lang er standardst\u00f8rrelsen p\u00e5 en grav, forteller Fageraunet.", "Fageraunet har lagt planer. Han har 20 \u00e5r bak seg som kirketjener i \u00c5fjord og kjenner gravplassen godt. N\u00e5r noen kommer bort og sp\u00f8r etter graven til den eller den, vet han hvor han skal peke. Selv har han bestemt seg for at han ikke skal gravlegges i kiste, men ha urne. Han skal ligge i graven til bestefaren som hadde samme navn og som d\u00f8de i 1918.", "- Da f\u00e5r jeg ligge p\u00e5 den gamle kirkeg\u00e5rden og vendt mot \u00f8st der oppstandelsen skal komme fra, sier han.", "LES OGS\u00c5: Disse kommunene blir sl\u00e5tt sammen i Tr\u00f8ndelag"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "735ecd678263f181539a7fd82c74be74b611ada42969dae8f544f19e0ea30b83"}, {"field": "createtime", "value": "2017-05-06T07:55:10.000Z"}, {"field": "description", "value": "Kirketjener Ludvik Fageraunet tar seg av det siste m\u00f8tet med kommunen. Men livet med kommunen startet allerede f\u00f8r f\u00f8dselen."}, {"field": "dominantimage", "value": "http://www.adressa.no/pluss/nyheter/article14686668.ece/4et7js/ALTERNATES/w980-default/Jordmor1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8a5bc52e708d631b239f018e434f4ce6f33f034d.jpg?599739ee"}, {"field": "dominantthumbnaildimensions", "value": "300x169"}, {"field": "heading", "value": ["F\u00f8rste og siste reis med kommunen -adressa.no", "Hva er en kommune", "Regjeringen \u00f8nsker endringer", "B\u00e6rum er Sanners kommune", "Svekker folkestyret med sammensl\u00e5ing", "Holder velferdssamfunnet opp", "Kommunen er med fra vugge til grav", "Hjelper til med siste reis"]}, {"field": "id", "value": "8a5bc52e708d631b239f018e434f4ce6f33f034d"}, {"field": "keyword", "value": ["\u00c5fjord", "Livet med kommunen", "kommunesammensl\u00e5ing", "kommunereformen", "Fosen"]}, {"field": "keywords", "value": "\u00c5fjord,Livet med kommunen,kommunesammensl\u00e5ing,kommunereformen,Fosen"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["kommune", "holder velferdssamfunnet"]}, {"field": "kw-entity", "value": ["fosen", "folkestyre", "kvernmo", "h\u00f8vik", "bj\u00f8rn\u00f8r", "tonje og lilly", "b\u00e6rum unge h\u00f8yre", "stoksund", "grunnloven", "livet", "roan og osen", "oslo og loppa", "stokksund", "j\u00f8ssund", "stine", "stortinget", "s\u00f8r-europa", "universitetet"]}, {"field": "kw-location", "value": ["tr\u00f8ndelag", "oslo", "norge", "\u00e5fjord", "roan", "frankrike"]}, {"field": "kw-pageclass", "value": "article"}, {"field": "kw-person", "value": ["tone by nordt\u00f8mme", "alf-inge jansen", "nils christie", "by nordt\u00f8mme", "jan tore sanner", "elisabeth m\u00f8lsleth", "ludvik fageraunet"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14686668.ece/4et7js/ALTERNATES/w980-default/Jordmor1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rste og siste reis med kommunen"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/05/06/F%C3%B8rste-og-siste-reis-med-kommunen-14686680.ece"}, {"field": "pageclass", "value": ["article"]}, {"field": "publishtime", "value": "2017-05-06T08:52:33.000Z"}, {"field": "recs-articleid", "value": "14686680"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-05-06T08:52:33.000Z"}, {"field": "recs-rawtitle", "value": "F\u00f8rste og siste reis med kommunen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Kirketjener Ludvik Fageraunet tar seg av det siste m\u00f8tet med kommunen. Men livet med kommunen startet allerede f\u00f8r f\u00f8dselen."}, {"field": "thumbnail", "value": "http://content-thumbnail.cxpublic.com/content/thumbnail200x150/8a5bc52e708d631b239f018e434f4ce6f33f034d.jpg?599739ee"}, {"field": "thumbnailfullheightdimensions", "value": "200x2896"}, {"field": "timestamp", "value": "2017-08-18T19:03:10.000Z"}, {"field": "title", "value": "Slik hjelper kommunen deg fra du er f\u00f8dt til d\u00f8r"}, {"field": "url", "value": "http://www.adressa.no/pluss/nyheter/2017/05/06/F%c3%b8rste-og-siste-reis-med-kommunen-14686680.ece"}, {"field": "urlhash", "value": "8a5bc52e708d631b239f018e434f4ce6f33f034d"}], "score": 0.40534416, "siteId": "9222270286501375973", "id": "8a5bc52e708d631b239f018e434f4ce6f33f034d"}

