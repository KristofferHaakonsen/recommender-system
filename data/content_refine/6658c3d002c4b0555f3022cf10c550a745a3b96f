{"fields": [{"field": "modifiedtime", "type": "time", "value": "2012-04-24T13:48:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Forbered deg p\u00e5 det verste n\u00e5r fullm\u00e5nen i kveld lyser opp selveste fredag den 13. En ulykke kommer sjelden alene, og kanskje sitter det en varulv p\u00e5 Gr\u00e5kallen og uler mot fullm\u00e5nen. For ved fullm\u00e5ne kan selv den mest godmodige forvandles til en blodt\u00f8rstig varulv. Visstnok kan det bli skjebnesvangert for gravide kvinner.", "Trolldom", "Du kan gjerne le, men dette er ramme alvor. I hvert fall var det, tidligere, ogs\u00e5 her til lands. N\u00e5r m\u00e5nen hadde vokst seg rund og stor og lyste opp i svarte natta, f\u00f8lte ingen seg riktig trygge. Da var det s\u00e5 godt lys at rovdyrene lett fant sine bytter, og da v\u00e5knet ogs\u00e5 varulvene. Mennesker som ble p\u00e5virket av en magisk kraft fra de underjordiske, en kraft som forvandlet dem fra ordin\u00e6re tobente til blodt\u00f8rstige ulver. Pelsen bredde seg over kroppen, \u00f8rene vokste, h\u00f8rselen ble skjerpet, tennene ble skarpe og fingrene ble til kl\u00f8r.", "- Dette var uskyldige mennesker som var p\u00e5tvunget en trolldom som gjorde dem farlige. De var veldig sterke, og veldig raske. De var utstyrt med en hale som fungerte som et tredje bein, slik at de kunne l\u00f8pe raskere enn vanlige mennesker, forteller Per Holck, professor i anatomi ved Universitetet i Oslo.", "- Varulvene jaktet p\u00e5 gravide kvinner. Hvis de spiste fosteret, ville trolldommen forsvinne.", "Men fullm\u00e5nen kan ogs\u00e5 for\u00e5rsake m\u00e5nesyke. Den magiske kraften m\u00e5nen er i besittelse av, blir ekstra sterk ved fullm\u00e5ne. Det kan f\u00f8re til at mennesker blir psykisk satt ut av spill, de blir utilregnelige og handler i galskap.", "- Fullm\u00e5nen har en magisk mental virkning. Det er reelt. Her p\u00e5 Sverresborg opplevde vi ildsp\u00e5settelse to ganger p\u00e5 70-tallet. Begge gangene skjedde det ved fullm\u00e5ne, og fullm\u00e5nen var foranledningen, forteller Elling Alsvik ved Tr\u00f8ndelag folkemuseum.", "Farlig \u00e5 v\u00e6re til", "N\u00e5r fullm\u00e5nen samtidig faller p\u00e5 fredag den 13. blir det slett ikke enklere \u00e5 se for seg hva vi har i vente. For dette er en ulykkesdag, det vet vi alle. En dag hvor vi skal vokte oss vel for hva vi gj\u00f8r, for det meste vil ende i ulykke.", "- 13-tallet i seg selv er sagt \u00e5 bringe ulykke, og grunnlaget for det er gjerne Jesu siste m\u00e5ltid, hvor de var 13 til bords og en av dem var forr\u00e6der. Derav kommer det at 13 til bords betyr ulykke, og det sies at Hertugen av Windsor aldri hadde 13 til bords. Hvis han inviterte 14 og en falt fra, passet han p\u00e5 \u00e5 sette en dukke ved bordet. I dag er det skyskrapere i USA som ikke har den 13. etasjen, og det er hoteller som ikke har rom med nummer 13, forteller Ronald Grambo, pensjonert folklorist fra Universitetet i Oslo.", "Det at fredag den 13. er blitt ansett som en ulykkesdag, kommer av at ogs\u00e5 fredag er forbundet med ulykke fordi dette var dagen Jesus ble korsfestet.", "- Fredag den 13. er en dag det er farlig \u00e5 v\u00e6re til, sl\u00e5r Grambo fast.", "Lag en gutt", "Men tross alle dystre sp\u00e5dommer, s\u00e5 kan denne dagen ogs\u00e5 ende godt. Kanskje f\u00e5r vi babyboom ved RiT?", "- Vitenskapelig er det vel ikke bevist at det er flere f\u00f8dsler rundt fullm\u00e5ne. Men det hender vi har det travelt rundt fullm\u00e5ne, og da snakker b\u00e5de vi og de f\u00f8dende om at det er m\u00e5nen som virker, sier jordmor Liv Melland Nordtug ved Regionsykehuset i Trondheim.", "- Har dere innkalt ekstramannskaper til i dag?", "- Nei, det har vi ikke gjort. Det har v\u00e6rt veldig rolig i lang tid n\u00e5, ler Melland Nordtug.", "Og for de som ikke skal f\u00f8de, men kan tenke seg \u00e5 gj\u00f8re det en gang i fremtiden: Barn som blir unnfanget ved tiltagende m\u00e5ne, og s\u00e6rlig fullm\u00e5ne, blir gutt.", "Verdt \u00e5 sjekke?"]}, {"field": "category0", "value": "nyheter"}, {"field": "contenthash", "value": "90506f123cb7ac1b6cae5e8e2cbf13680e81ae75ffadc35d8ecc8bec0b54d8b0"}, {"field": "createtime", "value": "2017-04-30T08:35:39.000Z"}, {"field": "description", "value": "Ta en ekstra titt p\u00e5 dem du m\u00f8ter i dag: Sammenvokste \u00f8yenbryn og h\u00e5r p\u00e5 \u00f8rene er et sikkert tegn. Ingen vet hva en varulv kan foreta seg fredag den 13. Er du overtroisk?"}, {"field": "dominantimage", "value": "http://www.adressa.no/incoming/article1028117.ece5/ALTERNATES/w980-default/ver2%20fredag13"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6658c3d002c4b0555f3022cf10c550a745a3b96f.jpg?59977d5a"}, {"field": "dominantthumbnaildimensions", "value": "300x169"}, {"field": "heading", "value": "Fullm\u00e5ne over fredag den 13. -adressa.no"}, {"field": "id", "value": "6658c3d002c4b0555f3022cf10c550a745a3b96f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "family-and-parenting"}, {"field": "kw-concept", "value": ["magisk kraft", "dag", "fredag", "fullm\u00e5ne", "gravide kvinner"]}, {"field": "kw-entity", "value": ["regionsykehuset", "gr\u00e5kallen", "universitetet", "hertugen", "melland nordtug", "rit", "sverresborg", "jesu", "per holck"]}, {"field": "kw-location", "value": ["windsor", "tr\u00f8ndelag", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["liv melland nordtug", "ronald grambo", "elling alsvik"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1028117.ece5/ALTERNATES/w980-default/ver2%20fredag13"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fullm\u00e5ne over fredag den 13."}, {"field": "og-type", "value": "article"}, {"field": "og-url", "value": "http://www.adressa.no/nyheter/article334206.ece"}, {"field": "pageclass", "value": ["article"]}, {"field": "publishtime", "value": "2000-10-12T23:00:00.000Z"}, {"field": "recs-articleid", "value": "3052872"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2000-10-12T23:00:00.000Z"}, {"field": "recs-rawtitle", "value": "Fullm\u00e5ne over fredag den 13. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Ta en ekstra titt p\u00e5 dem du m\u00f8ter i dag: Sammenvokste \u00f8yenbryn og h\u00e5r p\u00e5 \u00f8rene er et sikkert tegn. Ingen vet hva en varulv kan foreta seg fredag den 13. Er du overtroisk?"}, {"field": "thumbnail", "value": "http://content-thumbnail.cxpublic.com/content/thumbnail200x150/6658c3d002c4b0555f3022cf10c550a745a3b96f.jpg?59977d5a"}, {"field": "thumbnailfullheightdimensions", "value": "200x1119"}, {"field": "timestamp", "value": "2017-08-18T23:50:50.000Z"}, {"field": "title", "value": "Fullm\u00e5ne over fredag den 13."}, {"field": "url", "value": "http://www.adressa.no/nyheter/article334206.ece"}, {"field": "urlhash", "value": "6658c3d002c4b0555f3022cf10c550a745a3b96f"}], "score": 1.2557799, "siteId": "9222270286501375973", "id": "6658c3d002c4b0555f3022cf10c550a745a3b96f"}

