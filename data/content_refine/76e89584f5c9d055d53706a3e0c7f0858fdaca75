{"fields": [{"field": "modifiedtime", "type": "time", "value": "2012-04-19T10:34:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "adresseavisen ."}, {"field": "body", "value": ["Saken oppdateres.", "SAMTLIGE kilder Adresseavisen har snakket med under maktprosjektet understreker at Gunnar Flikke har betydelig makt. En makt han vet \u00e5 bruke. Som sterkt profilert sjefredakt\u00f8r i den dominerende avisa, er han ogs\u00e5 sv\u00e6rt omdiskutert i regionen, spesielt n\u00e5r avisa tar klart stilling i kontroversielle saker. Mange framholder at Adresseavisens meninger og valg av fokus har v\u00e6rt avgj\u00f8rende og utvilsomt medvirkende for sakers utfall. Fikk konsesjon Adresseavisen er ener\u00e5dende i Trondheim. Samtidig eier avishuset mange lokalaviser i S\u00f8r-Tr\u00f8ndelag. Ingen annen avis har en s\u00e5 sterk posisjon i egen region som Adresseavisen. Men det slutter ikke der. De siste \u00e5rene har avisen utviklet seg til noe langt mer enn en avis. At Adresseavisen fikk TV-Tr\u00f8ndelag-konsesjonen, er lobbyist Gunnar Flikkes fortjeneste. Avisa har satset betydelig p\u00e5 nettutgaven. Men det store scoopet gjorde Flikke da han til tross for avslaget fra Statens Medieforvaltning p\u00e5 grunn av avisens sterke stilling lokalt halte i land konsesjon for \u00e5 drive radio. L\u00e5nke p\u00e5 laget Flikkes baby RadioAdressa gjenoppsto 15 \u00e5r etter sin d\u00f8d. Dette skapte sterke reaksjoner fra konkurrentene som mente Adressa hadde en sterk nok posisjon fra f\u00f8r. Det var Flikke selv som f\u00f8rte s\u00f8knaden i pennen. Og det var Flikke som brukte sitt nettverk i Stortinget og inn mot regjeringen for \u00e5 f\u00e5 gjennomslag. Spesielt viktig var den garvede kulturpolitikeren i KrF, Ola T. L\u00e5nke, som har tett kontakt med kulturminister Valgerd Svarstad Haugland. L\u00e5nke fikk bel\u00f8nning p\u00e5 direkten da sjefredakt\u00f8ren f\u00f8rste dag RadioAdressa var p\u00e5 lufta selv utropte L\u00e5nke til \u00abStortingets fremste korridorpolitiker\u00bb. - Flikke klarte det ingen trodde var mulig, sier politisk redakt\u00f8r i Adresseavisen, Magnar Gjertsen. RadioAdressa-konsesjonen var en liten bit i puslespillet som la grunnlaget for en enda st\u00f8rre satsing. Som skulle bli en rikspolitisk bombe. Bakspilleren - Du skal brenne i helvete. Silje Stang og resten av P4 g\u00e5r fra konseptene n\u00e5r kulturministeren tett oppunder jul i fjor forkynner at en annen kanal har f\u00e5tt den attraktive radiokonsesjonen. Det s\u00e6rdeles f\u00e5 trodde var mulig, hadde skjedd igjen. Den regionsbaserte Kanal 4-konstellasjonen rappet konsesjonen foran \u00f8ynene p\u00e5 popul\u00e6re P4. Adresseavisen var fra starten st\u00f8rste eier i Kanal 4, og Flikke var en av sjefsideologene bak s\u00f8knaden. Kanal 4 skulle s\u00f8rge for \u00e5 gi regionene en sterkere stemme nasjonalt. Men da P4 fikk den siste konsesjonen likevel, oppsto det en ny situasjon. Styreleder Per Axel Koch, som ogs\u00e5 er adm.dir. i Adresseavisen, gikk til en mann han kjenner fra f\u00f8r: TV 2s K\u00e5re Valebrokk. Hva som blir igjen av den sterke regionsatsingen etter at TV 2 n\u00e5 er blitt majoritetseier, er det flere enn Flikke som er bekymret for. Kampanjejournalisten Det var det samme engasjementet for Midt-Norge som drev den unge journalist Flikke for 20 \u00e5r siden. Redakt\u00f8r Flikke l\u00e6rte seg kampanjejournalistikk allerede f\u00f8rste gang han bidro til \u00e5 f\u00e5 en radiokanal til Trondheim. Da var ikke Flikke sjefredakt\u00f8r, men en aktivistisk journalist. I to \u00e5r drev den unge journalisten kampanje for \u00e5 f\u00e5 P2 bort fra Marienlyst. Den saken som skapte st\u00f8rst brudulje var hans intervju med Richard Herrmann som da var prosjektleder for P2. P\u00e5 direkte sp\u00f8rsm\u00e5l fra journalist Flikke sa Herrmann: Flytt gjerne P2 til Trondheim. - Det ble en god sak, smiler Flikke forn\u00f8yd i dag. At en journalist formulerte flere representanters innlegg under stortingsdebatten om saken var s\u00e6rdeles uvanlig - ogs\u00e5 den gangen. Men for Flikke var dette en naturlig sak. Farvel til Harmonien Gunnar Flikke har i mange \u00e5r v\u00e6rt med i Klubselskabet Harmonien, og fulgte dermed i forgjengernes fotspor. B\u00e5de der og i den eksklusive matklubben Chaine des Rotisseurs, har han truffet de som representerer n\u00e6ringsliv og kapital i byen. I fjor meldte han seg imidlertid ut av de gode selskap. - Jeg synes det er rart at sjefredakt\u00f8ren bryter en lang tradisjon og melder seg ut av Harmonien, mener administrerende direkt\u00f8r i De 3 Stuer, Erik Frederiksen. Flikkes engasjement er ikke f\u00f8rst og fremst rettet mot n\u00e6ringslivet. Noe som blir bemerket av flere fra denne sektoren. Det er heller ikke her sjefredakt\u00f8ren har sine omgangsvenner, med et visst unntak for adm.dir. Finn Haugan i Sparebank 1 Midt-Norge og sjef for Kommunekreditt, Bjarne Jensen. Haugan og Flikke er henholdsvis leder og sekret\u00e6r i Trondheim Bys Vel. Sammen har de spist middag hos en tredje viktig person i Velforeningen: SV-kvinnen og aristokraten Else M\u00e6hle. N\u00e5r den engasjerte eldre kvinnen forteller Flikke hvor skapet skal st\u00e5, lytter sjefredakt\u00f8ren. - Jeg har aldri sett noen andre Gunnar har s\u00e5 mye respekt for, forteller bankdirekt\u00f8r Haugan. Det er i universitetsmilj\u00f8et og i kulturlivet sjefredakt\u00f8ren f\u00f8ler seg mest hjemme. Flere av dem finner du ogs\u00e5 igjen i gjesteskribentspalten i Adresseavisen. En annen viktig samtalepartner er tidligere Sintef-sjef, sykehusdirekt\u00f8r Roar Arntzen, som ogs\u00e5 har gjestet Adresseavisens VIP-losje p\u00e5 Lerkendal. Flikke og Arntzen hadde sammenfallende interesser i den kanskje mest omstridte saken i Tr\u00f8ndelag de siste ti \u00e5rene; RIT 2000. Bonusbalja Da den uerfarne b\u00e5tf\u00f8reren Gunnar Flikke i \u00e5r gikk til innkj\u00f8p av en ny seilb\u00e5t - i Adresseavisens redaksjon omtalt som Bonusbalja - var det Colin Archer-eieren Arntzen han tydde til. Det gjorde han ogs\u00e5 da det i siste time igjen oppsto usikkerhet omkring lokaliseringen av det nye gigantsykehuset i regionen. Adresseavisen spilte en viktig rolle som premissleverand\u00f8r i debatten - b\u00e5de p\u00e5 lederplass og p\u00e5 reportasjeplass. P\u00e5 reportasjeplass ble intervjuet der Roar Arntzen \u00absom privatperson\u00bb forkynner at sykehuset b\u00f8r legges til Dragvoll, spesielt lagt merke til. Flikke hadde ogs\u00e5 samtaler med Trond Giske, \u00d8ystein Djupedal og Rune Ols\u00f8. Knoll og Tott Adresseavisen har to sjefer. Flikke styrer redaksjonen og adm.dir. Per Axel Koch styrer \u00f8konomien. To sterke personligheter som bryner seg p\u00e5 hverandre, noe som til og med har kommet til uttrykk ved at de har diskutert hvem sitt kontor de skal m\u00f8tes p\u00e5. Og da sjefredakt\u00f8ren holdt tale p\u00e5 Kochs 40-\u00e5rsdag, fikk direkt\u00f8ren rene ord for pengene: Jeg kjenner ingen avisdirekt\u00f8r som er like PR-k\u00e5t som deg, sa Flikke til jubilanten. Da Koch hadde forhandlet fram en avtale om salg av annonsemagneten p\u00e5 nettet - FINN, uten Flikkes viten, ble det rabalder. I siste liten klarte avisa \u00e5 beholde 11 av de opprinnelige 15 prosentene i selskapet. En annen stor strid var da den enn\u00e5 ferske direkt\u00f8ren ville hyre konsulentene i Boston Consulting Group for \u00e5 kappe dramatisk i staben. Da gikk Flikke ut offentlig mot direkt\u00f8ren, men tapte. 60 \u00e5rsverk ble skrellet vekk, noe som styrket Kochs posisjon i styret. De bunnlinjebevisste styremedlemmene lytter n\u00f8ye til den sterke direkt\u00f8ren. Da Per Axel Koch nylig ble hentet inn til konkurrenten Dagens N\u00e6ringsliv sitt styre av sin mentor, milliard\u00e6ren Erik Must, ble ikke det godt mottatt av sjefredakt\u00f8ren. Dermed har Koch innflytelse p\u00e5 valg av strategier i to konkurrerende mediebedrifter - noe som er h\u00f8yst uvanlig. Gunnar Flikke er ikke den type sjefredakt\u00f8r som trekker seg tilbake og bare tar fatt i de overordnede linjene. Han er sv\u00e6rt engasjert i det daglige nyhetsarbeidet og gir klar beskjed om hva avisa b\u00f8r prioritere - spesielt p\u00e5 store Midt-Norge-saker. - Hvis jeg bestemmer meg for at en sak er viktig for leserne og Midt-Norge som region, s\u00e5 blir den det, sier Flikke, og konstaterer: - Jeg blander meg i det meste. En redakt\u00f8r skal v\u00e6re operativ. I flere av sakene Flikke har engasjert seg i har superlobbyisten Harald Ellefsen v\u00e6rt en sentral samtalepartner. Det var han ogs\u00e5 i saken som i sterk grad preget Adresseavisens spalter v\u00e5ren 1997. Raidet som mislyktes Sparebanken fors\u00f8kte \u00e5 raide Fokus - men enden p\u00e5 visa ble at banksjef Finn Haugan og hans styre - inkludert Per Axel Koch - mislyktes totalt. Da Haugan skulle informere sjefredakt\u00f8r Gunnar Flikke underh\u00e5nden - helga f\u00f8r saken ble offentlig kjent - var Flikke allerede orientert om saken. Og han var slett ikke p\u00e5 linje med Haugan og Sparebanken. Det var heller ikke Harald Ellefsen, som fra sin plass i Stortinget s\u00f8rget for sterk motstand ogs\u00e5 fra det sentrale politiske milj\u00f8et. Adresseavisen inntok umiddelbart en kritisk holdning til Sparebankens dristige planer - b\u00e5de p\u00e5 lederplass og reportasjeplass. Etter hvert fikk Haugan ogs\u00e5 egne ansatte, aksjon\u00e6rer i banken og deler av styret mot seg. I dag oppsummerer Finn Haugan sine erfaringer slik: - Gunnar Flikke og Harald Ellefsen var de to enkeltpersonene som med sin maktut\u00f8velse betydde mest for at vi mislyktes. Jeg l\u00e6rte utrolig mye b\u00e5de om medias og politikkens makt. Og legger til: - Vi var veldig naive. MARI BY RISE/LAJLA ELLINGSEN"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "fa652f3f2ee4bb4dd92b7444788ccb08baa2fffa3ffabecf57b1bad492cdb5a0"}, {"field": "createtime", "value": "2017-04-30T15:46:10.000Z"}, {"field": "description", "value": "Han er en mann med mange sterke meninger. Som mange mener sterkt om. Fra Heimdalsmyra troner han ikke bare i Adresseavisen - men over et helt mediehus. Etter 15 \u00e5r p\u00e5 toppen er sjefredakt\u00f8r Gunnar Flikke mektigere enn noensinne."}, {"field": "dominantimage", "value": "http://www.adressa.no/incoming/article1065278.ece5/ALTERNATES/w980-default/ver2%20flikke-hoved_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/76e89584f5c9d055d53706a3e0c7f0858fdaca75.jpg?598de982"}, {"field": "dominantthumbnaildimensions", "value": "300x169"}, {"field": "heading", "value": "Trondheims nest mektigste: Gunnar Flikke -adressa.no"}, {"field": "id", "value": "76e89584f5c9d055d53706a3e0c7f0858fdaca75"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["styre", "avis", "nest mektigste", "unge journalist", "sterk", "sak", "adressa", "sjefredakt\u00f8r"]}, {"field": "kw-entity", "value": ["lerkendal", "gunnar flikke og harald ellefsen", "sintef", "velforeningen", "sparebank 1", "dragvoll", "\u00f8ystein djupedal og rune ols\u00f8", "sparebanken", "bonusbalja", "tott adresseavisen", "kochs 40", "haugan og sparebanken", "krf", "klubselskabet harmonien", "marienlyst", "statens medieforvaltning", "harmonien", "stuer", "kanal 4", "harmonien gunnar flikke", "kommunekreditt", "heimdalsmyra", "radioadressa", "boston consulting group", "fokus", "flikke", "stortinget", "per axel koch", "gunnar", "trondheim bys vel", "de 3", "adresseavisen", "koch", "adressa", "adresseavisens vip", "chaine des rotisseurs"]}, {"field": "kw-location", "value": ["midt-norge", "s\u00f8r-tr\u00f8ndelag", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["finn haugan", "erik frederiksen", "ola t. l\u00e5nke", "bjarne jensen", "harald ellefsen", "rune ols\u00f8", "gunnar flikke", "\u00f8ystein djupedal", "colin archer", "richard herrmann", "k\u00e5re valebrokk", "valgerd svarstad haugland", "silje stang", "erik must", "trond giske", "else m\u00e6hle", "roar arntzen", "magnar gjertsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1065278.ece5/ALTERNATES/w980-default/ver2%20flikke-hoved_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trondheims nest mektigste: Gunnar Flikke"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article50838.ece"}, {"field": "pageclass", "value": ["article"]}, {"field": "publishtime", "value": "2003-08-26T09:02:00.000Z"}, {"field": "recs-articleid", "value": "2202174"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-08-26T09:02:00.000Z"}, {"field": "recs-rawtitle", "value": "Trondheims nest mektigste: Gunnar Flikke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Han er en mann med mange sterke meninger. Som mange mener sterkt om. Fra Heimdalsmyra troner han ikke bare i Adresseavisen - men over et helt mediehus. Etter 15 \u00e5r p\u00e5 toppen er sjefredakt\u00f8r Gunnar Flikke mektigere enn noensinne."}, {"field": "thumbnail", "value": "http://content-thumbnail.cxpublic.com/content/thumbnail200x150/76e89584f5c9d055d53706a3e0c7f0858fdaca75.jpg?598de982"}, {"field": "thumbnailfullheightdimensions", "value": "200x1368"}, {"field": "timestamp", "value": "2017-08-11T17:29:38.000Z"}, {"field": "title", "value": "Trondheims nest mektigste: Gunnar Flikke"}, {"field": "url", "value": "http://www.adressa.no/nyheter/trondheim/article50838.ece"}, {"field": "urlhash", "value": "76e89584f5c9d055d53706a3e0c7f0858fdaca75"}], "score": 0.9392017, "siteId": "9222270286501375973", "id": "76e89584f5c9d055d53706a3e0c7f0858fdaca75"}

