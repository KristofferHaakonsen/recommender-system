{"fields": [{"field": "modifiedtime", "type": "time", "value": "2012-08-17T17:56:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "20 prosent f\u00e6rre trondheimsbilister f\u00e5r n\u00e5 bot i frontruta etter at Trondheim parkerings nye parkeringsapplikasjon, Smart Park, ble lansert i april.", "Smart Park er Trondheim parkeringsapplikasjon for smarttelefoner. Appen er gratis \u00e5 laste ned og erstatter betaling med kontanter eller kort p\u00e5 parkeringsautomater.", "LES MER: Betaler for parkering med mobilen", "Direkt\u00f8r Erlend Solem i Trondheim parkering sier at nedgangen har v\u00e6rt merkbar.", "- Ja, definitivt. Vi skriver absolutt ut f\u00e6rre b\u00f8ter i Trondheim n\u00e5. Dette bidrar til mer korrekt parkering i Trondheim, og det er noe vi \u00f8nsker, sier Solem, og legger til at Trondheim parkering har nullvisjon for parkeringsb\u00f8ter i Trondheim.", "Antallet b\u00f8ter har g\u00e5tt ned med 20 prosent fra f\u00f8rste halv\u00e5r i 2011 til f\u00f8rste halv\u00e5r i 2012. Trondheim parkering ansl\u00e5r at streiken i v\u00e5r utgj\u00f8r 7 prosent av dette.", "\u00c5rsaken er at appen gj\u00f8r det lettere \u00e5 regulere parkeringstiden. I stedet for \u00e5 l\u00f8pe til parkeringsautomaten n\u00e5r du ser at tiden holder p\u00e5 \u00e5 g\u00e5 ut, kan man forlenge tiden via mobilen hvis man ser at man blir forsinket. Det er ogs\u00e5 mulig \u00e5 stille parkeringstiden tilbake hvis \u00e6rendet i byen ikke tok s\u00e5 lang tid som man regnet med.", "- Dette f\u00e5r vi mye god respons p\u00e5 fra kundene, at de betaler for den tiden de faktisk bruker, sier han.", "Ogs\u00e5 da parkeringsappen ble lansert i april, sa Solem til adressa.no at h\u00e5pet var at betalingsapplikasjonen ville f\u00f8re til at f\u00e6rre b\u00f8ter ble skrevet ut.", "Tallene fra Trondheim parkerings \u00f8konomiavdeling viser en vesentlig redusert inntekt i b\u00f8ter i f\u00f8rste halv\u00e5r i \u00e5r siden f\u00f8rste halv\u00e5r i fjor.", "LES OGS\u00c5: Her feilparkerer trondhjemmere mest", "I august i fjor var det ca 9400 parkeringer per hverdag i Trondheim. Appen brukes til \u00e5 kj\u00f8pe omtrent 800 parkeringer per dag, noe som betyr at kj\u00f8p av parkeringstid med parkeringsappen utgj\u00f8r 8,5 prosent.", "F\u00f8rste halv\u00e5r i 2011 skrev Trondheim parkering ut 14.162 b\u00f8ter for manglende tilleggsavgift. F\u00f8rste halv\u00e5r i \u00e5r skrev de ut bare 11.315 b\u00f8ter.", "Fredag passerte appen 10 000 brukere.", "- Omsetningen v\u00e5r totalt er normal, s\u00e5 vi har ikke f\u00e5tt flere kunder, det er bare at flere bruker en ny betalingsl\u00f8sning, sier Solem.", "Trondheim parkering merker ogs\u00e5 godt at p\u00e5gangen p\u00e5 de tradisjonelle parkometrene er blitt mindre.", "Derfor tilbyr de andre tjenester p\u00e5 parkometrene. Allerede er det mulig \u00e5 kj\u00f8pe bussbilletter.", "- N\u00e5r vi har mer ledig kapasitet p\u00e5 p-automatene, kan vi tilby andre tjenester. Kanskje kan det bli aktuelt med for eksempel kj\u00f8p av kinobilletter, sier Solem.", "Selv om det er f\u00e6rre kontanter i oml\u00f8p, t\u00f8mmes automatene ikke sjeldnere enn f\u00f8r.", "- Det er positivt med f\u00e6rre kontanter, b\u00e5de p\u00e5 grunn av sikkerhet og fordi det er enklere \u00e5 f\u00e5 penger rett inn p\u00e5 konto via mobilen, sier Erlend Solem til adressa.no.", "Parkeringsselskaper fra flere andre norske byer har v\u00e6rt i kontakt med Trondheim parkering for \u00e5 l\u00e6re om appen, men ingen har s\u00e5 langt lansert et tilsvarende produkt.", "Charlotte Jarn\u00e6s ble bruker nummer 10 000 av appen, og kommer til \u00e5 f\u00e5 tilsendt en blomsterbukett fra Trondheim parkering.", "- Den er grei \u00e5 bruke, og det blir vel s\u00e5 jeg bruker den n\u00e5r jeg skal til byen. Jeg har litt d\u00e5rlig retningssans, s\u00e5 det er en fordel \u00e5 slippe \u00e5 lete etter parkeringsautomatene, sier Jarn\u00e6s om hvorfor hun lastet ned appen.", "LES OGS\u00c5: Kalte Easypark \u00abei d\u00f8ende ku\u00bb"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "a3a612f687e29bdd17795dc0944d5dc0330dc3d0d93084c2f560f09f4479ab42"}, {"field": "createtime", "value": "2017-03-08T13:12:22.000Z"}, {"field": "description", "value": "At flere betaler for parkering med mobilen gir 20 prosent f\u00e6rre parkeringsb\u00f8ter i Trondheim."}, {"field": "dominantimage", "value": "http://www.adressa.no/incoming/article3286787.ece/ALTERNATES/w980-default/IMG_parkeringsapp.jpg_2_1_KG4PTKF.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/227ca415db7b1694850b3cf8def1956fecec197b.jpg?597f6249"}, {"field": "dominantthumbnaildimensions", "value": "300x169"}, {"field": "heading", "value": ["Parkeringsapp gir f\u00e6rre b\u00f8ter -adressa.no", "Nullvisjon", "Fra 14.000 til 11.000 b\u00f8ter", "Runder 10 000 brukere", "- D\u00e5rlig retningssans"]}, {"field": "id", "value": "227ca415db7b1694850b3cf8def1956fecec197b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["appen", "trondheim", "b\u00f8ter", "trondheim parkering", "parkering"]}, {"field": "kw-entity", "value": ["easypark", "smart park"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["erlend solem", "charlotte jarn\u00e6s"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article3286787.ece/ALTERNATES/w980-default/IMG_parkeringsapp.jpg_2_1_KG4PTKF.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Parkeringsapp gir f\u00e6rre b\u00f8ter"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article3286705.ece"}, {"field": "pageclass", "value": ["article"]}, {"field": "publishtime", "value": "2012-08-17T17:56:37.000Z"}, {"field": "recs-articleid", "value": "3286705"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2012-08-17T17:56:37.000Z"}, {"field": "recs-rawtitle", "value": "Parkeringsapp gir f\u00e6rre b\u00f8ter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "At flere betaler for parkering med mobilen gir 20 prosent f\u00e6rre parkeringsb\u00f8ter i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/227ca415db7b1694850b3cf8def1956fecec197b.jpg?597f6249"}, {"field": "thumbnailfullheightdimensions", "value": "200x1685"}, {"field": "timestamp", "value": "2017-07-31T17:00:57.000Z"}, {"field": "title", "value": "Parkeringsapp gir f\u00e6rre b\u00f8ter"}, {"field": "url", "value": "http://www.adressa.no/nyheter/trondheim/article3286705.ece"}, {"field": "urlhash", "value": "227ca415db7b1694850b3cf8def1956fecec197b"}], "score": 1.0954005, "siteId": "9222270286501375973", "id": "227ca415db7b1694850b3cf8def1956fecec197b"}

