{"fields": [{"field": "modifiedtime", "type": "time", "value": "2012-04-24T12:14:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Kan vi ikke ta en tur i marka, sa Storholt. - Nei, vi skal p\u00e5 Leangen, sa jeg - for det var der det skjedde, sist det skjedde noe! - Leangen har aldri v\u00e6rt noe sk\u00f8ytebane, vet du, kommenterer Evensen i avisa - da han f\u00e5r h\u00f8re hvor hen vi er p\u00e5 vei.", "Dermed hadde de i grunnen markert posisjon, alle sammen - og alle hadde rett: Det hadde v\u00e6rt triveligere i marka, sk\u00f8ytebanen i byen er naturligvis Trondheim stadion, som n\u00e5 i det minste skal bli friidrettsanlegg - og den som f\u00f8ler ansvar for at den ble flyttet til et vindfullt sted som heter Leangen, bes vennligst melde seg.", "Siden har vi riktignok hatt b\u00e5de Frode R\u00f8nning, Falk-Larssen og Grunde Nj\u00f8s - men vi har aldri senere hatt noe milj\u00f8. Mesterskapene har vi stort sett arrangert p\u00e5 Hamar. Ikke en gang utend\u00f8rsbanen p\u00e5 Leangen har vi klart \u00e5 holde sammenhengende i drift.", "S\u00c5NN KAN HISTORIEN om sk\u00f8ytesportens fall i Norge, gj\u00f8res til en historie om sk\u00f8ytesportens sammenbrudd i Trondheim. For det er nettopp hva det handler om: De lokalene milj\u00f8ene er borte, det finnes ikke noe mer enn et landslag. Det er ingen som blir forbanna n\u00e5r de ikke blir med p\u00e5 laget, for det er ingen der som kan bli forbanna.", "Sk\u00f8ytesporten er st\u00f8rre og sterkere enn noen gang, unntatt i Norge. Kanskje er det til og med fordi den er blitt s\u00e5 stor andre steder at den er blitt s\u00e5 liten her.", "Tjue \u00e5r har det tatt oss \u00e5 komme dit. Tjue \u00e5r med systematisk nedbygging, bare avbrutt av en Falken, en Karlstad, en S\u00f8ndr\u00e5l, en Koss, og i all rettferdighets navn; en Ervik. De har v\u00e6rt der for \u00e5 kaste bl\u00e5r i \u00f8ynene p\u00e5 oss. Deres oppgave har v\u00e6rt \u00e5 dekke over, mens det ene milj\u00f8et etter det andre er bygd ned.", "Kay Stenshjemmet tar bilder i Romerikes Blad, Stensen er vel fortsatt i Forsvaret, Sj\u00f8brend jobber p\u00e5 laboratorium og Storholt selger treningsutstyr. Hvor det er blitt av Rekstad, broder Tveter og Kaarud, vet ikke jeg. Jeg bare minner om dem, for \u00e5 understreke at laget besto av flere enn fire.", "S\u00c5NN HAR VI SITTET hele denne uka, alle halv- og helgamle mannfolk. Det har v\u00e6rt ei uke for idiotiske sk\u00f8ytesp\u00f8rsm\u00e5l. Selv kj\u00f8rer jeg mitt samme gamle, hvis ingen ting annet nytter:", "- Hvem gikk i par med Kupper'n da han satte norgesrekord p\u00e5 5000-meteren i Nytt\u00e5rsl\u00f8pene i -59?", "Kollega Evensen hadde funnet et nytt, i alle fall var det nytt for meg, etter hva jeg vet:", "- Hvem har g\u00e5tt flest 10 000-metre i approberte stevner?", "Det er naturligvis \u00d8rjan Sandler; 99.", "Men det har ogs\u00e5 v\u00e6rt ei uke for tristhet, og litt irritasjon. Skj\u00f8nt det siste blir det aldri mye av n\u00e5r sk\u00f8ytefamilien diskuterer internt. Der i g\u00e5rden er familiekranglene ganske dannede. De st\u00e5r frem p\u00e5 rekke og rad, de gamle heltene, f\u00f8rst og fremst for \u00e5 forsikre at \u00abGeir har full tillit. N\u00e5 m\u00e5 vi st\u00e5 sammen!\u00bb.", "Det er jo det de har gjort i all tid. Det er derfor det er blitt s\u00e5 f\u00e5 av dem, her i landet.", "Men vi var ikke helt alene p\u00e5 Leangen, Storholt, tegneren og jeg - for 1.klassene fra Sjetne skole var der, i ellevill(?) lek, med hjelm. S\u00e5 er de i alle fall sikre p\u00e5 at de ikke l\u00e6rer seg \u00e5 falle.", "Den gamle mester tok noen drag, i et fors\u00f8k p\u00e5 \u00e5 sette oss 21 \u00e5r tilbake i tida, til en mild l\u00f8rdag i januar, i skit og s\u00f8levann, uten tribuner, i et stevne som var flyttet fra Stadion p\u00e5 grunn av mildv\u00e6ret - men vi brydde oss ikke, den gang. Storholten hadde vel nesten lagt opp, men etter de vi hadde h\u00f8rt hadde det g\u00e5tt en viss mann i ham hjemme hos svigerforeldrene p\u00e5 Gj\u00f8lme noks\u00e5 tidlig p\u00e5 h\u00f8sten, og n\u00e5 var han her - f\u00f8rst og fremst sammen med Stenshjemmet, men ogs\u00e5 den nye tid var med; Oxholm.", "Uttatt til junior-VM senere p\u00e5 vinteren var allerede stortalentet Bj\u00f8rn Nyland, sammen med Falk-Larssen fra TSK.", "Adressa lovet i kjent stil allerede l\u00f8rdag at \u00abDet blir et stort mesterskap!\u00bb, men sportsredaksjonen var ogs\u00e5 bekymret for svenskene, hvilket ikke var fullt s\u00e5 vanlig lenger. N\u00e5 hadde de f\u00e5tt opp en Tomas Gustafson, som ble sagt \u00e5 kunne v\u00e6re farlig.", "Det ble tredobbelt norsk, det: 1. Stenshjemmet 2. Storholt 3. Oxholm.", "- Sier du det; ble jeg nummer to?, undrer Jan Egil seg i det vi ankommer denne uka. Slik snakker en ekte mester, en vinner i Kupperns \u00e5nd: Han husker ikke sine nederlag, sine s\u00f8lvmedaljer! \u00c5h hvor gjerne vi skulle hatt en s\u00f8lvmedalje i vinterens VM!", "ETTERP\u00c5 DELER VI en termos med no'godt i, akkurat som i hvert fall noen av oss gjorde den gangen i 1980 ogs\u00e5 - f\u00f8r vi begynner \u00e5 fortelle hverandre gamle sk\u00f8ytehistorier. Tegneren har v\u00e6rt sammen med Hjallis en gang, og sp\u00f8r om et par av de gr\u00f8vste historiene hans virkelig kan v\u00e6re sanne? Jo, mener Storholt - de er nok det.", "Selv gj\u00f8r jeg meg h\u00f8y p\u00e5 bekostning av de gamle gutta i min bransje, sk\u00f8ytejournalistene, som var en egen yrkesgruppe, som reiste rundt fra mesterskap til mesterskap, fra rekordstevne til rekordstevne. Jo, de har h\u00f8rt om de som var i Alma Ata uten \u00e5 v\u00e6re utafor hotellrommet, men ikke om ham som kom hjem til ei fin dame, og fant bilde av kollegaen oppstilt p\u00e5 nattbordet.", "- Johs Tenmann, hvordan var egentlig han?", "Vi er kommet innend\u00f8rs, i kafeterian - og Jan Egil er omtrent som gammeltreneren var; Han tenker seg godt om f\u00f8r han svarer.", "Vi kan diskutere lenge og vel: Hvem er det egentlig som s\u00f8rger for utviklingen i idretten? Det er naturligvis ut\u00f8verne, og det er ofte utstyrsprodusentene, bortsett fra at de ikke skaper noen egentlig utvikling, bare en tilsynelatende- men det er f\u00f8rst og fremst de dyktige trenerne, som ser mulighetene, og forst\u00e5r hva som skal til.", "Johs Tenmann var en s\u00e5nn trener. Han kom etter Stein Johnson, og f\u00f8r Hans Trygve Kristiansen. Sistnevnte var til og med elev hos Tenmann. De tre danner en slags sammenhengende rekke, fra og med 1963, og til med OL p\u00e5 Lillehammer. N\u00e5 er den brutt, hvis ikke Kristiansen \u00f8nskes velkommen inn igjen. Det kan kanskje skje. Men forel\u00f8pig ligger vi nede. Det er ikke helt tilfeldig.", "De kom egentlig utenfra, alle tre. Sk\u00f8ytefamilien s\u00e5 med sedvanlig skepsis p\u00e5 dem, for dette kan vi vel best selv? Tenmann var en raring, Johnson var rotrener, og Kristiansen hadde vel ingen ting annet \u00e5 fare med enn en usedvanlig talentfull elev; Johann Olav Koss?", "Nei, gi oss heller en av v\u00e5re egne! Gi oss en Karlstad! Han har selv g\u00e5tt gode 10 000-metre. Han vet hva som skal til!", "Jeg vet ikke hvor mange og gode 10 000-metre Ingrid Paul har g\u00e5tt, men hun er h\u00f8yt utdannet idrettsteoretiker, og vet antagelig hva som skal til - og hun er fjor\u00e5rets suksesstrener i Norge, som n\u00e5 er i Nederland.", "Som for \u00f8vrig har skaffet seg en enorm klimatisk fordel fremfor oss. Alts\u00e5; de har ikke gjort noe med v\u00e6ret, men de har gitt blaffen i det: De har bygd kunstfrosne isflater, overalt, inne og ute - s\u00e5 ingen av de titusener av sk\u00f8ytel\u00f8pere beh\u00f8ver \u00e5 tenke p\u00e5 \u00e5 dra oppunder Nordpolen, som Kees Verkerk og Ard Schenk m\u00e5tte.", "OG N\u00c5 er jeg over i den moralske, formanende delen: Vi ligger som vi reder. Vi f\u00e5r det som fortjent. Vi har ikke villet v\u00e6re en god sk\u00f8ytenasjon lenger, n\u00e5r vi ikke automatisk ble det. Vi har for eksempel ikke villet bruke heltene til det de fortsatt kunne brukes til like etter at de var gode. Hva gjorde vi med S-ene, annet enn \u00e5 sende dem ut i yrkeslivet? Ingen ting.", "- Jeg husker da Hans Engnestangen kom til L\u00f8kken. Han l\u00e6rte oss \u00e5 slipe sk\u00f8yter, sier Storholt.", "Kanskje var det ikke blitt noen Storholt, uten at Engnestangen hadde tatt turen til L\u00f8kken den gangen? Selv ble visst Jan Egil bedt om \u00e5 stille p\u00e5 en rekruttkveld i Asker en gang, men det var visst ogs\u00e5 den eneste gangen. Sk\u00f8yteforbundet var derimot noks\u00e5 n\u00f8ye med at l\u00f8perne leverte inn utstyret de hadde l\u00e5nt.", "Siden levde de selv p\u00e5 l\u00e5nt tid.", "Men sann mine ord: Sk\u00f8ytesporten er ikke d\u00f8d! Ikke helt.", "Det vil vi gamle gutta aldri finne oss i. Eller gj\u00f8re noe med."]}, {"field": "category0", "value": "sport"}, {"field": "contenthash", "value": "6fc454292ec0df9dc41c6faa4b97899b227a0792fcfd936f0c98fb34b7b80b48"}, {"field": "createtime", "value": "2017-04-28T18:12:01.000Z"}, {"field": "description", "value": "VI DRAR P\u00c5 STADION, sa tegneren. - Nei, der har det ikke skjedd noe siden tre-landskampen i -79, sa jeg."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a0e840caffe9c90c26c14c722ba4879b899f454c.jpg?598f5487"}, {"field": "dominantthumbnaildimensions", "value": "256x256"}, {"field": "heading", "value": "Er det noen som husker Erik Vea? (Bakgrunn) -adressa.no"}, {"field": "id", "value": "a0e840caffe9c90c26c14c722ba4879b899f454c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["mester", "gamle gutta", "fall", "gamle", "skje", "sk\u00f8ytesporten", "egentlig", "uka", "husker", "g\u00e5tt", "historie"]}, {"field": "kw-entity", "value": ["tveter og kaarud", "s\u00f8ndr\u00e5l", "storholt", "falk-larssen og grunde nj\u00f8s", "grunde nj\u00f8s", "ervik", "nytt\u00e5rsl\u00f8pene", "hans engnestangen", "kupperns", "kees verkerk", "kees verkerk og ard schenk", "forsvaret", "tenmann", "stadion", "gj\u00f8lme", "rekstad", "s-ene", "kupper", "sj\u00f8brend", "falk-larssen", "leangen", "nordpolen", "l\u00f8kken", "stensen", "falken", "hans trygve kristiansen", "evensen", "geir", "alma ata", "romerikes blad", "bakgrunn", "hjallis", "sjetne"]}, {"field": "kw-location", "value": ["hamar", "nederland", "asker", "trondheim", "norge", "karlstad", "lillehammer"]}, {"field": "kw-pageclass", "value": "article"}, {"field": "kw-person", "value": ["tomas gustafson", "bj\u00f8rn nyland", "kay stenshjemmet", "johann olav koss", "frode r\u00f8nning", "ingrid paul", "ard schenk", "stein johnson", "jan egil", "\u00f8rjan sandler", "erik vea"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er det noen som husker Erik Vea? (Bakgrunn)"}, {"field": "og-type", "value": "article"}, {"field": "og-url", "value": "http://www.adressa.no/sport/article302576.ece"}, {"field": "pageclass", "value": ["article"]}, {"field": "publishtime", "value": "2001-01-19T23:00:00.000Z"}, {"field": "recs-articleid", "value": "2994984"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2001-01-19T23:00:00.000Z"}, {"field": "recs-rawtitle", "value": "Er det noen som husker Erik Vea? (Bakgrunn) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "VI DRAR P\u00c5 STADION, sa tegneren. - Nei, der har det ikke skjedd noe siden tre-landskampen i -79, sa jeg."}, {"field": "thumbnail", "value": "http://content-thumbnail.cxpublic.com/content/thumbnail200x150/a0e840caffe9c90c26c14c722ba4879b899f454c.jpg?598f5487"}, {"field": "thumbnailfullheightdimensions", "value": "200x1590"}, {"field": "timestamp", "value": "2017-08-12T19:18:31.000Z"}, {"field": "title", "value": "Er det noen som husker Erik Vea? (Bakgrunn)"}, {"field": "url", "value": "http://www.adressa.no/sport/article302576.ece"}, {"field": "urlhash", "value": "a0e840caffe9c90c26c14c722ba4879b899f454c"}], "score": 0.6308047, "siteId": "9222270286501375973", "id": "a0e840caffe9c90c26c14c722ba4879b899f454c"}

