{"fields": [{"field": "modifiedtime", "type": "time", "value": "2012-04-19T13:21:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Ideen med Klinikk Stokkan har hele tiden v\u00e6rt \u00e5 v\u00e6re et supplement til det offentlige, sier Samdal, som sammen med Ragnar Lyng kj\u00f8pte Ringv\u00e5l sykehus i februar 1999. Det gjorde han p\u00e5 vegne av Frisk Eiendom, som ble skapt for anledningen og som eies av Klinikk Stokkan AS og Lynggruppen AS.", "Da lokalene i Fjordgata ble for sm\u00e5 allerede for et par \u00e5r siden, rettet Samdal blikket mot Ringv\u00e5l. Men selv om Klinikk Stokkan g\u00e5r godt \u00f8konomisk, hadde han ikke penger til \u00e5 kj\u00f8pe det tidligere tuberkulosesanatoriet alene. Han ringte sin gamle venn Ragnar Lyng og minnet ham p\u00e5 at \u00abjeg har alltid hatt ideene, du har pengene\u00bb.", "Lyng tente og ble med, selv om Lynggruppen prim\u00e6rt driver med industriell virksomhet. De siste \u00e5rene har Lynggruppen ogs\u00e5 prosjektert og bygget eldre- og omsorgsboliger.", "Blir taus", "Samdal har sendt s\u00f8knad til departementet om godkjenning av rehabiliteringsavdeling p\u00e5 Ringv\u00e5l som spesiell helseinstitusjon med tilskudd fra det offentlige. CatoSenteret i Son er en mulig fremtidig samarbeidspartner n\u00e5r det gjelder rehabiliteringsavdeling.", "Klinikk Stokkan-sjefen vil ikke r\u00f8pe hvem som blir med p\u00e5 satsningen p\u00e5 Ringv\u00e5l. Men han forteller om god kontakt med flere mulige samarbeidspartnere, og at han dessuten har god dialog med tr\u00f8ndelagfylkene og departementet.", "Han sier at Klinikk Stokkan neppe kommer til \u00e5 selge lokalene i Fjordgata, og at en mindre del av virksomheten vil bli opprettholdt der.", "Psykiatri", "Samdal benekter at planen er \u00e5 gj\u00f8re Ringv\u00e5l til et gedigent plastisk kirurgisk sykehus. Men en vesentlig del av aktiviteten vil v\u00e6re en videref\u00f8ring av Klinikk Stokkans kirurgiske og medisinske aktivitet. Klinikken har i dag spesialister i generell kirurgi, ortopedi, kar-kirurgi, urologi, gynekologi, plastisk kirurgi, \u00f8re-nese-hals, \u00f8yeleger og hudleger.", "- Ringv\u00e5l vil ogs\u00e5 gi muligheter for utvidelse av dagens drift og samlokalisering av flere medisinske spesialiteter som indremedisin, cardiologi, lungesykdommer, fysikalsk medisin, nevrologi, pediatri, psykiatri og allmennmedisin, sier Samdal.", "- Hvorfor skulle departementet st\u00f8tte en virksomhet som vil konkurrere med RIT 2000 om pasienter og leger?", "- Klinikk Stokkan har helt siden starten v\u00e6rt innrettet mot de omr\u00e5der hvor det offentlige helsevesen har hatt lite eller intet tilbud og hvor kapasiteten har v\u00e6rt vesentlig mindre enn behovet. Vi har i \u00f8kende grad ogs\u00e5 utf\u00f8rt operasjoner og behandlinger rekvirert og finansiert av det offentlige. P\u00e5standen om at vi blir konkurrenter er t\u00f8vete.", "Brorparten av spesialistlegene som i dag jobber ved Klinikk Stokkan er ogs\u00e5 ansatt ved RiT. Slik vil det ogs\u00e5 bli i fremtiden, tror Samdal. Dagens sykehusleger bruker avspasering og annen fritid p\u00e5 privat virksomhet.", "Arbeidsnarkoman", "Frode Samdal er kjent som en meget dyktig kirurg og like dyktig forretningsmann. Folk som kjenner ham godt beskriver ham ogs\u00e5 som id\u00e9rik og p\u00e5 det n\u00e6rmeste arbeidsnarkoman. Etter \u00e5 ha tatt spesialistutdannelse som generell kirurg, dro han til Paris for \u00e5 studere kosmetisk kirurgi.", "Tilbake i Trondheim startet han p\u00e5 nok en spesialistutdannelse; som plastisk kirurg. Han ukependlet til Haukeland sykehus i Bergen i to \u00e5r og deretter til Rikshospitalet i Oslo i to nye \u00e5r, mens han brukte helgene til \u00e5 operere privat p\u00e5 Klinikk Stokkan.", "Da han vendte tilbake til RiT etter fire \u00e5r var det som sykehusets eneste plastiske kirurg. P\u00e5 kvelds- og nattetid i Bergen og Oslo forsket han og skrev sitt doktorgradsarbeide om liposskulptur. Han ble professor i plastisk kirurgi i 1997.", "Droppet RiT", "- Hvorfor sluttet du ved RiT?", "- Som eneste plastikkirurg fikk jeg ikke utrettet det jeg ville. Etter fem \u00e5rs kamp for \u00e5 bygge opp et plastisk kirurgisk tilbud hadde jeg f\u00e5tt nok. Jeg sl\u00e5ss for \u00e5 f\u00e5 mitt eget skrivebord. M\u00e5tte gj\u00f8re sekret\u00e6r- og turnuskandidatarbeid. Jeg tapte i kampen om operasjonsstuer fordi de andre kirurgiske disiplinene mente at plastikkirurgi var mindre livreddende enn deres egne operasjoner. Ventelisten ble lengre og lengre. Det gikk til slutt p\u00e5 egen helse l\u00f8s.", "Samtidig skrev Samdal fagartikler som ble publisert i internasjonale tidsskrifter. Han ble ogs\u00e5 invitert som gjesteforeleser ved store internasjonale kongresser om plastisk kirurgi. I San Diego talte han for 4000 kolleger. Der var det rene Billy Graham-tilstander med overf\u00f8ring p\u00e5 widescreenskjerm.", "- Som gjesteforeleser f\u00e5r man status i USA, det er et utrolig j\u00e5lete system. Men det var artig \u00e5 oppleve det, sier Samdal, og legger til:", "- Tilbake p\u00e5 RiT ble man fort kvitt tanker om egen fortreffelighet, sier Samdal.", "Forsker videre", "Han savner mange av de dyktige RiT-kollegene og det utfordrende milj\u00f8et der. Men i dag gleder han seg over et voksende milj\u00f8 ved klinikken. Forskning er det rom for ogs\u00e5 i hans privatpraksis; sammen med en narkoselege har han publisert to artikler i internasjonal fagpresse den siste tiden.", "- I dag opererer jeg s\u00e5 mye jeg vil. Jeg gj\u00f8r flest brystoperasjoner; reduksjoner og forst\u00f8rrelser, sier Samdal.", "Ansiktsl\u00f8ftning og fettsuging blir det ogs\u00e5 plenty av.", "- Silikonpupper er neppe en del av kirurgien som kan kalles livsviktig?", "- For mange medf\u00f8rer for sm\u00e5 bryster betydelige psykiske, seksuelle og sosiale problemer. For mange blir dette direkte invalidiserende. Jeg har f\u00e5tt flere positive tilbakemeldinger fra pasienter etter plastiske kirurgiske inngrep enn fra pasienter jeg som sykehuslege var med \u00e5 redde livet til. Den amerikanske myten om at det er kvinner med normale bryster som vil ha mer, er ikke v\u00e5r hverdag, sier Samdal.", "Piskes inn", "Barneombudet gikk nylig ut og ba norske plastikkirurger holde fingrene unna brystene til piker.", "- Jeg sier nei til de fleste kvinner som ikke har f\u00e5tt barn. De fleste norske kvinner skal amme, og silikon kan f\u00f8re til bindevevskapsling slik at brystet blir hardt. Jeg avviser mellom 30 og 40 prosent av alle kvinner som \u00f8nsker silikonproteser - simpelthen fordi det har sine minussider \u00e5 legge inn et fremmedlegeme, sier Samdal.", "Han innr\u00f8mmer at det beg\u00e5s etiske overtramp i bransjen og refser privatklinikker som bruker konsulenter uten medisinsk bakgrunn for \u00e5 kapre kunder.", "- Jeg har opplevd at pasienter jeg har avvist, har kommet tilbake og spurt om jeg er faglig oppdatert siden en annen klinikk sa ja til operasjon. Det blir helt feil n\u00e5r utenbys klinikker sender konsulenter uten medisinsk bakgrunn hit for \u00e5 m\u00f8te potensielle kunder p\u00e5 et hotellrom for \u00e5 sjekke om de kan fettsuges eller brystopereres. Heldigvis har Norsk Plastikkirurgisk Forening tatt dette problemet p\u00e5 alvor, sier Samdal."]}, {"field": "category0", "value": "kultur"}, {"field": "contenthash", "value": "2c930f67be63cf0efe87a805ee7287a518acba9a5d45259a7fdd7915ecc3701f"}, {"field": "createtime", "value": "2017-03-30T17:28:27.000Z"}, {"field": "description", "value": "Klinikk Stokkan i Trondheim g\u00e5r s\u00e5 det suser og trenger mer plass. Daglig leder Frode Samdal f\u00f8lger privatiseringsdebatten av helsevesenet med argus\u00f8yne. For han har sikret seg Ringv\u00e5l sykehus p\u00e5 10 000 kvadratmeter . . ."}, {"field": "dominantimage", "value": "http://www.adressa.no/incoming/article1029474.ece5/ALTERNATES/w980-default/ver2%20frode%20samdal"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0062f137610c7443434a20451a7f5c39e4e67d82.jpg?59919a29"}, {"field": "dominantthumbnaildimensions", "value": "300x169"}, {"field": "heading", "value": "N\u00e5 har han eget sykehus p\u00e5 landet -adressa.no"}, {"field": "id", "value": "0062f137610c7443434a20451a7f5c39e4e67d82"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["klinikk stokkan as", "lynggruppen as"]}, {"field": "kw-concept", "value": ["klinikk", "kirurgi", "plastisk kirurgi", "dag", "sykehus", "plastisk kirurgisk", "plastisk"]}, {"field": "kw-entity", "value": ["haukeland", "norsk plastikkirurgisk forening", "rikshospitalet", "frisk eiendom", "fjordgata", "ringv\u00e5l", "rit", "bergen og oslo"]}, {"field": "kw-location", "value": ["san diego", "trondheim", "son", "paris", "oslo", "bergen"]}, {"field": "kw-pageclass", "value": "article"}, {"field": "kw-person", "value": ["klinikk stokkan", "billy graham", "frode samdal", "ragnar lyng"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029474.ece5/ALTERNATES/w980-default/ver2%20frode%20samdal"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 har han eget sykehus p\u00e5 landet"}, {"field": "og-type", "value": "article"}, {"field": "og-url", "value": "http://www.adressa.no/kultur/article353033.ece"}, {"field": "pageclass", "value": ["article"]}, {"field": "publishtime", "value": "2000-09-01T23:00:00.000Z"}, {"field": "recs-articleid", "value": "2225524"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-01T23:00:00.000Z"}, {"field": "recs-rawtitle", "value": "N\u00e5 har han eget sykehus p\u00e5 landet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Klinikk Stokkan i Trondheim g\u00e5r s\u00e5 det suser og trenger mer plass. Daglig leder Frode Samdal f\u00f8lger privatiseringsdebatten av helsevesenet med argus\u00f8yne. For han har sikret seg Ringv\u00e5l sykehus p\u00e5 10 000 kvadratmeter . . ."}, {"field": "thumbnail", "value": "http://content-thumbnail.cxpublic.com/content/thumbnail200x150/0062f137610c7443434a20451a7f5c39e4e67d82.jpg?59919a29"}, {"field": "thumbnailfullheightdimensions", "value": "200x1522"}, {"field": "timestamp", "value": "2017-08-14T12:40:09.000Z"}, {"field": "title", "value": "N\u00e5 har han eget sykehus p\u00e5 landet"}, {"field": "url", "value": "http://www.adressa.no/kultur/article353033.ece"}, {"field": "urlhash", "value": "0062f137610c7443434a20451a7f5c39e4e67d82"}], "score": 0.3659666, "siteId": "9222270286501375973", "id": "0062f137610c7443434a20451a7f5c39e4e67d82"}

