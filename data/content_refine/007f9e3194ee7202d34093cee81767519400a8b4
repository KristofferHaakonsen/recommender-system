{"fields": [{"field": "modifiedtime", "type": "time", "value": "2017-02-21T20:00:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ski-VM", "Petter Northug"]}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "LAHTI/VIERUM\u00c4KI: Tor Arne Hetland satte seg ned med 31-\u00e5ringen da verdenscuphelga i Estland var over.", "Da lanserte han forslaget om \u00e5 skyve skistjernen ut av troppen og i stedet ta inn Hans Christer Holund.", "M\u00f8tet fant sted i Otep\u00e4\u00e4 s\u00f8ndag kveld. Da hadde Northug g\u00e5tt inn til 16.- plass p\u00e5 sprinten dagen i forveien. Holund imponerte kraftig og tok tredjeplassen p\u00e5 s\u00f8ndagens 15-kilometer. Avgj\u00f8relsen, som ble kjent mandag, f\u00f8rer til at Northug ikke har mulighet til \u00e5 g\u00e5 andre distanser enn de to han er direkte kvalifisert for, torsdagens sprint og den avsluttende femmila neste s\u00f8ndag.", "\u2013 Vi tok en prat etter min middag, f\u00f8r middagen til Petter, i Otep\u00e4\u00e4. Der spurte jeg ham om hva han s\u00e5 for seg i VM. Jeg spurte ham om han f\u00f8lte seg komfortabel med at han var 13. mann, og at vi kunne ta inn Hans Christer som 12. mann, forteller Hetland til Adresseavisen.", "Svaret fra Northug p\u00e5 Hetlands sp\u00f8rsm\u00e5l var if\u00f8lge landslagstreneren slik:", "\u2013 Han sa at det var akkurat dette han ogs\u00e5 ville ha gjort hvis han hadde v\u00e6rt trener for laget.", "Hetland spurte deretter om Northug hadde behov for betenkningstid f\u00f8r han svarte ja eller nei. Det trengte han ikke.", "\u2013 Dette viser teften til Petter i mesterskap og det viser rettferdighetssansen hans, sier Hetland.", "I en pressemelding fra skiforbundet mandag uttalte Northug at han mente beslutningen var helt riktig.", "\u2013 Hans Christer gjorde et veldig bra l\u00f8p i Otep\u00e4\u00e4 i helga, og har vist bra form, s\u00e5 han kan v\u00e6re en reservejoker i dette mesterskapet p\u00e5 distansel\u00f8pene.", "Sp\u00f8rsm\u00e5let n\u00e5 er om Northug i det hele tatt vil g\u00e5 femmila. Hetland vet rett og slett ikke.", "\u2013 Sjansen er ganske stor, for han kan jo bare stille opp. Men jeg vet ikke. Det er mye bedre at Petter kjenner p\u00e5 kroppen f\u00f8rst hvordan den responderer. Da vet han om han har lyst til \u00e5 g\u00e5 fem mil, eller gj\u00f8re noe annet i stedet.", "Landets st\u00f8rste skistjerne ankom VM-stadion i Lahti tirsdag formiddag. Der ble han omkranset av journalister.", "Northug var i et slikt hum\u00f8r der det var vanskelig \u00e5 vite om han snakket sant eller usant da han svarte p\u00e5 sp\u00f8rsm\u00e5l. \u00c9n sak er det imidlertid ingen tvil om: Oppladningen til et mesterskap har aldri v\u00e6rt d\u00e5rligere. Forventningene har aldri v\u00e6rt lavere.", "Planen n\u00e5 er at Northug skal reise hjem til Norge etter sprinten. Han drar da trolig til \u00c5sen i Nannestad for \u00e5 g\u00e5 s\u00f8ndagens tremil i norgescupen. Slik Adresseavisen forst\u00e5r det er det disse to l\u00f8pene, VM-sprinten og norgescuprennet, som vil avgj\u00f8re om han returnerer til Lahti for \u00e5 stille til start p\u00e5 femmila.", "Da Northug ble VM-konge i Falun for fire \u00e5r siden, hadde han et privat st\u00f8tteapparat p\u00e5 sju menn og kvinner. Deriblant to kiropraktorer og en mass\u00f8r. Disse tre er hjemme n\u00e5r Northug n\u00e5 forbereder seg til torsdagens sprint.", "\u2013 Den behandlingen han trenger er gjort p\u00e5 forh\u00e5nd, sier hans manager Are S\u00f8rum Lang\u00e5s, som vil v\u00e6re p\u00e5 plass for ta seg av Northugs sponsorer i l\u00f8pet av mesterskapet.", "I tillegg kommer hans private lege Are L\u00f8set og Ole Thonstad, sportslig leder i Northugs klubb Strindheim. Planen er at b\u00e5de trener Stig Rune Kveen, Thonstad og L\u00f8set drar tilbake til Norge og f\u00f8lger opp Northug der mens verdenseliten kjemper om nye gullmedaljer i Lahti.", "Tor Arne Hetland er opptatt av at Northug n\u00e5 m\u00e5 rette absolutt all fokus p\u00e5 sprinten.", "\u2013 F\u00f8rst m\u00e5 han g\u00e5 en god prolog, og deretter tre gode heat. S\u00e5 f\u00e5r vi legge en plan for Petter, sammen med Stig Rune, etterp\u00e5."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "fd7d1b438ccc568a74c75160a8c799c397b195b240be258b0ba0833d1867a0a5"}, {"field": "createtime", "value": "2017-02-21T20:00:47.000Z"}, {"field": "description", "value": "Et m\u00f8te med landslagstreneren s\u00f8ndag kveld avgjorde VM-skjebnen til Petter Northug."}, {"field": "heading", "value": ["Treneren foreslo at Northug skulle ut av VM-troppen -adressa.no", "Enig umiddelbart", "Femmila er usikker", "G\u00e5r trolig norgescup", "Kutt i helseteamet"]}, {"field": "id", "value": "007f9e3194ee7202d34093cee81767519400a8b4"}, {"field": "keyword", "value": ["Ski-VM", "Petter Northug"]}, {"field": "keywords", "value": "Ski-VM,Petter Northug"}, {"field": "kw-category", "value": ["langrenn", "100sport", "vintersport"]}, {"field": "kw-concept", "value": ["torsdagens sprint", "l\u00f8p", "s\u00f8ndag kveld", "s\u00f8ndag", "sprint", "femmila"]}, {"field": "kw-entity", "value": ["hans christer", "hans christer holund", "strindheim", "m. jeg", "thonstad og l\u00f8set", "are l\u00f8set og ole thonstad", "adresseavisen", "otep\u00e4\u00e4", "\u00e5sen"]}, {"field": "kw-location", "value": ["falun", "norge", "estland", "lahti", "nannestad"]}, {"field": "kw-pageclass", "value": "article"}, {"field": "kw-person", "value": ["tor arne hetland", "are l\u00f8set", "ole thonstad", "stig rune", "stig rune kveen", "are s\u00f8rum lang\u00e5s", "petter northug"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/55bccf8b-9d89-4bb6-8972-22b78fdcda67?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Treneren foreslo at Northug skulle ut av VM-troppen"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Treneren-foreslo-at-Northug-skulle-ut-av-VM-troppen-230971b.html"}, {"field": "pageclass", "value": null}, {"field": "publishtime", "value": "2017-02-21T19:59:31.000Z"}, {"field": "recs-articleid", "value": "230971"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-21T19:59:31.000Z"}, {"field": "recs-rawtitle", "value": "Treneren foreslo at Northug skulle ut av VM-troppen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Et m\u00f8te med landslagstreneren s\u00f8ndag kveld avgjorde VM-skjebnen til Petter Northug."}, {"field": "thumbnail", "value": "http://content-thumbnail.cxpublic.com/content/thumbnail200x150/007f9e3194ee7202d34093cee81767519400a8b4.jpg?58ad9755"}, {"field": "thumbnailfullheightdimensions", "value": "200x1709"}, {"field": "timestamp", "value": "2017-02-22T13:51:17.000Z"}, {"field": "title", "value": "Treneren foreslo at Northug skulle ut av VM-troppen"}, {"field": "url", "value": "http://www.adressa.no/100Sport/vintersport/langrenn/Treneren-foreslo-at-Northug-skulle-ut-av-VM-troppen-230971b.html"}, {"field": "urlhash", "value": "007f9e3194ee7202d34093cee81767519400a8b4"}], "score": 1.0070201, "siteId": "9222270286501375973", "id": "007f9e3194ee7202d34093cee81767519400a8b4"}

