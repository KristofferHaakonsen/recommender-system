{"fields": [{"field": "modifiedtime", "type": "time", "value": "2014-06-04T18:05:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marit ytterland nyg\u00e5rd"}, {"field": "body", "value": ["Saken oppdateres.", "For n\u00f8yaktig seks \u00e5r siden fikk hun tidenes hyggeligste telefonbeskjed. Innkalling til visning p\u00e5 Solvang kolonihager i Oslo. Tre hytter til salgs.", "Susan Braovac fikk valget og visste straks hvilken det m\u00e5tte bli: Den minste og mest opprinnelige.", "- Det som falt i smak var at hytta var s\u00e5 godt som uforandret innvendig. Mye av det originale, som benkeplater, vegg- og takpanel var bygget inn og skjult, gjemt under nyere plater. Men det l\u00e5 der, og var intakt. Dessuten var roml\u00f8sningen praktisk. Jeg s\u00e5 at vi ikke ble n\u00f8dt til \u00e5 ta de helt store grepene, forteller Susan Braovac.", "Hun er arkeologisk konservator ved Kulturhistorisk museum. Sammen med mannen gj\u00f8r hun det meste av restaurering og oppussing p\u00e5 hytta. Begge er snekkerkyndige og praktisk anlagte.", "- Ingen av oss hadde eid hytte f\u00f8r, s\u00e5 det var ganske uvant \u00e5 bli hytteeier. Uvant, men fantastisk, sier Susan.", "Hun bor i kolonihytta fra juni til september hver sommer.", "- Det er en egen ro som faller over meg her i kolonihagen. \u00c5 tusle over gresset for \u00e5 hente morgenavisen, og s\u00e5 sitte ute og lese den med en kopp kaffe er stas. Vi bor i fjerde etasje, midt i Oslo, uten balkong, s\u00e5 kolonilivet betyr mye. Her er vi n\u00e6rmeste nabo til marka, som er fint.", "Og ikke minst nabolivet. Barna l\u00f8per fritt rundt, inn og ut hos hverandre, og det er ofte spontane bes\u00f8k. Kaffe, middag og vin p\u00e5 kveldene.", "- Man kan bo her uten \u00e5 ta seg fri fra jobben. Det f\u00f8les som en \u00abekstra\u00bb ferie n\u00e5r man kommer hjem til hytta, istedenfor leiligheten. Og s\u00e5 er det godt \u00e5 komme tilbake til leiligheten igjen n\u00e5r sesongen er over. Da er innlagt vann og do reneste luksus, smiler Susan.", "Les ogs\u00e5: Kj\u00f8pte villa for \u00e9n krone. Selger den for 4,5 millioner.", "Den lille kolonihytta har en karakteristisk bl\u00e5farge og ligger vakkert til p\u00e5 en h\u00f8yde.", "P\u00e5 tomten troner syv gamle epletr\u00e6r, to plommetr\u00e6r og snart blomstrer det i vakker iris.", "T.H. \u00d8stensen, som i sin tid bygde herligheten, var kjent ogs\u00e5 for sine gr\u00f8nne fingre. Visstnok vant han flere hagepriser i de \u00e5rene han holdt til p\u00e5 Solvang.", "- Han m\u00e5 ha v\u00e6rt en praktisk mann. Alt virker n\u00f8ye planlagt. For v\u00e5r del har vi dessverre ikke rukket \u00e5 sette oss s\u00e5 godt inn i hageplanleggingen enda, men det kommer. Det tar litt tid \u00e5 bli kjent med hvordan hagen faktisk fungerer \u2013 og hvordan vi fungerer i den, p\u00e5peker Susan.", "Selve hovedhytta ble oppf\u00f8rt i 1930, ikke s\u00e5 lenge etter at hagekolonien i solhellingen mellom Sogn og Kringsj\u00e5 ble anlagt.", "Boarealet er p\u00e5 27 kvadratmeter, inkludert et lite p\u00e5bygg, som kom til p\u00e5 1950-tallet. Her har Susan Braovac og Arthur Olsen soverom.", "I tillegg er det stue, kj\u00f8kken og et lite rom til datteren Georgia (14) og hennes to marsvin Nilli og Hermine.", "Les ogs\u00e5: Hjemmet hennes er som et museum", "Da paret overtok, var det r\u00e5teskader som m\u00e5tte tas h\u00e5nd om, og planker ble skiftet.", "I tillegg m\u00e5tte bunnsvillen byttes ut, og det var behov for nye gulvbjelker i kjelleren. Kj\u00f8kkenet beholdt de som det var, men malte veggene og satte p\u00e5 en ny benkeplate: Det vil si, ny og ny.", "Idet Kjemisk institutt ved Universitetet i Oslo skulle pusse opp laboratoriene sine, fikk Susan nyss, og troppet opp for \u00e5 hente de originale benkeplatene fra 1960-tallet.", "- Helt fantastiske plater og skuffer i teakfiner som skulle p\u00e5 dynga. Heldigvis fikk jeg reddet noe, og har installert det her. Siden platen er laget til laboratoriebruk er den usedvanlig t\u00f8ff og robust. Det er en m\u00f8belplate dekket med et tykt fin\u00e9rt lag av teak. Overflaten er behandlet med en spesiell lakk, slik at den er motstandsdyktig mot kjemisk s\u00f8l. Perfekt p\u00e5 kj\u00f8kkenet. Jeg tror neppe det g\u00e5r an \u00e5 f\u00e5 tak i slike materialer i dag, og om det er mulig, ville det ha v\u00e6rt kjempedyrt, fastsl\u00e5r Susan.", "En annen kuriositet finner man i kj\u00f8kkenskapene. De er rosa innvendig. Fargen var der fra f\u00f8r av, og har f\u00e5tt bli med videre.", "- Jeg elsker nyansen. Den kunne bare ikke males over. Selv om jeg ikke ville ha valgt rosa selv, passer den inn, og f\u00e5r meg til \u00e5 smile hver gang jeg \u00e5pner skapd\u00f8rene!", "Hytta har f\u00e5tt nye str\u00f8mledninger, mens innlagt vann er prioritert bort.", "- Det valget kom vi frem til etterhvert. Vi klarer oss bra med en vanntank i sink som vi fikk i innflytningsgave. Friskt vann henter vi fra vannposten bak hytta, der det ogs\u00e5 er en kum for gr\u00e5vann.", "- S\u00e5 lenge vi har et system for \u00e5 vaske opp, g\u00e5r det fint.", "Sinktanken (20 liter) er festet rett p\u00e5 veggen, over en vask Susan fant p\u00e5 finn.no. Det skitne vannet renner ut i en plastbalje under benken, som s\u00e5 t\u00f8mmes ute i gr\u00e5vannkummen.", "Susan Braovac ser muligheter p\u00e5 liten plass, og misliker bruk- og kastmentalitet. K\u00f8yesengen i rommet til datteren har hun kappet opp, tilpasset og snekret til av en gammel sengeramme som noen hadde kvittet seg med.", "Dobbeltsengen p\u00e5 soverommet er bygget fra en gulvbjelke som var til overs fra rehabiliteringsarbeidet i kjelleren. Bjelken ble festet til veggen og restplanker fra kjellertaket gikk med til sengebunn.", "- Det finnes utvilsomt mange kule materialer i dag, som man ikke hadde f\u00f8r, og jeg setter pris p\u00e5 dem. Jeg er ikke bare opptatt av brukt-ting. Samtidig ser jeg at mye kastes un\u00f8dig.", "Les ogs\u00e5: Tegnet leiligheten p\u00e5 matpapir. Se hvordan det ble!", "Vi ser oss rundt, og tenker at det aller meste av innredningen byr p\u00e5 ulike historier. Gamle pamfletter og magasiner fra 1930-tallet, funnet p\u00e5 loftet.", "Cowboy- og krimb\u00f8ker fra 50- og 60-tallet. En kjeksboks som har f\u00e5tt rollen som s\u00f8ppelb\u00f8tte. Lamper og m\u00f8bler samlet over flere \u00e5r med bes\u00f8k p\u00e5 ulike loppemarkeder.", "Den retro sofaen, en mosegr\u00f8nn brisk fra tidligere eier, har gjort tjeneste i over et halvt \u00e5rhundre.", "- Arthur misliker den, men jeg synes den er fin og superpraktisk. Den blir ekstraseng for gjester og har lagringsplass i setet. Men nytt trekk skal den f\u00e5. Jeg har ogs\u00e5 skiftet ut platen i spisebordet i stuen. Erstattet den med en ny, som jeg sagde ut fra en MDF plate. Mdf liker jeg. Har ogs\u00e5 brukt det til oppbevaringsskuffer under sengene. Disse fungerer som kommoder, p\u00e5 hjul. Det eneste vi faktisk har kj\u00f8pt er ny komfyr, kj\u00f8leskap, vannkoker, gode kniver, skumgummimadrass og en kul lysp\u00e6re til \u00e5 ha ute. Resten har en fortid.", "Les ogs\u00e5: Pusset opp for 384 millioner kroner - bli med inn", "Det finnes kolonihager i Oslo, Stavanger, Trondheim, Drammen, Skien, T\u00f8nsberg, Sarpsborg, Haugesund, Kristiansand og Oslo.", "Solvang kolonihager er det \u00abnyeste\u00bb og st\u00f8rste kolonihageanlegget i Oslo, anlagt p\u00e5 g\u00e5rden Vestre Sogn, fordelt p\u00e5 fem avdelinger med tilsammen 545 parseller. De f\u00f8rste 113 parsellene i avdeling 1 ble delt ut i juni 1929.", "Avdeling 2, 3 og 4 ble etablert \u00e5ret etter. Hver avdeling har sitt eget styre, men med et fellesstyre for saker av felles interesse. Solvang 5 ble anlagt da Frogner Kolonihave la ned i 1954. Avdelingen ble opprettet i 1957, og her har hyttene et litt annet og mer moderne preg.", "Hyttene p\u00e5 Solvang selges for i underkant av 100.000 kroner, og opp til makspris, som fortiden ligger p\u00e5 400.000 kroner. Prisene kan variere noe fra avdeling til avdeling, og avhenger av beliggenhet/tomtest\u00f8rrelse, standard p\u00e5 hytte, sanit\u00e6rl\u00f8sninger, om hytta har utgravet kjeller og glassveranda, pipe og \u00f8vrige tekniske og bygningsmessige kvaliteter.", "Ventetiden for kolonihytte i Oslo er n\u00e5 mellom 10 og 20 \u00e5r. Det kan v\u00e6re variasjoner mellom avdelingene. Enkelte \u00e5r prioriteres barnefamilier. Alle som har fast bosted i byen, med bostedsbevis, kan sette seg p\u00e5 venteliste.", "Kolonihageparsellene leies av Oslo kommune gjennom Norsk kolonihageforbund og ble etablert for byens borgere som ikke hadde tilgang til egen hage. Ettersom det er kommunen som eier jorden, stilles det egne krav til vedlikehold av fellesomr\u00e5der, parseller og hytter. V\u00e6r forberedt p\u00e5 dugnadsarbeid."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "39823421f5e2a91228beeb82b92eab7e3a6db4a482e0793ee5f467e2ebbffe09"}, {"field": "createtime", "value": "2017-05-01T15:34:44.000Z"}, {"field": "description", "value": "Susan kunne velge blant tre kolonihytter \u2013 og gikk for den mest opprinnelige."}, {"field": "dominantimage", "value": "http://www.adressa.no/incoming/article9770789.ece/ALTERNATES/w980-default/afp000576979-X61anjiAp_.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b2124b91a14f621b2f1f20b6c1f9a88d5e674d6.jpg?59836661"}, {"field": "dominantthumbnaildimensions", "value": "300x169"}, {"field": "heading", "value": ["Fra sommer til h\u00f8st bor familien p\u00e5 27 kvm \u2013 uten innlagt vann -adressa.no", "Prisbel\u00f8nt hage", "Smil i skapene", "Laget sengene selv", "\u00d8ye for lopper", "Kolonihager"]}, {"field": "id", "value": "7b2124b91a14f621b2f1f20b6c1f9a88d5e674d6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["hytta", "kolonihager", "plate", "h\u00f8st bor familien", "avdeling", "vann", "innlagt vann"]}, {"field": "kw-entity", "value": ["kjemisk", "sogn og kringsj\u00e5", "kulturhistorisk", "frogner kolonihave", "universitetet", "nilli og hermine", "norsk", "susan braovac og arthur olsen"]}, {"field": "kw-location", "value": ["arthur", "georgia", "solvang", "oslo"]}, {"field": "kw-pageclass", "value": "article"}, {"field": "kw-person", "value": ["arthur olsen", "susan braovac", "vestre sogn"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9770789.ece/ALTERNATES/w980-default/afp000576979-X61anjiAp_.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra sommer til h\u00f8st bor familien p\u00e5 27 kvm \u2013 uten innlagt vann"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9770807.ece"}, {"field": "pageclass", "value": ["article"]}, {"field": "publishtime", "value": "2014-06-04T18:05:43.000Z"}, {"field": "recs-articleid", "value": "9770807"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-06-04T18:05:43.000Z"}, {"field": "recs-rawtitle", "value": "Fra sommer til h\u00f8st bor familien p\u00e5 27 kvm \u2013 uten innlagt vann -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Susan kunne velge blant tre kolonihytter \u2013 og gikk for den mest opprinnelige."}, {"field": "thumbnail", "value": "http://content-thumbnail.cxpublic.com/content/thumbnail200x150/7b2124b91a14f621b2f1f20b6c1f9a88d5e674d6.jpg?59836661"}, {"field": "thumbnailfullheightdimensions", "value": "200x3107"}, {"field": "timestamp", "value": "2017-08-03T18:07:29.000Z"}, {"field": "title", "value": "Fra sommer til h\u00f8st bor familien p\u00e5 27 kvm \u2013 uten innlagt vann"}, {"field": "url", "value": "http://www.adressa.no/forbruker/hjem/article9770807.ece"}, {"field": "urlhash", "value": "7b2124b91a14f621b2f1f20b6c1f9a88d5e674d6"}], "score": 0.71998626, "siteId": "9222270286501375973", "id": "7b2124b91a14f621b2f1f20b6c1f9a88d5e674d6"}

