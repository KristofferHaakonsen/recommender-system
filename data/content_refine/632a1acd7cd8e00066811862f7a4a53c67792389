{"fields": [{"field": "modifiedtime", "type": "time", "value": "2016-06-27T11:51:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Folk", "Fris\u00f8r"]}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "- N\u00e5r en setter seg i stolen til'n Einar, s\u00e5 blir det slik det skal v\u00e6re, bemerker Helge Kjellberg.", "74-\u00e5ringen sitter i stolen i Larsen herrefris\u00f8rs lokaler i Olav Tryggvasons gate i Trondheim, mens myk radiomusikk kommer ut av h\u00f8yttalerne. Rundt stolen til Kjellberg g\u00e5r Einar Larsen (70) rundt og klipper, barberer og b\u00f8rster bort h\u00e5r med en liten malerkost.", "- Vi er stort sett enige om hvordan det skal v\u00e6re. Han har hatt en tendens til \u00e5 b\u00f8lge opp h\u00e5ret. Men det har vi f\u00e5tt lagt ned.", "- Du har naturlig fall, du vet du, repliserer Einar Larsen mildt irettesettende.", "- Ja, jeg har vel kanskje det.", "Helge Kjellberg har v\u00e6rt kunde hos Larsen i 30 \u00e5r, og har trivdes godt med det.", "- Du, det har v\u00e6rt en forn\u00f8yelse. Veldig sosialt, vil jeg si. Etter hvert kjenner vi hverandre s\u00e5 godt at vi kan snakke om nesten hva som helst. Det handler mye om hyttene v\u00e5re, sier Helge Kjellberg.", "Einar Larsen beveger seg konsentrert rundt kunden, lett i kroppen og ser yngre ut enn sine 70 \u00e5r.", "P\u00e5 veggene henger tegninger av gamle Trondheim, sammen med et portrett av en 80-tallskjekkas med tredagersskjegg og pent frisert blondt h\u00e5r.", "Einar Larsen begynte i yrket lenge f\u00f8r hockeysveisen i det hele tatt var p\u00e5tenkt. Som 17-\u00e5ring begynte han i l\u00e6re hos sin far. I 50 \u00e5r har han drevet sin egen salong. En periode hadde han to salonger, men i de siste 15 \u00e5rene har han drevet salongen i Olav Tryggvasons gate alene. Men n\u00e5 er salongen solgt, og fredag er siste arbeidsdag for Larsen.", "Med en far og en bror som var fris\u00f8r, ga yrket seg litt selv, men han har aldri angret p\u00e5 valget.", "Og han har alltid gledet seg til \u00e5 g\u00e5 p\u00e5 jobb. Fris\u00f8ryrket er kjent for \u00e5 ha mye slitasje, men Einar har bare v\u00e6rt sykmeldt \u00e9n gang. Da ble han innlagt p\u00e5 sykehus med blodpropp.", "- Jeg merket at venstreh\u00e5nda ikke hang med. Da var fastlegen min her, jeg klipper h\u00e5ret hans ogs\u00e5, og han sa jeg m\u00e5tte komme meg p\u00e5 sykehuset med en gang. S\u00e5 ble jeg innlagt.", "If\u00f8lge datteren ventet han da bare p\u00e5 \u00e5 kunne komme seg p\u00e5 jobb igjen.", "- Jeg har hatt flaks med helsa. Dessuten har jeg styrt min egen tid de siste 15 \u00e5ra med at jeg har innf\u00f8rt timebestilling. Jeg setter av god tid til hver enkelt kunde, og pr\u00f8ver \u00e5 ikke ha det for travelt imellom. Det spiller nok ogs\u00e5 inn.", "Her kan du lese om Harry Solli p\u00e5 Singsaker, en annen veteran i fris\u00f8rfaget", "Gjennom yrkeslivet har Larsen sett utallige h\u00e5rmoter komme og g\u00e5.", "- Da jeg begynte, var det kort i nakken og fyldig ved \u00f8rene. S\u00e5 kom Beatles-perioden da alle skulle ha langt h\u00e5r. I dag er det egentlig veldig variert.", "- Hva liker du best selv?", "- Jeg m\u00e5 bare tilst\u00e5 at jeg er litt tradisjonell. Jeg bestreber ikke det nye, og s\u00e5 l\u00e6rer jeg \u00e5 tolke hva kunden vil ha. Jeg liker en klassisk herreklipp med kort i nakken og jevn overgang.", "- Hvilken h\u00e5rmote har du likt minst gjennom disse 50 \u00e5ra?", "En meget kort pause.", "- Ja, den stilen som er n\u00e5, med h\u00e5ret snauet opp gjennom slik at det blir igjen en kant opp\u00e5 ... Det var n\u00e5 ikke s\u00e5nn vi l\u00e6rte det, da. Vi hadde blitt jaget hjem fra fris\u00f8rskolen for noe slikt.", "LES OGS\u00c5: Audhild forlanger at fris\u00f8rene kommer blide p\u00e5 jobb", "B\u00e5de far og s\u00f8nn har klippet seg hos Einar. Kundene er stort sett faste, og mellom 40 og 80 \u00e5r.", "- Noen av kundene mine har g\u00e5tt hos meg siden f\u00f8rste gang de klippet h\u00e5ret. Og jeg har klippet fedrene og bestefedrene deres, forteller han.", "M\u00e5 kvinner 60+ klippe seg kort? Les hva kvinnene selv mener.", "Larsen har ogs\u00e5 f\u00e5tt ta del i kundenes liv, b\u00e5de gledene og sorgene.", "- Det er veldig mange som betror seg til fris\u00f8ren, og de vet at det som er sensitivt, blir mellom oss, sier Larsen.", "Larsen innr\u00f8mmer at det har v\u00e6rt en prosess \u00e5 venne seg til \u00e5 slutte.", "- Jeg synes det er greit n\u00e5 som jeg har vent meg til tanken. Men jeg gleder meg ogs\u00e5, til \u00e5 disponere tida selv.", "N\u00e5 skal han bruke tiden sammen med kona, barna og barnebarna, og trolig blir det enda flere turer p\u00e5 hytta framover.", "- Det beste med jobben gjennom disse \u00e5rene?", "- Det er \u00e5 treffe folk, og at de blir forn\u00f8yde. De kommer jo hit frivillig. Det har v\u00e6rt veldig trivelig, det m\u00e5 jeg si, sier Einar Larsen og smiler.", "LES OGS\u00c5: Fris\u00f8r-gr\u00fcnder i pluss", "Her kan du lese om Levie (12) som sparte h\u00e5ret i ett og et halvt \u00e5r. S\u00e5 ga hun det bort til en god sak."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "413a4f18b35e6cedef458837561ec821dfa24cbfaf7cb9f34e41684833bc040e"}, {"field": "createtime", "value": "2016-06-17T08:19:15.000Z"}, {"field": "description", "value": "Einar Larsen har drevet Larsen herrefris\u00f8r siden 1966. N\u00e5 er 50 \u00e5r med herreh\u00e5r snart over."}, {"field": "dominantimage", "value": "http://www.adressa.no/nyheter/trondheim/article12901532.ece/q70o7h/ALTERNATES/w980-default/20160614_RichardSagen_Herrefrisor_EinarLarsen-3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/632a1acd7cd8e00066811862f7a4a53c67792389.jpg?59883e8c"}, {"field": "dominantthumbnaildimensions", "value": "300x169"}, {"field": "heading", "value": ["Siste klipp i salongen -adressa.no", "Har alltid gledet seg til \u00e5 g\u00e5 p\u00e5 jobb", "Fra Beatles-h\u00e5r til snauing", "- Det blir mellom oss"]}, {"field": "id", "value": "632a1acd7cd8e00066811862f7a4a53c67792389"}, {"field": "keyword", "value": ["Folk", "Fris\u00f8r"]}, {"field": "keywords", "value": "Folk,Fris\u00f8r"}, {"field": "kw-category", "value": ["nyheter", "trondheim"]}, {"field": "kw-concept", "value": ["jaget hjem", "h\u00e5r", "jobb", "fris\u00f8r", "klippet h\u00e5ret", "salong", "klipp", "kunde"]}, {"field": "kw-entity", "value": ["levie", "beatles", "singsaker"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["einar larsen", "harry solli", "olav tryggvasons", "helge kjellberg"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article12901532.ece/q70o7h/ALTERNATES/w980-default/20160614_RichardSagen_Herrefrisor_EinarLarsen-3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Siste klipp i salongen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2016/06/17/Siste-klipp-i-salongen-12901533.ece"}, {"field": "pageclass", "value": ["article"]}, {"field": "publishtime", "value": "2016-06-17T09:16:59.000Z"}, {"field": "recs-articleid", "value": "12901533"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2016-06-17T09:16:59.000Z"}, {"field": "recs-rawtitle", "value": "Siste klipp i salongen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Einar Larsen har drevet Larsen herrefris\u00f8r siden 1966. N\u00e5 er 50 \u00e5r med herreh\u00e5r snart over."}, {"field": "thumbnail", "value": "http://content-thumbnail.cxpublic.com/content/thumbnail200x150/632a1acd7cd8e00066811862f7a4a53c67792389.jpg?59883e8c"}, {"field": "thumbnailfullheightdimensions", "value": "200x1898"}, {"field": "timestamp", "value": "2017-08-07T10:18:52.000Z"}, {"field": "title", "value": "- Vi hadde blitt jaget hjem fra fris\u00f8rskolen for noe slikt"}, {"field": "url", "value": "http://www.adressa.no/nyheter/trondheim/2016/06/17/Siste-klipp-i-salongen-12901533.ece"}, {"field": "urlhash", "value": "632a1acd7cd8e00066811862f7a4a53c67792389"}], "score": 0.62327605, "siteId": "9222270286501375973", "id": "632a1acd7cd8e00066811862f7a4a53c67792389"}

