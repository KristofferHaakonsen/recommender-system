{"fields": [{"field": "modifiedtime", "type": "time", "value": "2012-11-03T10:58:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["J.R.R. Tolkiens bok \u00abHobbiten\u00bb blir til tre filmer.", "Bilbo Lommelun", "er hovedperson i \u00abHobbiten\u00bb og har en mindre rolle i starten og slutten av \u00abRingenes herre\u00bb, som onkel til Frodo. Han er hobbit, omtrent halvparten s\u00e5 h\u00f8y som et menneske, og uten skjegg. Hobbitene har godmodige ansikter og mange av dem bor i Hobsyssel. De liker god mat samt kl\u00e6r i klare farger. Sko bruker de ikke. F\u00f8ttene har naturlige l\u00e6raktige s\u00e5ler og er utstyrt med tykt brunt kr\u00f8llete h\u00e5r, akkurat som p\u00e5 hodet.", "De fleste hobbitene er selvgode og utvitende b\u00f8nder. Bilbo regnes ikke som helt respektabel etter sin eventyrlige reise sammen med dvergene. I \u00abHobbiten\u00bb er han ca 50 \u00e5r.", "Gandalv", "\u00c9n av fem trollmenn i Tolkiens magiske verden, men den eneste i \u00abHobbiten\u00bb. Han har fremtredende rolle b\u00e5de i \u00abHobbiten\u00bb og \u00abRingenes herre\u00bb. Innimellom oppf\u00f8rer han seg irriterende. Trolldommen i Tolkiens b\u00f8ker gir ikke superkrefter og kan verken frelse trollmenn eller andre fra troll eller farlige varger.", "De virkelige problemene m\u00e5 l\u00f8ses av andre med mer jordn\u00e6re midler. Alder: Kjempegammel.", "Dverger", "13 i starten. Thorin Eikenskjold er sjefen over Balin, Dvalin, Kili, Fili, Dori, Nori, Ori, Oin, Gloin, Bifur, Bofur og Bombur (se bildet over). Dain og hans dverger fra Jernh\u00f8ene kommer senere.", "Gloin er den eneste blant dvergene med en liten rolle i \u00abRingenes herre\u00bb, som far til Gimli, som er med i flokken rundt Frodo. Dvergene beskrives som steile, stivnakkede og gr\u00e5dige. Men alle er ikke like ille.", "Troll", "Dumme monstre som ligner skandinaviske troll. De vi m\u00f8ter i \u00abHobbiten\u00bb har ett hode hver \u2013 og dreper og spiser hva det skal v\u00e6re. I m\u00f8te med dagslyset blir de til stein.", "Elrond", "Halvalv, s\u00f8nn av helten E\u00e4rendil og alveprinsessen Elwing. Han er herre i Kl\u00f8vendal og far til alveprinsessen Arven. Elrond er med i begge b\u00f8kene, Arven bare i \u00abRingenes herre\u00bb. Alvene i Kl\u00f8vendal beskrives som h\u00f8yalver, av et edlere slag enn skogalvene. Men de oppf\u00f8rer seg lite h\u00f8visk i m\u00f8te med Bilbo & co, de bare erter og tuller. Elronds alder: 6440 \u00e5r.", "Tusser", "Bor i tusentall inne i fjellene. De er alltid sultne og spiser hester, esler og det som verre er. De fanger slaver som m\u00e5 jobbe til de d\u00f8r av luft og lys.", "De er sjuskete og skitne, men flinke til \u00e5 grave tunneler. De lager alle slags redskaper \u2013 samt torturinstrumenter og sinnrike innretninger som kan brukes til \u00e5 drepe masse mennesker p\u00e5 en gang.", "De st\u00f8rste tussene er nesten s\u00e5 store som mennesker. Orkene, som det er mange av i \u00abRingenes herre\u00bb, er en form for tusser.", "Gollum", "er opprinnelig en hobbit, men han har degenerert etter lang tids bruk av den farlige ringen. Beskrives som et svart lite slimete vesen, med to store runde bleke \u00f8yne i et smalt ansikt. Han spiser r\u00e5 fisk og r\u00e5tt kj\u00f8tt, ofte fra tussebarn som han kveler til d\u00f8de i de m\u00f8rke gangene i fjellet. I g\u00e5tegjettescenen avsl\u00f8rer han fjerne kunnskaper om livet utenfor fjellhulen. Gollum er sentral i begge b\u00f8kene.", "Varger", "Onde villdyr, som spiller p\u00e5 lag med tussene, som ogs\u00e5 kan bruke dem som ridedyr.", "\u00d8rner", "Lite vennes\u00e6le fugler, noen er feige og grusomme. Men den eldgamle rasen i fjellene i nord er den st\u00f8rste av alle fugler. De er stolte, sterke og edle av hjerte. B\u00e5de i \u00abHobbiten\u00bb og \u00abRingenes herre\u00bb opptrer \u00f8rnefyrsten og hans flokk som mirakul\u00f8se livreddere i flere livstruende situasjoner.", "Beorn", "er en hamskifter, en s\u00e5kalt varbj\u00f8rn, av og til kjempesv\u00e6r svart bj\u00f8rn, andre ganger diger, sterk svarth\u00e5ret mann med sv\u00e6re armer og voldsomt skjegg, men mer mann enn bj\u00f8rn. Han er g\u00e5rdbruker og holder hester, kyr og illsinte bier og lever av melk og honning. Han er skeptisk og mistenksom, hater tusser og ulver, og blir en viktig st\u00f8ttespiller for Bilbo og dvergene.", "Kongen for skogalvene", "Nevnes ikke med navn, men omtales som den mektigste av skogalvenes konger. I \u00abRingenes herre\u00bb f\u00e5r vi vite at han heter Thranduil og er far til alveprinsen Legolas. Legolas ser ut til \u00e5 dukke opp i Hobbiten-filmene, selv om han ikke er nevnt i boka. Skogalvene er ikke slemme, men mistroiske overfor fremmede. De er farligere enn h\u00f8yalvene i Vesten og mindre vise. De r\u00e5r over sterk trolldom og kan lage vidunderlige ting.", "Kjempeedderkopper", "Onde og farlige vesener som bed\u00f8ver ofrene sine med gift og spinner dem inn i bylter som henges opp i tr\u00e6rne. De snakker og forst\u00e5r andres spr\u00e5k og lar seg terge. De er i slekt med Hutula i \u00abRingenes herre\u00bb.", "Styresmannen", "i langsj\u00f8byen Esgaroth: Typisk politiker med store talegaver, opptatt av handel og tollsatser, frakter og gull, er selvgod og grisk \u2013 og rammes av dragesyken.", "Bard", "H\u00f8vedsmann blant bueskytterne i Esgaroth og etterkommer etter Girion, herre i den \u00f8delagte byen Dal. Barsk, modig, steil og handlekraftig, et opplagt kongsemne for folkene i Langsj\u00f8byen.", "Smaug", "er en gjennomf\u00f8rt ond, kjempestor, r\u00f8dgyllen og ildsprutende drage. Han elsker gull og edle steiner og vokter skattene sine inne i Ensomfjellet med stor list. Han r\u00e5r over kjempekrefter og dreper hva det skal v\u00e6re, men er ogs\u00e5 utspekulert og manipulerende og mottakelig for smiger. Har en vest av diamanter, og tror han er us\u00e5rlig.", "Trosten", "Av den eldgamle magiske slekten i Ensomfellet. Tam og langlivet, snakker og forst\u00e5r menneskespr\u00e5k, de gamle trostene fungerte derfor som budbringere for Langsj\u00f8folket.", "Ro\u00e4k", "er en snakkende ravn, s\u00f8nn av Kark, og 153 \u00e5r gammel. Er h\u00f8vding over de store ravnene p\u00e5 Ensomfjellet. Tidligere var ravnene dvergenes budbringere.", "Tegning: J.R.R. Tolkien"]}, {"field": "category0", "value": "kultur"}, {"field": "contenthash", "value": "680689acb6c8d75e5408739c9dffc0a20c8cbc4642ec7805162b8bb46ae81ecc"}, {"field": "createtime", "value": "2012-11-03T11:07:37.720Z"}, {"field": "description", "value": "Se bilder fra filmen og f\u00e5 oversikt over figurene fra Tolkien-eksperten."}, {"field": "dominantimage", "value": "http://www.adressa.no/incoming/article6585973.ece/ALTERNATES/w980-default/Faktahobbit_Thorin.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0b774a1d50a9b5ad0496f4c8d0706aad5572be61.jpg?5987561e"}, {"field": "dominantthumbnaildimensions", "value": "300x169"}, {"field": "heading", "value": "Disse m\u00f8ter du i \u00abHobbiten\u00bb -adressa.no"}, {"field": "id", "value": "0b774a1d50a9b5ad0496f4c8d0706aad5572be61"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["herre", "tusser", "dverger"]}, {"field": "kw-entity", "value": ["langsj\u00f8folket", "arven", "ringenes", "hobbiten", "bilbo", "e\u00e4rendil", "hobsyssel", "kl\u00f8vendal", "legolas", "bifur", "nori", "ensomfjellet", "eikenskjold", "dal", "gloin", "oin", "bofur og bombur", "vesten", "thranduil", "hutula", "langsj\u00f8byen", "tam", "jernh\u00f8ene", "ori", "kili", "esgaroth", "elwing", "dvalin", "ensomfellet", "tolkien", "girion", "frodo", "kark"]}, {"field": "kw-location", "value": ["balin", "gimli", "dori", "fili"]}, {"field": "kw-pageclass", "value": "article"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article6585973.ece/ALTERNATES/w980-default/Faktahobbit_Thorin.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Disse m\u00f8ter du i \u00abHobbiten\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/article6586249.ece"}, {"field": "pageclass", "value": ["article"]}, {"field": "publishtime", "value": "2012-11-03T10:58:25.000Z"}, {"field": "recs-articleid", "value": "6586249"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2012-11-03T10:58:25.000Z"}, {"field": "recs-rawtitle", "value": "Disse m\u00f8ter du i \u00abHobbiten\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Se bilder fra filmen og f\u00e5 oversikt over figurene fra Tolkien-eksperten."}, {"field": "thumbnail", "value": "http://content-thumbnail.cxpublic.com/content/thumbnail200x150/0b774a1d50a9b5ad0496f4c8d0706aad5572be61.jpg?5987561e"}, {"field": "thumbnailfullheightdimensions", "value": "200x3823"}, {"field": "timestamp", "value": "2017-08-06T17:47:10.000Z"}, {"field": "title", "value": "Disse m\u00f8ter du i \u00abHobbiten\u00bb"}, {"field": "url", "value": "http://www.adressa.no/kultur/article6586249.ece"}, {"field": "urlhash", "value": "0b774a1d50a9b5ad0496f4c8d0706aad5572be61"}], "score": 0.918352, "siteId": "9222270286501375973", "id": "0b774a1d50a9b5ad0496f4c8d0706aad5572be61"}

