{"fields": [{"field": "modifiedtime", "type": "time", "value": "2012-04-18T06:35:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det begynte allerede p\u00e5 1800-tallet, med adelige engelskmenn som fisket sprellende, s\u00f8lvskimrende laks i Stj\u00f8rdalselva. I dag har Hembre g\u00e5rd to staselige stabbur; innredet som serveringslokaler, ei vakker tr\u00f8nderl\u00e5n med flere gjesterom og et motell fra 60-tallet. Alt er fortsatt storsl\u00e5tt.", "Ut p\u00e5 tunet kommer husfrua Inger Hembre (53). I Bergans fritidsbukse, fleecegenser og med retrieveren Laksa logrende rundt f\u00f8ttene. Folkelig, likevel dronninga av et av Stj\u00f8rdalselvas beste laksevald.", "- Du er Hembre g\u00e5rd, du?", "- Ja, det har vel blitt slik. Innimellom f\u00f8les det skummelt, som om at g\u00e5rden og gjestene spiser meg opp. Samtidig, det er dette jeg liker. S\u00e5 ja; Hembre g\u00e5rd er livet mitt.", "To kilometer med fiske fra begge sider, i en av Midt-Norges beste lakseelver. Opptil ti prosent av all total fangst i Stj\u00f8rdalselva tas p\u00e5 valdet til Hembre g\u00e5rd. 1. juni starter \u00e5rets laksesesong, s\u00e5 til uka st\u00e5r igjen fiskerne tett i tett oppetter elvebreddene. Og p\u00e5 Hembre g\u00e5rd har alle senger f\u00e5tt gjester, b\u00e5de p\u00e5 motellet og inne i hovedhuset. Til sammen 15 rom, bortbestilt hele laksesesongen. Og hver onsdag, hele sesongen, inviterer Inger p\u00e5 laksepub. Da kommer stj\u00f8rdalingene syklende.", "Ogs\u00e5 i \u00e5r kommer Ingrid Bj\u00f8rnov for \u00e5 underholde, samtidig som hun lanserer boka \u00abLakse-enka\u00bb. For Bj\u00f8rnov er hver sommer lakseenke p\u00e5 Hembre g\u00e5rd, mens ektemannen tr\u00e6r mark p\u00e5 kroken og h\u00e5per p\u00e5 bedre fiskelykke lenger oppe i elva.", "Forandret fremtidsdr\u00f8mmen", "Det kan virke som om Inger Hembre ikke kan annet enn \u00e5 v\u00e6re dronninga av Hembre g\u00e5rd. Likevel var det slett ikke selvsagt at det var hun som skulle bli enehersker. Inger vokste opp p\u00e5 nabog\u00e5rden, og som 18-\u00e5ring forelsket hun seg i odelsgutten p\u00e5 Hembre. Det ble bryllup og sm\u00e5folk, og Inger ble husmor.", "Ektemannen Anders drev jorda og skogen, mens svigerforeldrene drev med lakseturister, som de hadde gjort siden 50-tallet. Fremtidsdr\u00f8mmen til Inger ble forandret.", "- Som ungjente leste jeg ei bok om ei jente som ble journalist i Australia. Det var ungdomsdr\u00f8mmen. Men da jeg ble gift med odelsgutten p\u00e5 Hembre g\u00e5rd, skj\u00f8nte jeg jo at den dr\u00f8mmen ikke skulle bli noe av.", "Etter hvert tok Inger artium som privatist og l\u00e6rerskolen i Levanger.", "- Som l\u00e6rer ville jeg f\u00e5 lange ferier, og kunne ta meg av turistene om sommeren. Det var mest praktisk s\u00e5nn.", "Hun tok l\u00e6rerutdanningen over to \u00e5r, mens hun i tillegg var sm\u00e5barnsmor og hjalp til hjemme p\u00e5 g\u00e5rden. Like arbeidsom da som i dag.", "Sin egen arbeidsplass", "Men snart skulle alt bli annerledes. Svigerforeldrene d\u00f8de, og i 1993 d\u00f8de ogs\u00e5 ektemannen. Han etterlot seg Inger og tre s\u00f8nner.", "- Jeg f\u00f8lte et ansvar for \u00e5 f\u00f8re g\u00e5rden videre. Odelsgutten var bare 21 \u00e5r; enn\u00e5 for ung til \u00e5 ta over. To \u00e5r etter tok jeg det endelige valget. Jeg sluttet som l\u00e6rer, og lagde min egen arbeidsplass her p\u00e5 Hembre g\u00e5rd. Jeg fortsatte med lakseturister om sommeren.", "Inger viser oss rundt i alle bygningene. Endelig har vi kommet til husene hun er mest stolt over: de to store stabburene. De er restaurert og nyinnredet i gammel stil. Fra \u00e5 v\u00e6re gamle matbur ble de tatt i bruk til konferanser, kurs og m\u00f8ter med overnatting og servering. Slik ble reiseliv hjemme p\u00e5 g\u00e5rden en hel\u00e5rsjobb.", "- Det f\u00f8les mange ganger som om g\u00e5rden eier meg, ikke jeg den. Jeg bare m\u00e5tte gj\u00f8re det jeg gjorde, sier Inger.", "I dag bor eldstes\u00f8nnen Aksel H\u00e5gen i k\u00e5rhuset, med kone og to barn. Han st\u00e5r n\u00e5 som eier av Hembre g\u00e5rd, mens Ingers A/S leier av ham. Mor driver motell, laksefiske og servering, s\u00f8nnen jord, skog og grustak.", "- Det er godt \u00e5 kjenne p\u00e5 at vi er flere generasjoner. Og det er en sann lykke \u00e5 ha barnebarn p\u00e5 g\u00e5rden, etter hvert har de ogs\u00e5 blitt s\u00e5 store at de kan hjelpe bestemor, skryter Inger.", "- Hvilke egenskaper har du, som gj\u00f8r at du har lyktes med Hembre g\u00e5rd?", "- Jeg er fleksibel, kan gj\u00f8re det meste - fra administrativt papirarbeid til servering og vasking. Det er ogs\u00e5 viktig \u00e5 trives sammen med folk. V\u00e6re serviceinnstilt; virkelig ville gj\u00f8re en innsats for at andre skal trives. Dessuten har jeg lyktes fordi jeg ogs\u00e5 bor her. Hadde jeg bodd utenfor g\u00e5rden, s\u00e5 m\u00e5tte jeg betalt noen for \u00e5 v\u00e6re her, og da hadde det ikke g\u00e5tt rundt.", "Hentet frem reserver", "Resepsjon st\u00e5r det p\u00e5 den ene d\u00f8ra p\u00e5 tr\u00f8nderl\u00e5na. Innenfor d\u00f8ra ligger resepsjonen, inne i Ingers egen private stue. Resepsjonen er et bord med permer, pc og telefon, blant Ingers egne m\u00f8bler, egne familiebilder p\u00e5 veggene og bokhyller fulle av private b\u00f8ker. \u00c5 v\u00e6re dronninga p\u00e5 Hembre g\u00e5rd er ikke en jobb du kj\u00f8rer til og fra. Jobben er hjemmet, og hjemmet jobben. Det er ikke noe skille.", "Men Inger legger ikke skjul p\u00e5 at det var et t\u00f8ft valg - \u00e5 bestemme seg for \u00e5 satse hundre prosent p\u00e5 g\u00e5rden, uten verken ektemannen eller svigerforeldrene \u00e5 st\u00f8tte seg til.", "- Det er krevende \u00e5 v\u00e6re alene om alle avgj\u00f8relsene. Jeg har deltidsansatte, som hjelper til med matlaging, servering og rengj\u00f8ring. Men det er bare jeg som er her hele tiden, og det er jeg som m\u00e5 ta avgj\u00f8relsene. Og i tillegg m\u00e5 jeg bestemme meg for \u00e5 bestemme.", "- Jeg liker best \u00e5 holde meg i bakgrunnen og vil heller sanse enn sjefe. Dette kunne ha blitt et problem. Men s\u00e5 lenge jeg er klar over det, g\u00e5r det ganske greit. Jeg vil ikke forandre meg, men heller v\u00e6re bevisst p\u00e5 at i den rollen jeg selv har valgt, kan jeg ikke gjemme meg bak andre. Jeg har vokst med ansvaret. Det er rart hva du klarer \u00e5 plukke fram av reserver n\u00e5r du bare m\u00e5.", "Mannsdominert fiske", "- Laksefiske er mannsdominert, men som uvitende kvinne er det lettere \u00e5 sp\u00f8rre, tror jeg. Mannfolk er mer redde for \u00e5 dumme seg ut, de tar oftere seg selv for h\u00f8ytidelig. Jeg kan derimot stille alle de dumme sp\u00f8rsm\u00e5lene, og heller f\u00e5 respekt fordi jeg sp\u00f8r.", "Inger har f\u00e5tt oppmerksomhet som kvinnelig gr\u00fcnder og har erfaring fra flere styreverv.", "- Det er viktig at begge kj\u00f8nn er med, b\u00e5de i styrerommene og ellers. Men hvis noen ringer og sp\u00f8r om jeg vil v\u00e6re styremedlem bare fordi de trenger en kvinne, da svarer jeg nei, sier Inger, mens hunden Laksa stadig vimser rundt henne med s\u00f8kende snute.", "- Jeg bruker \u00e5 puffe Laksa foran meg. Jeg vil heller at folk snakker om henne, enn om meg.", "Aller helst vil hun fortelle de morsomme, og sikkert halvsanne, fiskehistoriene, som ligger tjukt i t\u00f8mmerveggene i stabburene p\u00e5 g\u00e5rden.", "Takket v\u00e6re mye og hardt arbeid er Hembre g\u00e5rd blitt en suksess, og turistsatsingen kunne v\u00e6rt enda st\u00f8rre. Men det blir den ikke, i alle fall ikke s\u00e5 lenge Inger er dronning.", "- G\u00e5rden har flere muligheter, men jeg har valgt \u00e5 ikke bli st\u00f8rre. P\u00e5 90-tallet hadde jeg store planer om \u00e5 bygge ut, men jeg bestemte meg for \u00e5 ikke gj\u00f8re det. Hvis jeg utvider, blir det et helt annet konsept. I dag er det s\u00e5pass lite at jeg kan bo her og gj\u00f8re det aller meste selv.", "Inger liker det slik. Hun f\u00f8lger opp kundene ett hundre prosent. Tar imot den f\u00f8rste telefonen, serverer maten n\u00e5r de kommer, forteller historier fra laksefisket i elva, sier god natt, lager frokosten og vasker etter dem n\u00e5r de drar.", "- Gjestene setter pris p\u00e5 det. Blir Hembre g\u00e5rd st\u00f8rre, s\u00e5 mister jeg muligheten til \u00e5 kunne v\u00e6re tilstede for hver enkelt gjest. Jeg har spurt meg selv hva som er min visjon for g\u00e5rden, og funnet ut at det er at gjestene skal huske at de har v\u00e6rt her.", "Oppfyller dr\u00f8mmer", "Men Inger er forberedt p\u00e5 at neste generasjon kan \u00f8nske seg en annen drift.", "- Jeg driver kanskje tungvint. Jeg bor her, og er alltid til stede. Det er ikke sikkert de som kommer etter meg \u00f8nsker \u00e5 bruke like mye av livet sitt p\u00e5 turisme. Men jeg h\u00e5per de vil ta vare p\u00e5 det som generasjoner f\u00f8r dem har bygd opp - ogs\u00e5 innen reiseliv, sier Inger.", "Skal Inger ha fri, s\u00e5 m\u00e5 hun dra vekk. Og det passer hun p\u00e5 \u00e5 gj\u00f8re ofte. Selv om hun ikke har helt fri da heller.", "- Jeg er p\u00e5 jobb hele tiden, til og med om jeg g\u00e5r p\u00e5 toalettet p\u00e5 et helt annet hotell, kikker jeg etter hvordan de har innredet, og ser om det er skittent eller rent, sier Inger.", "Hun ble ikke journalist i Australia, men for noen \u00e5r siden fikk hun i alle fall sett Australia p\u00e5 n\u00e6rt hold i fem uker. Hun har v\u00e6rt i Mexico og p\u00e5 toppen av Kilimanjaro i Tanzania. Men like s\u00e5 godt trives hun seg i hjemlige skoger og fjell.", "- Jeg er ei friluftsdame og er ute p\u00e5 tur med hunden hver dag.", "Selvsagt har hun kalt hunden sin Laksa, etter de sprellende fiskene i elva. Inger er glad i dyra sine. Laksa snakker hun med hver dag, og hun har ogs\u00e5 en hest som hun rir sm\u00e5turer p\u00e5. Og i hver sin stol p\u00e5 kj\u00f8kkenet ligger to dovne katter, og strekker s\u00f8vnig p\u00e5 potene. Ingrid er stadig bortom for \u00e5 sm\u00e5kose litt.", "- Dyr er ofte lettere \u00e5 ha med \u00e5 gj\u00f8re enn mennesker. De er trofaste, snille og alltid glade for \u00e5 se deg. Hadde jeg ikke hadde drevet med laksefiske, s\u00e5 hadde det kanskje blitt kennel her i stedet, mener Inger.", "\u00abRekordlaksen\u00bb", "Men \u00e5 fiske selv gj\u00f8r hun ikke s\u00e5 ofte. Heller, det vil si; hun har nettopp begynt - med \u00e5 l\u00e6re seg fluefiske.", "- Jeg tok en laks p\u00e5 \u00e9n kilo i fjor, det er rekorden s\u00e5 langt, ler Inger. En riktig sm\u00e5fisk, n\u00e5r vi vet at den st\u00f8rste laksen som er tatt i nyere tid p\u00e5 valdet til Hembre g\u00e5rd veide 21,3 kilo.", "- Laksefiske er en fin hobby. Det er rekreasjon, nesten meditasjon. Samtidig som det er veldig sosialt. De fleste gjestene p\u00e5 Hembre g\u00e5rd kommer \u00e5r etter \u00e5r. Mange har v\u00e6rt her i 20-30 \u00e5r. Laksefiskeren som har v\u00e6rt her mest, kom for f\u00f8rste gang i 1954 - og har v\u00e6rt her hver sommer siden. S\u00e5nt blir det vennskap og hyggelige dager ut av, sier Inger, som ikke er enig i at laksefiske er en kostbar snobbesport.", "- Stj\u00f8rdalselva har tilbud for fiskere i alle prisklasser, og selv tror jeg at jeg ligger i mellomsjiktet prismessig. Det er i alle fall ikke slik at det bare er rikfolk her.", "D\u00e5rlig rekruttering", "Det som bekymrer Inger mer er rekrutteringen til laksefisket. De mest ihuga fiskerne begynner \u00e5 komme opp i \u00e5ra, og hvert \u00e5r f\u00e5r hun avbestillinger p\u00e5 grunn av sykdom eller d\u00f8d, uten at noen fra generasjonen under har tatt opp fiskestanga. Det er heller ikke en selvf\u00f8lge at laksen vil fortsette \u00e5 komme.", "- Da jeg tok over p\u00e5 90-tallet var det d\u00e5rlig med laks, og dermed f\u00e5 lakseturister. Det var derfor jeg ogs\u00e5 satset p\u00e5 g\u00e5rdskonferanser; for \u00e5 ha flere bein \u00e5 st\u00e5 p\u00e5. De siste \u00e5rene har det v\u00e6rt bedre med fisk, men det er fortsatt mye som truer villaksen. S\u00e5 det \u00e5 satse p\u00e5 lakseturisme har p\u00e5 mange m\u00e5ter blitt en risikosport, sier Inger. Men ikke mer risikabelt enn at hun vil fortsette \u00e5 v\u00e6re dronninga av Hembre g\u00e5rd i enn\u00e5."]}, {"field": "category0", "value": "forbruker"}, {"field": "category1", "value": "forbruker|jaktogfiske"}, {"field": "contenthash", "value": "a9c1737c22a1375b3f997af3afaf27d73b6ad57a8cd6919d8119967a7c74281e"}, {"field": "createtime", "value": "2017-05-31T21:30:49.000Z"}, {"field": "description", "value": "Inger Hembre giftet seg inn i lakseeventyret Hembre g\u00e5rd. I dag er hun eneveldig dronning."}, {"field": "dominantimage", "value": "http://www.adressa.no/incoming/article1204280.ece5/ALTERNATES/w980-default/JPS_Hembre26"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6af6aa05cdf0b7252a5ec7cc53e4af8a19c449a9.jpg?592f3609"}, {"field": "dominantthumbnaildimensions", "value": "300x169"}, {"field": "heading", "value": "Dronninga av laksevaldet -adressa.no"}, {"field": "id", "value": "6af6aa05cdf0b7252a5ec7cc53e4af8a19c449a9"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["jaktogfiske", "forbruker"]}, {"field": "kw-concept", "value": ["g\u00e5rd", "hundre prosent"]}, {"field": "kw-entity", "value": ["stj\u00f8rdalselva", "inger", "ingers a", "midt-norges", "lakse", "laksa", "bergans", "anders", "kilimanjaro"]}, {"field": "kw-location", "value": ["tanzania", "levanger", "australia", "mexico"]}, {"field": "kw-pageclass", "value": "article"}, {"field": "kw-person", "value": ["ingrid bj\u00f8rnov", "aksel h\u00e5gen", "inger hembre"]}, {"field": "kw-taxonomy", "value": ["forbruker/jaktogfiske", "forbruker"]}, {"field": "og-image", "value": "http://www.adressa.no/incoming/article1204280.ece5/ALTERNATES/w980-default/JPS_Hembre26"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dronninga av laksevaldet"}, {"field": "og-type", "value": "article"}, {"field": "og-url", "value": "http://www.adressa.no/forbruker/jaktogfiske/article870413.ece"}, {"field": "pageclass", "value": ["article"]}, {"field": "publishtime", "value": "2007-05-31T16:09:32.000Z"}, {"field": "recs-articleid", "value": "1827606"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|jaktogfiske"}, {"field": "recs-publishtime", "value": "2007-05-31T16:09:32.000Z"}, {"field": "recs-rawtitle", "value": "Dronninga av laksevaldet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/jaktogfiske", "forbruker"]}, {"field": "teaser", "value": "Inger Hembre giftet seg inn i lakseeventyret Hembre g\u00e5rd. I dag er hun eneveldig dronning."}, {"field": "thumbnail", "value": "http://content-thumbnail.cxpublic.com/content/thumbnail200x150/6af6aa05cdf0b7252a5ec7cc53e4af8a19c449a9.jpg?592f3609"}, {"field": "thumbnailfullheightdimensions", "value": "200x2888"}, {"field": "timestamp", "value": "2017-05-31T21:30:49.000Z"}, {"field": "title", "value": "Dronninga av laksevaldet"}, {"field": "url", "value": "http://www.adressa.no/forbruker/jaktogfiske/article870413.ece"}, {"field": "urlhash", "value": "6af6aa05cdf0b7252a5ec7cc53e4af8a19c449a9"}], "score": 0.539445, "siteId": "9222270286501375973", "id": "6af6aa05cdf0b7252a5ec7cc53e4af8a19c449a9"}

