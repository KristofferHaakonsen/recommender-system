{"fields": [{"field": "modifiedtime", "type": "time", "value": "2014-02-12T10:01:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas alsaker vikan"}, {"field": "body", "value": ["Saken oppdateres.", "Tirsdag fortsatte politiet \u00e5 g\u00e5 gjennom nye bevis som nylig ble utlevert fra selskaper i Canada. Aktor brukte materialet til \u00e5 hamre l\u00f8s p\u00e5 en av de syv tiltalte (39). P\u00e5talemyndigheten mener mannen var aktiv i det angivelige dopingnettverket helt frem til 2012.", "- Jeg har ikke medvirket i det hele tatt etter 2008. Absolutt ikke, sa mannen i retten.", "If\u00f8lge 39-\u00e5ringen solgte han dopinglageret, en pillepresse og kundelistene sine til en 28-\u00e5ring i 2008. S\u00e5 trakk han seg helt ut av den ulovlige virksomheten.", "LES OGS\u00c5:  Krever 28 millioner av dopingtiltalte", "39-\u00e5ringen oppga tidligere i rettssaken at han fikk 100 000 for utstyret. Mandag endret han forklaring p\u00e5 dette punktet. Da oppga han bel\u00f8pet til \u00e5 v\u00e6re 400 000. Pengene skulle 28-\u00e5ringen betale tilbake med en viss regelmessighet.", "Aktoratet mener imidlertid ikke at det dreier seg om en gjeld for kj\u00f8p, men for leie av pillepressen. B\u00e5de 39- og 28-\u00e5ringen nekter. Det fikk medaktor Per Martin Utkilen til \u00e5 lese fra et av 28-\u00e5ringens politiavh\u00f8r.", "- Har du kj\u00f8pt pillepressen, ble han spurt.", "- Nei, den tilh\u00f8rer 39- eller 44-\u00e5ringen, svarte 28-\u00e5ringen.", "Da 28-\u00e5ringen ble konfrontert med dette i retten svarte han:", "- Der og da ville jeg bare fraskrive meg ansvar.", "44-\u00e5ringen som ble nevnt, er ogs\u00e5 blant de syv tiltalte i saken. Mannen hadde pillepressen i garasjen og har erkjent at han har produsert dopingtabletter p\u00e5 oppdrag fra 39-, 27- og 28-\u00e5ringen i nesten ti \u00e5r.", "LES OGS\u00c5: Dette er de tiltalte", "LES OGS\u00c5: Syv tr\u00f8ndere nekter for mafiaanklager", "Endret forklaring", "Tirsdag formiddag bestemte 28-\u00e5ringen seg for \u00e5 endre noe av sin forklaring. Han erkjente ogs\u00e5 skyld i henhold til tiltalen, som beskriver hans involvering i dopingsalg og produksjon mellom 2008 og 2012.", "- I min frie forklaring sa jeg at jeg solgte meg ut for 200 000. Det var bare tull, sa 28-\u00e5ringen i retten.", "Endringen i forklaringen fikk tingrettsdommer Rune Lium til \u00e5 komme med en oppfordring til de tiltalte.", "- Vi har formant alle om \u00e5 snakke sant. Det \u00e5 bli tatt i l\u00f8gn, det er det utfordringer med. Jeg gjentar formaningen.", "P\u00e5 tross av den nye erkjennelsen av skyld, bestrider hans forsvarer, advokat Ole Petter Drevland, at 28-\u00e5ringen har v\u00e6rt en del av en organisert, kriminell gruppe i Trondheim.", "LES OGS\u00c5: Dette er Operasjon Gilde", "LES OGS\u00c5: Politiet bruker 36 millioner kroner p\u00e5 doping", "H\u00f8y risiko", "Tidligere p\u00e5 tirsdag ble det lest opp fra kommunikasjonen innad i nettverket. Kommunikasjonen stammer fra de nye bevisene som ble utlevert fra Canada for litt over en uke siden.", "Mellom 2010 og 2011 snakker 27- og 28-\u00e5ringen med \u00e5 f\u00e5 dopingbutikken til \u00e5 g\u00e5 rundt, if\u00f8lge de nye e-postene. Mennene fryktet ogs\u00e5 \u00e5 bli tatt av politiet i denne perioden.", "\u00abRisikoen for \u00e5 bli tatt er veldig mye h\u00f8yere enn f\u00f8r\u00bb, st\u00e5r det i en e-post.", "28-\u00e5ringen skyldte fortsatt 39-\u00e5ringen penger p\u00e5 dette tidspunktet. Korrespondansen viste at 39-\u00e5ringen vurderte \u00e5 ta pillepressen tilbake fra 28-\u00e5ringen, som ikke klarte \u00e5 betjene gjelden. 39-\u00e5ringen nektet for at han hadde en reell plan om \u00e5 begynne \u00e5 produsere doping igjen.", "- Det var ikke et alternativ \u00e5 starte igjen, og bare et pressmiddel for \u00e5 f\u00e5 ham til \u00e5 betale, sa 39-\u00e5ringen.", "Ble varslet av politiet", "\u00d8konomien til mennene, var blant de sentrale temaene som ble tatt opp i retten. I en f\u00e5r 39-\u00e5ringen beskjed fra 28-\u00e5ringen at det jobbes hardt med \u00e5 tjene penger slik at gjelden kan betales tilbake.", "\u00abHver dag som fattig er et hardt slag i trynet. S\u00e5 ser kontinuerlig p\u00e5 muligheter for \u00e5 f\u00e5 systemet i gang igjen\u00bb, st\u00e5r det i e-posten.", "I perioden byttet 27 og 28-\u00e5ringen dekknavn en rekke ganger for \u00e5 forvirre eventuelle politifolk som fulgte med. P\u00e5 tidspunktet da e-postene ble sendt, var det imidlertid enn\u00e5 ikke \u00e5pnet etterforskning. Da nettet begynte \u00e5 sn\u00f8re seg sammen, og en skjult etterforskning hadde kommet i gang, klarte politiet ved en tabbe \u00e5 varsle 28-\u00e5ringen om at noe var i emning.", "En m\u00e5ned f\u00f8r Operasjon Gilde ble offentlig kjent gjennom flere politiaksjoner i Trondheim fikk 28-\u00e5ringen et brev i posten med varsel om at S\u00f8r-Tr\u00f8ndelag politidistrikt hadde kredittsjekket ham. Til sin 27 \u00e5r gamle samarbeidspartner skrev han i en e-post at han hadde litt \u00abnoia\u00bb etter \u00e5 ha f\u00e5tt brevet.", "\u00abSkal jo ikke v\u00e6re noe i veien, s\u00e5 lenge de ikke bruker 20 menn p\u00e5 saken da\u00bb, skrev han videre i januar 2012.", "P\u00e5 denne tiden jobbet 40 etterforskere med \u00e5 forberede p\u00e5gripelsene i Operasjon Gilde."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "7c40581f49bdf3d3011674791d25f053cb59ff09f9b62c6c1d32bd6e53f184c1"}, {"field": "createtime", "value": "2017-06-29T12:01:01.000Z"}, {"field": "description", "value": "Da dopingfabrikken gikk i st\u00e5 og kundene sviktet, fikk en tiltalt 28-\u00e5ring problemer med \u00e5 betjene gjeld til en medtiltalt (39)."}, {"field": "dominantimage", "value": "http://www.adressa.no/incoming/article8911699.ece/ALTERNATES/w980-default/IMG_0959.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb000c8685449990b57717e456cc937fba642c57.jpg?5954ebfd"}, {"field": "dominantthumbnaildimensions", "value": "300x169"}, {"field": "heading", "value": ["\u00abHver dag som fattig er et hardt slag i trynet\u00bb -adressa.no", "- Ville fraskrive meg ansvar"]}, {"field": "id", "value": "fb000c8685449990b57717e456cc937fba642c57"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["28-\u00e5ringen", "hardt slag"]}, {"field": "kw-entity", "value": ["per martin utkilen", "operasjon gilde"]}, {"field": "kw-location", "value": ["canada", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["rune lium", "ole petter drevland"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article8911699.ece/ALTERNATES/w980-default/IMG_0959.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abHver dag som fattig er et hardt slag i trynet\u00bb"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article9127147.ece"}, {"field": "pageclass", "value": ["article"]}, {"field": "publishtime", "value": "2014-02-12T09:41:22.000Z"}, {"field": "recs-articleid", "value": "9127147"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-02-12T09:41:22.000Z"}, {"field": "recs-rawtitle", "value": "\u00abHver dag som fattig er et hardt slag i trynet\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Da dopingfabrikken gikk i st\u00e5 og kundene sviktet, fikk en tiltalt 28-\u00e5ring problemer med \u00e5 betjene gjeld til en medtiltalt (39)."}, {"field": "thumbnail", "value": "http://content-thumbnail.cxpublic.com/content/thumbnail200x150/fb000c8685449990b57717e456cc937fba642c57.jpg?5954ebfd"}, {"field": "thumbnailfullheightdimensions", "value": "200x2064"}, {"field": "timestamp", "value": "2017-06-29T12:01:01.000Z"}, {"field": "title", "value": "\u00abHver dag som fattig er et hardt slag i trynet\u00bb"}, {"field": "url", "value": "http://www.adressa.no/nyheter/trondheim/article9127147.ece"}, {"field": "urlhash", "value": "fb000c8685449990b57717e456cc937fba642c57"}], "score": 0.72173023, "siteId": "9222270286501375973", "id": "fb000c8685449990b57717e456cc937fba642c57"}

