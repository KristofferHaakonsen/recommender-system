{"fields": [{"field": "modifiedtime", "type": "time", "value": "2012-04-24T13:22:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Dordi og Egil Klevan i Stj\u00f8rdal bruker ikke store ord om sin egen innsats. Men det gj\u00f8r andre:", "\u00abEierne av M\u00e6le g\u00e5rd har p\u00e5 en s\u00e6rdeles prisverdig m\u00e5te tatt vare p\u00e5 det gamle tunet, selv om flere av bygningene ikke lenger har noen nyttefunksjon for g\u00e5rdsdriften. Dette er ingen liten prestasjon\u00bb, heter det i juryens begrunnelse for \u00e5 velge ekteparet Klevan som vinnere av byggeskikkprisen.", "Konkurransen var hard, for mange tar godt vare p\u00e5 gamle bygninger. De andre sterke kandidatene denne gangen var Garli skysstasjon i Rennebu, Logstein g\u00e5rd i Frosta, og \u00c5snes glassverk i Namdalseid. Alle fortjener hver for seg heder, men bare en kan vinne - og det ble alts\u00e5 dagens eiere av den gamle storg\u00e5rden M\u00e6le i Stj\u00f8rdal. Her st\u00e5r de fleste av husene som under Richter-familiens glanstid p\u00e5 g\u00e5rden i siste halvdel av 1800-\u00e5rene. Men det var etter en kjempejobb i 1990-\u00e5rene frem til n\u00e5 at familien Klevan har greid \u00e5 stanse forfallet, og bringe den kolossale bygningsmassen tilbake til god standard. Et komplett storg\u00e5rdstun med hus i alle fire himmelretninger gir et imponerende og staselig inntrykk.", "Storarbeid", "- Husene skrek etter vedlikehold da vi overtok g\u00e5rden i 1979. Egil s\u00f8rget for \u00e5 berge tak som var i ferd med \u00e5 falle ned, men det var f\u00f8rst i 1991 at vi tok til med storarbeidet. Vi hadde ingen egentlig langtidsplan, men hovedl\u00e5na var s\u00e5 trekkfull og kald, og husene var b\u00e5de upraktiske og lite pene \u00e5 se p\u00e5. S\u00e5 vi m\u00e5tte bare begynne, og tok tingene etter hvert. Vi h\u00f8rte ikke p\u00e5 noen fagfolk som mente at vi heller burde rive hus fremfor \u00e5 sette dem i stand igjen, sier Dordi, som er f\u00f8dt og oppvokst p\u00e5 M\u00e6le. Hun har bodd her hele tiden unntatt i en ti\u00e5rsperiode da ekteparet bodde p\u00e5 Egils hjemg\u00e5rd i n\u00e6rheten.", "Alle hovedbygningene p\u00e5 M\u00e6le er fra 1700- og 1800-tallet, unntatt storl\u00e5ven som ble bygd opp likedan p\u00e5 de gamle murene etter en brann for 80 \u00e5r siden. Og det er store dimensjoner over det hele. Det er over to dekar tak, nesten alt i skifer og mesteparten av det igjen fra g\u00e5rdens eget skiferbrudd. Hvis Dordi og Egil g\u00e5r kveldstur langs veggene p\u00e5 alle husene, blir spaserturen p\u00e5 trekvart kilometer. I hovedl\u00e5na er det 57 vinduer, av dem er 35 skiftet ut i senere \u00e5r.", "600 liter maling", "De siste to \u00e5rene har det handlet mye om \u00e5 male husveggene etter alt reparasjonsarbeidet. Det har g\u00e5tt med 600 liter f\u00f8rsteklasses linoljemaling bare til dette. For det blir store flater ut av det n\u00e5r for eksempel den ene l\u00e5ven er 60 meter lang. Det betyr bortimot 700 kvadratmeter l\u00e5vevegg, og gammell\u00e5ven er ikke stort mindre. I tillegg kommer meget omfattende innvendige malingsarbeider gjennom flere \u00e5r, spesielt i den gamle tjenerbygningen som n\u00e5 benevnes som k\u00e5rbolig.", "- Den beste investeringen vi har gjort, var \u00e5 kj\u00f8pe en lift som er blitt flittig brukt under arbeidet med utend\u00f8rs maling, sier Dordi.", "- Vi har brukt nesten alt vi har hatt av tid og penger for \u00e5 f\u00e5 g\u00e5rdsanlegget i hevd igjen, men aner faktisk ikke hva det har kostet. Det er sikkert snakk om millionbel\u00f8p. Det bruker jo andre p\u00e5 \u00e5 bygge eneboliger ogs\u00e5. Og vi har f\u00e5tt mye igjen p\u00e5 forskjellig vis. Samtidig m\u00e5 vi ta i s\u00e5 sterkt at uten all moralsk og \u00f8konomisk st\u00f8tte fra flere hold ville dette v\u00e6rt veldig tungt. Vi er godt forn\u00f8yd med hjelpen fra fylkeskonservator, fylkeslandbrukskontoret, landbruksbanken, og ikke minst fra arkitekt Jon Gunnar Minde. Han har v\u00e6rt sentral i hele prosjektet, sier ekteparet Klevan.", "Glade og stolte", "De bruker ikke s\u00e5 store ord, men de lar det skinne gjennom at de er glade og stolte over \u00e5 f\u00e5 byggeskikkprisen, som et bevis p\u00e5 at de har forvaltet sitt ansvar godt. Samtidig regner de slett ikke med at de er ferdige med g\u00e5rdsanlegget. Deler av den store, gamle terrasseparken er fortsatt intakt, og her har de ryddet og satt ned 700 planter de siste \u00e5rene. Det skal bli stakittgjerde rundt hagen, akkurat som i gamle dager, og kanskje ogs\u00e5 et lysthus, ogs\u00e5 det som f\u00f8r i tiden.", "- Men hva bruker man egentlig en slik storg\u00e5rd til?", "- Ja, si det. I den rette sammenhengen kunne det v\u00e6rt fint \u00e5 dele dette g\u00e5rdsanlegget med andre. Vi f\u00f8ler kanskje at vi har gjort v\u00e5rt, i alle fall akkurat forel\u00f8pig, og at neste generasjon f\u00e5r finne ut hvordan mulighetene kan utnyttes, sier Dordi og Egil Klevan.", "Penger og plakett", "Under prisutdelingen p\u00e5 M\u00e6le ble ekteparets innsats ber\u00f8mmet av b\u00e5de sjefredakt\u00f8r Gunnar Flikke i Adresseavisen og leder Terje Bratberg i Fortidsminneforeningen. F\u00f8rstnevnte overrakte en sjekk p\u00e5 10 000 kroner, mens sistnevnte gir en messingplakett som et synlig bevis p\u00e5 den heder som byggeskikkprisen utgj\u00f8r.", "- Og n\u00e5 kan vi begynne \u00e5 lete etter kandidater til neste gang, og vi tar gjerne imot tips om verdige kandidater, sier Bratberg."]}, {"field": "category0", "value": "forbruker"}, {"field": "contenthash", "value": "5fc1bda53bebb4846182036faf05bc5778e671eea99c8fdb600acc878751f41b"}, {"field": "createtime", "value": "2017-02-27T10:07:37.000Z"}, {"field": "description", "value": "STJ\u00d8RDAL: Ni \u00e5r brukte de p\u00e5 \u00e5 bringe det storsl\u00e5tte g\u00e5rdsanlegget sitt fra forfall til fordums prakt. Derfor f\u00e5r de Fortidsminneforeningens og Adresseavisens pris for god byggeskikk."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ad00339d4720cbe711b16476c4f1fdec5f4bfea7.jpg?59668b6b"}, {"field": "dominantthumbnaildimensions", "value": "256x256"}, {"field": "heading", "value": "Fra forfall til fordums prakt -adressa.no"}, {"field": "id", "value": "ad00339d4720cbe711b16476c4f1fdec5f4bfea7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "home-and-garden"}, {"field": "kw-company", "value": "frosta"}, {"field": "kw-concept", "value": ["fordums prakt", "g\u00e5rd", "bruker", "heder", "gamle", "hus"]}, {"field": "kw-entity", "value": ["richter", "dordi og egil", "logstein", "m\u00e6le", "fortidsminneforeningen", "dordi", "fortidsminneforeningens og adresseavisens", "adresseavisen", "garli", "dordi og egil klevan"]}, {"field": "kw-location", "value": ["namdalseid", "stj\u00f8rdal", "rennebu", "\u00e5snes"]}, {"field": "kw-pageclass", "value": "article"}, {"field": "kw-person", "value": ["jon gunnar minde", "terje bratberg", "gunnar flikke", "egil klevan"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra forfall til fordums prakt"}, {"field": "og-type", "value": "article"}, {"field": "og-url", "value": "http://www.adressa.no/forbruker/article325177.ece"}, {"field": "pageclass", "value": ["article"]}, {"field": "publishtime", "value": "2000-11-12T23:00:00.000Z"}, {"field": "recs-articleid", "value": "3035868"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2000-11-12T23:00:00.000Z"}, {"field": "recs-rawtitle", "value": "Fra forfall til fordums prakt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "STJ\u00d8RDAL: Ni \u00e5r brukte de p\u00e5 \u00e5 bringe det storsl\u00e5tte g\u00e5rdsanlegget sitt fra forfall til fordums prakt. Derfor f\u00e5r de Fortidsminneforeningens og Adresseavisens pris for god byggeskikk."}, {"field": "thumbnail", "value": "http://content-thumbnail.cxpublic.com/content/thumbnail200x150/ad00339d4720cbe711b16476c4f1fdec5f4bfea7.jpg?59668b6b"}, {"field": "thumbnailfullheightdimensions", "value": "200x1119"}, {"field": "timestamp", "value": "2017-07-12T20:49:47.000Z"}, {"field": "title", "value": "Fra forfall til fordums prakt"}, {"field": "url", "value": "http://www.adressa.no/forbruker/article325177.ece"}, {"field": "urlhash", "value": "ad00339d4720cbe711b16476c4f1fdec5f4bfea7"}], "score": 0.84882325, "siteId": "9222270286501375973", "id": "ad00339d4720cbe711b16476c4f1fdec5f4bfea7"}

