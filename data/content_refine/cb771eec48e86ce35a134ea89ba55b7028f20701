{"fields": [{"field": "modifiedtime", "type": "time", "value": "2014-12-08T10:15:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lars martin hjorthol", "gemini.no"]}, {"field": "body", "value": ["Saken oppdateres.", "Innen 2019 skal alle norske husstander f\u00e5 smarte str\u00f8mm\u00e5lere. Den gamle m\u00e5leren i sikringsskapet blir byttet ut med en ny, digital m\u00e5ler som skal gi b\u00e5de forbrukeren og nettselskapet mer informasjon om str\u00f8mtrafikken og om variasjonen i str\u00f8mprisene.", "AMS, avansert m\u00e5le- og styringssystem, er et viktig skritt p\u00e5 veien mot et \u00absmart\u00bb str\u00f8mnett, SmartGrid, et mer fleksibelt nett som skal legge til rette for \u00e5 f\u00e5 inn mer fornybar kraft fra nye kraftkilder. Mer effektiv energibruk og redusert toppbelastning er andre sentrale m\u00e5l, skriver gemini.no .", "Skal de smarte m\u00e5lerne virke etter hensikten, krever det aktive forbrukere, som oppf\u00f8rer seg slik politikere, planleggere og nettselskaper tror og h\u00e5per: Str\u00f8mkunder som f\u00f8lger n\u00f8ye med p\u00e5 prissvingningene gjennom d\u00f8gnet og for eksempel s\u00f8rger for \u00e5 sette p\u00e5 klesvasken n\u00e5r str\u00f8mmen er billigst.", "Men det er slett ikke sikkert at vi opptrer som forventet.", "\u2013 I det siste har vi sett en viss bekymring i bransjen for at mange ikke vil oppf\u00f8re seg i tr\u00e5d med tanken som ligger bak, nemlig som rasjonelle konsumenter som reagerer forutsigelig p\u00e5 prissignaler. En rekke studier viser at forbrukerne er lite sensitive for pris p\u00e5 str\u00f8m, sier NTNU-professor Marianne Ryghaug.", "Ryghaug og forskerkollegene William Throndsen og Tomas Moe Skj\u00f8lsvold ved Institutt for tverrfaglige kulturstudier har studert prosessen med innf\u00f8ring av SmartGrid. De har b\u00e5de sett p\u00e5 den langvarige politiske debatten, hvordan bransjen f\u00f8lger opp politikernes vedtak og, ikke minst, hvordan forbrukerne reagerer p\u00e5 den nye teknologien.", "Noen av funnene blir i dag presentert p\u00e5 \u00e5rskonferansen i CenSES, et forskningssenter for b\u00e6rekraftig energi. Forskere fra \u00e5tte ulike forskningsmilj\u00f8er, blant dem forskere ved NTNU og SINTEF, er tilknyttet senteret.", "De smarte m\u00e5lerne er blitt utplassert i enkelte pilotprosjekter rundt om i landet, blant dem i 700 hustander i Steinkjer. Forskerne har gjennomf\u00f8rt dybdeintervjuer med 13 av brukerne, fordelt p\u00e5 to fokusgrupper. Hovedm\u00e5let var \u00e5 kartlegge hvordan folk reagerte p\u00e5 ideen om en framtidig overgang til smartere styring av sitt eget str\u00f8mforbruk, og dermed hvordan de ville utnytte de mulighetene teknologien gir.", "Det viste seg at mange var skeptiske, b\u00e5de til motivene bak omleggingen og til om de selv ville endre forbruksm\u00f8nster for \u00e5 f\u00e5 lavere str\u00f8mregning.", "\u2013 Folk er aktive og engasjerte, men ikke p\u00e5 grunn av str\u00f8mprisen. Derimot fant vi et sterkt politisk engasjement. De vil gjerne bidra til kollektive goder, som \u00e5 spare milj\u00f8et eller unng\u00e5 flere nye kraftlinjer, forteller Tomas Moe Skj\u00f8lsvold.", "\u2013 Mange opplevde det nesten som litt fornedrende \u00e5 bli redusert til kunde, til en slags kalkulator med bare \u00e9n tanke i hodet, supplerer William Throndsen.", "\u2013 Utsiktene til lavere pris skapte ikke mye engasjement i fokusgruppene. Men diskusjonen tok av n\u00e5r vi tok opp sp\u00f8rsm\u00e5l om samfunnssikkerhet og milj\u00f8. Folk \u00f8nsker \u00e5 se seg selv som en \u00abenergiborger\u00bb som er med og tar samfunnsansvar. Men da m\u00e5 de ogs\u00e5 bli tatt med p\u00e5 r\u00e5d \u2013 og h\u00f8rt.", "SmartGrid er avhengig av aktive forbrukere for \u00e5 fungere etter hensikten. Utfordringen for politikere og nettselskaper er \u00e5 ta brukerne p\u00e5 alvor, og ikke redusere dem til kunder som lar seg styre av prissvingninger gjennom d\u00f8gnet, sier han.", "Forskerne er opptatt av det de kaller \u00abmateriell offentlighet\u00bb: \u00abDingser\u00bb, som smarte m\u00e5lere, utl\u00f8ser konkrete handlinger som har mer potensial til \u00e5 engasjere brukerne enn alskens diffuse holdningskampanjer og moralske pekefingre.", "\u2013 Smarte m\u00e5lere kan fungere som en d\u00f8r\u00e5pner som gir mer bevisste energibrukere. \u00abDingsene\u00bb engasjerer og blir diskusjonstema. Det aksjonspotensialet m\u00e5 utnyttes om en skal f\u00e5 til overgangen til et lavutslippssamfunn. Vi utnytter ikke \u00abdingsenes kraft\u00bb om brukerne reduseres til kunder, til kalkulatorer. Det er for snevert, det stemmer ikke med hvordan folk oppfatter seg selv, sier Ryghaug.", "\u2013 Norge skal bruke 5-6 milliarder p\u00e5 \u00abutrulling\u00bb av smarte m\u00e5lere. Da hadde det v\u00e6rt greit om vi ogs\u00e5 f\u00e5r noe igjen for investeringen, legger hun til.", "NTNU-forskerne samarbeider med spanske og danske kolleger gjennom prosjektet IHSMAG, Integrating households in the smart grid. Det er finansiert av ERA-net, et samarbeid mellom forskningsr\u00e5d i flere land. Prosjektet fortsetter ogs\u00e5 neste \u00e5r.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "5d2cf1f558e02a1fdf0ec41a7b803a8273e25eb597393caaba1689658640c6c7"}, {"field": "createtime", "value": "2015-11-13T13:16:15.000Z"}, {"field": "description", "value": "Str\u00f8mkundene trigges ikke av utsiktene til lavere str\u00f8mpris, men derimot av samfunnsansvar og milj\u00f8bevissthet."}, {"field": "dominantimage", "value": "http://www.adressa.no/nyheter/okonomi/article10430198.ece/dsebdm/ALTERNATES/w980-default/IMG_Rv614Master112.jpg_1_1_8K2QAHO.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb771eec48e86ce35a134ea89ba55b7028f20701.jpg?59090753"}, {"field": "dominantthumbnaildimensions", "value": "300x169"}, {"field": "heading", "value": ["Str\u00f8mkundene gj\u00f8r ikke som forventet -adressa.no", "Bekymring i bransjen", "Pilotprosjekt", "\u00abEnergiborger\u00bb", "Dingsenes kraft"]}, {"field": "id", "value": "cb771eec48e86ce35a134ea89ba55b7028f20701"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "technology-and-computing"}, {"field": "kw-concept", "value": ["smarte m\u00e5lere", "forbrukere", "m\u00e5l", "smart"]}, {"field": "kw-entity", "value": ["william throndsen og tomas moe skj\u00f8lsvold", "smartgrid", "integrating", "institutt", "censes"]}, {"field": "kw-location", "value": "steinkjer"}, {"field": "kw-pageclass", "value": "article"}, {"field": "kw-person", "value": ["william throndsen", "tomas moe skj\u00f8lsvold", "marianne ryghaug"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article10430198.ece/dsebdm/ALTERNATES/w980-default/IMG_Rv614Master112.jpg_1_1_8K2QAHO.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Str\u00f8mkundene gj\u00f8r ikke som forventet"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10430199.ece"}, {"field": "pageclass", "value": ["article"]}, {"field": "publishtime", "value": "2014-12-08T10:15:09.000Z"}, {"field": "recs-articleid", "value": "10430199"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-12-08T10:15:09.000Z"}, {"field": "recs-rawtitle", "value": "Str\u00f8mkundene gj\u00f8r ikke som forventet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Str\u00f8mkundene trigges ikke av utsiktene til lavere str\u00f8mpris, men derimot av samfunnsansvar og milj\u00f8bevissthet."}, {"field": "thumbnail", "value": "http://content-thumbnail.cxpublic.com/content/thumbnail200x150/cb771eec48e86ce35a134ea89ba55b7028f20701.jpg?59090753"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T22:25:23.000Z"}, {"field": "title", "value": "Str\u00f8mkundene gj\u00f8r ikke som forventet"}, {"field": "url", "value": "http://www.adressa.no/nyheter/okonomi/article10430199.ece"}, {"field": "urlhash", "value": "cb771eec48e86ce35a134ea89ba55b7028f20701"}], "score": 0.7591531, "siteId": "9222270286501375973", "id": "cb771eec48e86ce35a134ea89ba55b7028f20701"}

