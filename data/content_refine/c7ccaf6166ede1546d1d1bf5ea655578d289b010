{"fields": [{"field": "modifiedtime", "type": "time", "value": "2012-08-23T08:54:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "adresseavisen ."}, {"field": "body", "value": ["Saken oppdateres.", "Sola kunne s\u00e5 vidt skimtes der den forsvant i disen over fjorden. Hallene p\u00e5 SnorreZink sto tomme, og i pausebua gikk kortspillet. Jeg skulle ut med Bernt og Jesper n\u00e5r nattskiftet kom for \u00e5 ta over om et par timer. Gamlingene m\u00e5tte n\u00f8ye seg med kjerringer, unger eller ingen av delene. I beste fall \u00f8l eller konjakk foran tv-en. \u00abDet er kompisen din som har skrevet dette?\u00bb spurte Arne mens han dro handa gjennom skjegget. Han bladde i OsloNytt mens resten spilte videre. \u00abEr det s\u00e5nn det fungerer i dag?\u00bb Arne hadde v\u00e6rt sj\u00f8mann og baker, men m\u00e5tte slutte med deigen da han fikk melallergi. Han fortalte gode historier n\u00e5r han hadde dagen, og han lo alltid. Mandagskvelden hadde Leo forh\u00f8rt meg om alt mulig innen damer og sjekking. S\u00e5 fikk han en historiker til \u00e5 si det samme som meg. Jeg la p\u00e5 tre sjuere da det ble min tur, mens Arne leste videre i saken som hadde blitt herlig politisk ukorrekt. \u00abHvordan var det da du var ung, da? M\u00e5tte dere ikke jobbe litt for \u00e5 f\u00e5 damene til sengs?\u00bb spurte jeg Arne som garantert aldri hadde v\u00e6rt noen storsjekker. Han humret brydd i skjegget og la vekk avisa. \u00abDet var ikke s\u00e5nn at damene kunne velge og vrake s\u00e5 mye de hadde lyst. Hvis de ble med for mange, var det ingen som ville ha dem.\u00bb Jeg forklarte at rykteargumentet ikke gjelder lenger fordi Oslo er en storby der man ikke vet hvem som ligger med hvem. Dessuten er det i mange venninnegjenger kult \u00e5 ha mange sexpartnere selv om de ikke skryter like h\u00f8ylytt som menn. De andre lyttet opp fra kortene. \u00abSjekking og singelliv er blitt en mye st\u00f8rre del av livet. I tillegg har unge kvinner i storbyen tatt igjen menn p\u00e5 alle felt,\u00bb fortsatte jeg. \u00abDa er det urettferdig at de bestemmer alt n\u00e5r det gjelder sjekkinga -- og i tillegg hevder at de har s\u00e5 mye bedre seksualmoral. De har liksom romantiske sm\u00e5 sidesprang, spennende deiter og en onenightstand i ny og ne, men stort sett er de kj\u00e6rlighetss\u00f8kende kj\u00e6restejenter. Vi er drittsekker som bare pr\u00f8ver \u00e5 f\u00e5 dem til sengs. H\u00f8rt den f\u00f8r?\u00bb \u00abJa, ja,\u00bb gliste Arne. \u00abDet virker ikke som om du lider s\u00e5 veldig. H\u00e6h\u00e6! Dere skal vel ut p\u00e5 full l\u00f8ype i kveld?\u00bb \u00abJeg vet ikke med puseguttene, men jeg skal iallfall ikke holde tilbake,\u00bb svarte jeg og slengte p\u00e5 sparkongen. \u00abEller hva sier dere?\u00bb \u00abH\u00e6h\u00e6! Du f\u00e5r ta guttene under vingen og vise dem hvordan du gj\u00f8r det,\u00bb knegget Arne som satt med r\u00f8ykpakken p\u00e5 fanget. Rullingsen m\u00e5tte v\u00e6re klar til han slapp ut av bua. \u00abMichael Jordan kan ta Jesper og Bernt med p\u00e5 basketballbanen og vise hvordan han dunker fra straffelinja,\u00bb sa jeg. \u00abMen det betyr ikke at de klarer \u00e5 gj\u00f8re det samme etter ham.\u00bb Latteren runget i den oransjekledde bua der brusetikettene var klint oppover vinduene. Arne smattet p\u00e5 den utente r\u00f8yken og satte glasset med pulverkaffe i hylla. \u00abGreit. I kveld puler jeg hva som helst,\u00bb sa Jesper som satt igjen med tom hand etter \u00e5 ha lagt ut fire knekter. Heller ikke Harald lot seg be to ganger n\u00e5r det var sexprat. \u00abDet handler om \u00e5 pule mens man kan. Fortalte jeg dere om uka i Singapore da jeg svidde av nitti tusen? J\u00e6vlig mye penger p\u00e5 s\u00f8ttitallet. Alt jeg hadde med tilbake p\u00e5 b\u00e5ten var en sofa. H\u00e6h\u00e6h\u00e6! En j\u00e6vlig fin sofa, men likevel.\u00bb \u00abHva faen brukte du nitti tusen spenn p\u00e5?\u00bb spurte Bernt vantro. \u00abDu har ikke v\u00e6rt i Singapore, skj\u00f8nner jeg. H\u00e6h\u00e6h\u00e6h\u00e6! L\u00f8ken holdt p\u00e5 \u00e5 ramle av. De utvekstene!\u00bb \u00abVet dere hvorfor han kaller den l\u00f8ken?\u00bb spurte Arne -- s\u00e5 vidt tydbart gjennom r\u00f8ykelatteren. \u00abFordi damene griner n\u00e5r de ser den. H\u00e6h\u00e6h\u00e6h\u00e6!\u00bb Harald og Arne lo alltid av de samme tingene med den samme r\u00e5 latteren. S\u00e6rlig n\u00e5r det var horesnakk. Jeg spurte hvor mange horer de egentlig hadde pult. \u00abHva mener du?\u00bb sa Harald og lot som om han ikke forsto. \u00abSamtidig? H\u00e6h\u00e6h\u00e6h\u00e6!\u00bb Arne holdt p\u00e5 \u00e5 miste rullingsen ut av kjeften. Bernt og jeg la p\u00e5 de siste kortene. Harald var skiftbas og syntes \u00e5tte minutter p\u00e5 overtid fikk rekke selv om formannen var g\u00e5tt hjem. \u00abSes i garderoben elleve,\u00bb sa Bernt og ruslet mot platehallen. Jesper og jeg gikk rundt bygningen og stilte oss ved inntaket. Vi ble st\u00e5ende og prate mens Jesper gjorde seg ferdig med sigaretten. H\u00f8stlufta var s\u00e5 sm\u00e5tt begynt \u00e5 komme p\u00e5 kveldene, men det var fortsatt lyst hele skiftet. Dalen foran oss strakte seg mot fjorden der sola ikke lenger var synlig. P\u00e5 fredagene gikk de hjem etter dagskiftet p\u00e5 de andre avdelingene, og det var bare i sinken og platehallen det var folk. Jeg elsket disse kveldene, som minnet meg om ungdomsskolen. P\u00e5 vei til fest med en b\u00e6repose \u00f8l. Ikke vorspiel, men fest hjemme uten foreldre og ingen som skulle til byen. Det endte som regel like over midnatt med grinende jenter, spying p\u00e5 dass og naboer som ringte politiet og klagde p\u00e5 h\u00f8y musikk. Men g\u00e5ende langs veien med ei \u00e5pnet pilsflaske i handa og store planer for kvelden -- litt av den f\u00f8lelsen kom n\u00e5r jeg sto utenfor sinken etter fredagens siste kveldspause. Tanken p\u00e5 mulighetene som kvelden b\u00f8d p\u00e5 -- lenge f\u00f8r jeg hadde kjent den f\u00f8rste pilsrusen, og f\u00f8r ei eneste jente hadde rukket \u00e5 si nei. \u00abH\u00f8rt noe mer fra SMS-dama?\u00bb spurte Jesper mens han bl\u00e5ste sigarettr\u00f8yken rett opp. \u00abF\u00e5r meldinger hver dag, men jeg aner fortsatt ikke hvem det er.\u00bb Leo hadde f\u00e5tt ei venninne i Telenor til \u00e5 sjekke sine hemmelige registre uten \u00e5 finne noe. \u00abHva skriver hun?\u00bb \u00abKule meldinger. Siden det var s\u00e5 mange, kunne det ikke v\u00e6re en kompis som bare k\u00f8ddet i fylla. Festen var over, men SMS-ene fortsatte -- hvis du skj\u00f8nner. Hvem er du? skreiv jeg etter et par dager. Jeg vurderte noe mer kreativt, men i tilfelle det var k\u00f8dd, ville jeg ikke avsl\u00f8re at jeg brydde meg. Tror du ikke jeg fikk til svar -- Dine hemmeligste dr\u00f8mmers innerste begj\u00e6r! Dama virker r\u00e5kul.\u00bb \u00abSpennende. Drar Maja med seg hun s\u00f8rlandsdama ut i kveld?\u00bb spurte Jesper og tr\u00e5kket stumpen i grusen med verneskoen. \u00abMaja skal ha vinkveld med ti venninner. Dessverre er vi ikke invitert. Du har m\u00f8tt Tina? Hun skal ut og har med venninner. Vi m\u00f8ter dem p\u00e5 sportsbaren etterp\u00e5.\u00bb \u00abDet blir bra,\u00bb sa Jesper fjernt, gikk gjennom d\u00f8ra til hallen og stengte h\u00f8stlufta ute. Hele uka hadde vi st\u00e5tt i inntaket. Det er der jerngodset kommer n\u00e5r det skal varmforsinkes. Jeg var s\u00e5 lei av \u00e5 forklare hva jobben gikk ut p\u00e5 at jeg hadde begynt \u00e5 fortelle historier n\u00e5r damene spurte. Astronaut, barnetimeonkel, julenisse, sexgud, sengetester, sadoinstrukt\u00f8r, gigolo -- lista var lang. Faktum er at jeg forhindret rust. Et tynt lag flytende sink gj\u00f8r at jernet holder seg blankt i \u00e5revis. Varene blir klargjort med stropper eller tjukk jerntr\u00e5d. F\u00f8rst senker vi jernet i kaustisk soda. S\u00e5 g\u00e5r turen til syrebadet. Etter vannavspyling er jernet klart for gryta. Det er et elleve meter langt, \u00e9n meter bredt og halvannen meter dypt basseng med flytende sink som holder 460 varmegrader. Den intense varmen gj\u00f8r at det er atskillig mer behagelig \u00e5 jobbe i inntaket enn ved gryta -- selv om han som dypper f\u00e5r sju kroner mer i timen. Eneste aberet med inntaket er at jernet ofte er skittent n\u00e5r det kommer. Men litt skitt p\u00e5 hanskene og kjeledressen er ingenting mot dampen fra sodaen og syra som river i nesen og \u00f8ynene. Etter \u00e5 ha f\u00e5tt sine sekunder i sinkbadet, heises varene til uttaket. N\u00e5r metallet er kaldt nok, pusser noen vekk sinkdr\u00e5pene som har stivnet. Til slutt kranes varene til lagerplassen utenfor. Noen var fast ved gryta og syra, men ellers byttet vi p\u00e5 \u00e5 jobbe p\u00e5 inntaket, kaustikken, uttaket og lageret. Selvsagt var det en drittjobb, men det plaget meg ikke. I bunn og grunn var det sv\u00e6rt lite som gjorde det. Det er en av sidene ved meg selv jeg liker best. Jeg tar ting lett og lander alltid p\u00e5 beina. Ingen un\u00f8dig grubling eller tungsinn. Sinken var ikke det verste arbeidet jeg hadde hatt etter milit\u00e6ret. S\u00e5 kom jeg i prat med Jesper en kveld p\u00e5 nabolagets lokale vannhull. Dagen etter v\u00e5knet jeg med en lapp med et telefonnummer og navnet til formannen. Godt gammelt kroppsarbeid midt i Oslo. Handyhunk-imagen kunne sl\u00e5 an hos damene. N\u00e5 var det over tre \u00e5r siden jeg hadde tatt sjefen i handa og f\u00e5tt utlevert hjelm, vernesko, kjeledress og ei tang."]}, {"field": "category0", "value": "kultur"}, {"field": "contenthash", "value": "3e7d42735562af7d09f6425c58ce17ce9bd2c5271b2adfb99d287079517f1fb8"}, {"field": "createtime", "value": "2017-05-01T05:19:58.000Z"}, {"field": "dominantimage", "value": "http://www.adressa.no/incoming/article1073094.ece5/ALTERNATES/w980-default/ver2%20PPcoveret"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7ccaf6166ede1546d1d1bf5ea655578d289b010.jpg?59617677"}, {"field": "dominantthumbnaildimensions", "value": "300x169"}, {"field": "heading", "value": "Les et utdrag fra Pornopung -adressa.no"}, {"field": "id", "value": "c7ccaf6166ede1546d1d1bf5ea655578d289b010"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "telenor"}, {"field": "kw-concept", "value": ["jernet", "flytende sink", "spurte", "sink", "kveld", "nitti tusen", "jobbe", "inntaket", "dag", "varene", "dama"]}, {"field": "kw-entity", "value": ["bernt", "snorrezink", "jesper", "harald", "arne", "leo", "jesper og bernt", "harald og arne", "oslonytt", "pornopung", "bernt og jesper", "tina"]}, {"field": "kw-location", "value": ["maja", "singapore", "oslo"]}, {"field": "kw-pageclass", "value": "article"}, {"field": "kw-person", "value": "michael jordan"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1073094.ece5/ALTERNATES/w980-default/ver2%20PPcoveret"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Les et utdrag fra Pornopung"}, {"field": "og-type", "value": "article"}, {"field": "og-url", "value": "http://www.adressa.no/kultur/article51331.ece"}, {"field": "pageclass", "value": ["article"]}, {"field": "publishtime", "value": "2003-08-21T10:08:48.000Z"}, {"field": "recs-articleid", "value": "902067"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-08-21T10:08:48.000Z"}, {"field": "recs-rawtitle", "value": "Les et utdrag fra Pornopung -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Saken oppdateres. Sola kunne s\u00e5 vidt skimtes der den forsvant i disen over fjorden. Hallene p\u00e5 SnorreZink sto tomme, og i pausebua gikk kortspillet. Jeg skulle "}, {"field": "thumbnail", "value": "http://content-thumbnail.cxpublic.com/content/thumbnail200x150/c7ccaf6166ede1546d1d1bf5ea655578d289b010.jpg?59617677"}, {"field": "thumbnailfullheightdimensions", "value": "200x1653"}, {"field": "timestamp", "value": "2017-07-09T00:19:03.000Z"}, {"field": "title", "value": "Les et utdrag fra Pornopung"}, {"field": "url", "value": "http://www.adressa.no/kultur/article51331.ece"}, {"field": "urlhash", "value": "c7ccaf6166ede1546d1d1bf5ea655578d289b010"}], "score": 0.65800357, "siteId": "9222270286501375973", "id": "c7ccaf6166ede1546d1d1bf5ea655578d289b010"}

