{"fields": [{"field": "modifiedtime", "type": "time", "value": "2012-04-19T11:47:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I april 1998 presenterte Olaf Arnstad jr. sin restaurantdr\u00f8m News. Det var ikke spart p\u00e5 noe n\u00e5r det gjaldt interi\u00f8ret. Lokalet var dekorert med trendy designprodukter og prangende bestillingsverk. Ett dr\u00f8yt \u00e5r i forveien hadde Rick's Cafe \u00e5pnet i lokaler like ved. Nordre gate 11 skulle bli Trondheims restauranthus nummer \u00e9n.", "To granskningsrapporter har slaktet m\u00e5ten utbyggingen skjedde p\u00e5, og alle akt\u00f8rer som har v\u00e6rt inne i bildet m\u00e5 t\u00e5le knallhard kritikk. Det gjelder ogs\u00e5 byggesakskontoret og brannvesenet, som f\u00e5r p\u00e5pakning for mangelfull og tafatt oppf\u00f8lging og kontroll.", "Nordre 11 eies av selskapet Sentrumseiendom Trondheim AS. Aksjon\u00e6rene er Olaf Arnstad jr (ca. 25 prosent), Stig Arntsberg (ca. 23 prosent) og Odd Reitan (ca. 51 prosent).", "Raske l\u00f8sninger", "Sivilarkitekt Jarle Drageset i Trondheim var ikke der da News \u00e5pnet, selv om han hadde v\u00e6rt en sentral medhjelper i utbyggingen av Nordre gate 11 helt fra \u00e5rsskiftet 1996-97. Samarbeidet mellom prosjektleder Arnstad og Drageset varte ikke mer enn godt og vel ett \u00e5r. Det gikk fort unna i svingene i Nordre gate 11, if\u00f8lge arkitekten.", "- Utbyggingen av kvartalet utviklet seg p\u00e5 en m\u00e5te akkurat slik som brannen gjorde. Det begynte sm\u00e5tt, og kom raskt ut av kontroll. Jeg tror Arnstad hadde sansen for kjappe l\u00f8sninger. Det kan v\u00e6re bra noen ganger, men i andre sammenhenger blir det helt feil, sier Drageset.", "- Arnstad, som var prosjekt- og byggeleder, hadde det travelt. Han mente antagelig at jeg ikke gjorde nok for \u00e5 f\u00e5 ting raskere gjennom hos byggesakskontoret. Mye av utbyggingen i Nordre gate 11 skjedde jo i l\u00f8pet av det \u00e5ret, og utbygger gikk raskere frem enn det han hadde dekning for i tillatelser og tegninger. Blant annet ble det gravd ut en kjeller i bakg\u00e5rden uten at det forel\u00e5 tegninger. Jeg var ikke veldig lei meg for at samarbeidet tok slutt, men Arnstad har enn\u00e5 ikke betalt alle regningene jeg sendte ham. I stedet ble jeg m\u00f8tt av trussel om s\u00f8ksm\u00e5l, sier Drageset.", "Avsl\u00f8rende foto", "Fra en arkivskuff henter Drageset et foto han tok i bakg\u00e5rden i Nordre gate 11, kort tid etter at han ble engasjert. Bildet viser det nylig utbygde kj\u00f8kkenet p\u00e5 Rick's Cafe, med ventilasjonsutstyr p\u00e5 taket.", "Etter den siste ombyggingen i bakg\u00e5rden vinteren 2000, ble ventilasjonsanlegget til Rick's og News omsluttet av vegger, tak og golv i tre. Det ble fatalt da det tok fyr i en smultgryte p\u00e5 kj\u00f8kkenet under. Etter forskriftene skulle rommet ha v\u00e6rt bygget av ikke brennbare materialer, og utrustet til \u00e5 t\u00e5le en brann i 60 minutter. If\u00f8lge granskningsrapportene etter brannen, tok det bare sju minutter f\u00f8r ventilasjonsrommet var overtent.", "Drageset kan ikke svare p\u00e5 hvem som satte opp utbygget, og hadde montert ventilasjonsutstyret p\u00e5 taket.", "- Anlegget var aldri noe tema mens jeg var med i prosjektet, men jeg fikk beskjed om \u00e5 ta med det som allerede var gjort i bakg\u00e5rden inn i mine tegninger. Jeg hadde oppmerksomheten rettet f\u00f8rst og fremst mot r\u00f8mmingsveier og sammenkoblingen av Rick's og News. Byggeprosjektet vokste, og ble ganske stort etter hvert, sier Drageset.", "V\u00e5ren 1998 hyret g\u00e5rdens eiere, Sentrumseiendom AS, ny arkitekt. Per Knudsen skulle lose det kaotiske prosjektet trygt i havn. For n\u00e5 begynte det virkelig \u00e5 bli hett, og kommunen truet med stoppordre.", "Byggesakskontoret og byantikvaren hadde v\u00e6rt p\u00e5 befaring i Nordre gate 11, og kom rystet tilbake. Kritikken gjaldt s\u00e6rlig antikvariske hensyn i bakg\u00e5rd, men ogs\u00e5 i eksteri\u00f8r mot gater og i interi\u00f8r.", "\u00abBefaringen bekrefter inntrykket av en byggesak med manglende faglig styring. Det er helt uholdbart at bevaringsverdig bebyggelse i Midtbyen behandles p\u00e5 en slik m\u00e5te som i denne byggesaken\u00bb, tordnet kommunen i et brev til Sentrumseiendom AS.", "Per Knudsen Arkitektkontor fikk en t\u00f8ff oppgave. I et fors\u00f8k p\u00e5 \u00e5 oppsummere saken i november 1998, kommer f\u00f8lgende hjertesukk fra Knudsen:", "\u00abSaksutviklingen, og dermed hva som er avtalt, avklart, godkjent, er imidlertid s\u00e5 uklar at vi etter hvert har problemer med \u00e5 f\u00e5 oversikt, og dermed kunne yte en profesjonell bistand p\u00e5 et oversiktlig og realistisk grunnlag.\u00bb", "- Det var i ferd med \u00e5 skj\u00e6re seg mellom utbygger og myndighetene. Byggingen var kommet langt, samtidig krevde kommunen mer detaljerte tegninger. Fokus var p\u00e5 antikvariske forhold og r\u00f8mmingsveier for gjester, sier arkitekt Per Knudsen om situasjonen da han kom inn i prosjektet.", "I desember 1998 reagerte kommunen p\u00e5 nytt. Byggesakskontoret forventer at det n\u00e5 blir tatt \u00abseri\u00f8st tak i problemene\u00bb ved utbyggingen av News. I mars 1999 la Knudsen frem tegninger som kommunen godtok. Blant annet er \u00abdet skjemmende ventilasjonsbygget blitt integrert i et moderne formelement i bakg\u00e5rden\u00bb. Kommunen siktet s\u00e6rlig til at ventilasjonsanlegget n\u00e5 hadde f\u00e5tt en \u00abinnpakning\u00bb som var estetisk akseptabel. Heimdal Entrepren\u00f8r og byggekonsulent Kjell Kvam ble ogs\u00e5 engasjert i prosjektet.", "Arkitekt tar medansvar", "Per Knudsen tegnet inn den siste veggen i ventilasjonsrommet. Han sier det egentlig ikke var en vegg, men en stor ventilasjonsrist. Den fungerte samtidig som en kulisse mot terrassen, der det var uteservering.", "- Vi oppfattet ikke det som noen brannrisiko. I ettertid ser jeg at vi burde ha gjort n\u00e6rmere unders\u00f8kelser f\u00f8r veggen ble satt opp, men det er ikke vi som er brannteknisk fagkyndige. Her m\u00e5 flere v\u00e6re med og dele ansvar. Heller ikke kommunen hadde gjort noe for \u00e5 unders\u00f8ke hva slags materiale som var brukt rundt ventilasjonsanlegget. Utbyggingen skjedde over mange etapper, og de som tok over klarte ikke \u00e5 f\u00f8lge med p\u00e5 hva som hadde skjedd p\u00e5 foreg\u00e5ende etappe, sier Per Knudsen.", "Det var Heimdal Entrepren\u00f8r som utf\u00f8rte arbeidene p\u00e5 bakgrunn av Knudsens tegninger. Administrerende direkt\u00f8r Jan Jahren hevder at ventilasjonsrommet i bakg\u00e5rden hos News i praksis stod ferdig da hans firma kom inn i bildet.", "- Vi satte inn en luftinntaksrist i et ferdig rom. Ventilasjonsanlegget med bygningsmessige konstruksjoner tilh\u00f8rte et tidligere prosjekt, sier Jahren."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "category2", "value": "nyheter|trondheim|bybrannene"}, {"field": "category3", "value": "nyheter|trondheim|bybrannene|nordre brannen"}, {"field": "contenthash", "value": "f71065042abd254d47c7b33128d15dfad7b564242094ffb87f73db8dc8a73121"}, {"field": "createtime", "value": "2016-07-14T18:46:30.000Z"}, {"field": "description", "value": "Bak bybrannen i Trondheim ligger over fem kaotiske \u00e5r i Nordre gate 11. Utbyggingen av restauranthuset har v\u00e6rt preget av ulovlige l\u00f8sninger, mangelfulle tegninger og samarbeidsproblemer mellom sentrale akt\u00f8rer."}, {"field": "dominantimage", "value": "http://www.adressa.no/incoming/article1050341.ece5/ALTERNATES/w980-default/ver2%20news_bakgaard"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/332620578f60fa7b795afbcf6553b2000fc822d1.jpg?59916839"}, {"field": "dominantthumbnaildimensions", "value": "300x169"}, {"field": "heading", "value": "En brannfelle blir til -adressa.no"}, {"field": "id", "value": "332620578f60fa7b795afbcf6553b2000fc822d1"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim", "nordre brannen", "bybrannene"]}, {"field": "kw-classification", "value": "home-and-garden"}, {"field": "kw-company", "value": ["sentrumseiendom as", "sentrumseiendom trondheim as"]}, {"field": "kw-concept", "value": ["prosjekt", "skjedd", "bakg\u00e5rd", "utbygger", "gate", "tegninger", "utbyggingen skjedde", "kommunen"]}, {"field": "kw-entity", "value": ["news", "nordre", "per knudsen", "heimdal entrepren\u00f8r", "knudsen", "midtbyen", "arnstad og drageset", "rick", "per knudsen arkitektkontor"]}, {"field": "kw-location", "value": "cafe"}, {"field": "kw-pageclass", "value": "article"}, {"field": "kw-person", "value": ["kjell kvam", "jan jahren", "olaf arnstad", "jarle drageset", "odd reitan", "stig arntsberg"]}, {"field": "kw-taxonomy", "value": ["nyheter", "nyheter/trondheim", "nyheter/trondheim/bybrannene/nordre brannen", "nyheter/trondheim/bybrannene"]}, {"field": "og-image", "value": "http://www.adressa.no/incoming/article1050341.ece5/ALTERNATES/w980-default/ver2%20news_bakgaard"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En brannfelle blir til"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/bybrannene/nordre_brannen/article73804.ece"}, {"field": "pageclass", "value": ["article"]}, {"field": "publishtime", "value": "2003-02-14T21:54:21.000Z"}, {"field": "recs-articleid", "value": "1731904"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-category2", "value": "taxonomy|nyheter|trondheim|bybrannene"}, {"field": "recs-category3", "value": "taxonomy|nyheter|trondheim|bybrannene|nordre brannen"}, {"field": "recs-publishtime", "value": "2003-02-14T21:54:21.000Z"}, {"field": "recs-rawtitle", "value": "En brannfelle blir til -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim", "nyheter/trondheim/bybrannene/nordre brannen", "nyheter/trondheim/bybrannene"]}, {"field": "teaser", "value": "Bak bybrannen i Trondheim ligger over fem kaotiske \u00e5r i Nordre gate 11. Utbyggingen av restauranthuset har v\u00e6rt preget av ulovlige l\u00f8sninger, mangelfulle tegninger og samarbeidsproblemer mellom sentrale akt\u00f8rer."}, {"field": "thumbnail", "value": "http://content-thumbnail.cxpublic.com/content/thumbnail200x150/332620578f60fa7b795afbcf6553b2000fc822d1.jpg?59916839"}, {"field": "thumbnailfullheightdimensions", "value": "200x1181"}, {"field": "timestamp", "value": "2017-08-14T09:07:05.000Z"}, {"field": "title", "value": "En brannfelle blir til"}, {"field": "url", "value": "http://www.adressa.no/nyheter/trondheim/bybrannene/nordre_brannen/article73804.ece"}, {"field": "urlhash", "value": "332620578f60fa7b795afbcf6553b2000fc822d1"}], "score": 0.5465457, "siteId": "9222270286501375973", "id": "332620578f60fa7b795afbcf6553b2000fc822d1"}

