{"fields": [{"field": "modifiedtime", "type": "time", "value": "2017-05-21T14:40:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Brann", "Doddo", "Lars Arne Nilsen"]}, {"field": "author", "value": "eduardo doddo andersen"}, {"field": "body", "value": ["Saken oppdateres.", "SOGNDAL-BRANN 2\u20133", "Hvis du tilfeldigvis ikke er interessert i verken Brann eller fotball, eller kanskje du er en av dem som mistet Brann-interessen i \u00e5rene etter at gullet kom hjem, s\u00e5 skal du vite at du g\u00e5r glipp av noe vidunderlig.", "En Brann-kamp kan v\u00e6re, skj\u00f8nner du, bedre enn l\u00f8nningsdager; det kan v\u00e6re bedre enn tropenetter; det kan v\u00e6re bedre enn bl\u00e5 himmel; det kan v\u00e6re bedre enn hvite strender; det kan v\u00e6re bedre enn den f\u00f8lelsen du kjenner etter de f\u00f8rste glassene p\u00e5 l\u00f8nningsdagen; det kan v\u00e6re bedre enn de f\u00f8rste kyssene du f\u00e5r av din nye kj\u00e6reste; det kan v\u00e6re bedre enn \u00e5 v\u00e5kne frisk, uthvilt og opplagt etter en uke med influensa; det kan v\u00e6re bedre enn \u00e5 n\u00e5 den h\u00f8yeste fjelltopp; det kan v\u00e6re bedre enn den dypeste forelskelse; det kan v\u00e6re bedre enn s\u00f8t mango, og det kan v\u00e6re bedre enn syndig sex.", "Det kan rett og slett v\u00e6re bedre enn alt. Og hvis du ikke tror meg, sp\u00f8r hvilken som helst Brann-supporter som s\u00e5 Sogndal-Brann 20. mai 2017.", "Det er ingenting som sl\u00e5r f\u00f8lelsen av \u00e5 st\u00e5 i skj\u00e6rsilden, p\u00e5 randen av avgrunnen, for s\u00e5, noen f\u00e5 minutter etterp\u00e5, befinne seg i paradis sammen med vennlige, smilende og euforiske mennesker.", "Hvilken uforglemmelig dag det ble. Hvilken stjernekamp, hvilken storm, hvilken samba og hvilken sitrende f\u00f8lelse jeg fortsatt sitter med mange timer etterp\u00e5.", "I den \u00e5ttende serierunden l\u00e6rte Lars Arne Nilsen oss begrepet signalspiller. Da det buttet imot i m\u00f8tet med Molde, satte han innp\u00e5 Jakob Orlov, som med sin tydelige og oppofrende spillestil dro resten av laget med p\u00e5 en storseier mot Solskj\u00e6rs menn. Jakob Orlov var i den kampen en signalspiller", "Etter denne serierunden lanserer jeg begrepet signalkamp. Hvert \u00e5r er det \u00e9n eller flere kamper som setter standarden, som viser vei og hva laget er bygget av. Kamper som gir klare indikasjoner p\u00e5 hvordan resten av sesongen vil utvikle seg. Branns bortekamp mot Sogndal var en slik signalkamp.", "N\u00e5r laget ligger under med to m\u00e5l p\u00e5 en bane der de ikke har vunnet p\u00e5 15 \u00e5r, n\u00e5r det er mindre enn en halv time igjen \u00e5 spille, n\u00e5r det lyser tap i alle statistikker, og laget likevel vinner, s\u00e5 gir akkurat det sterke signaler om at laget som Lars Arne Nilsen har bygget opp, med begrensede midler, er kapabel til hva som helst.", "Silkehanskene er av. Gamle sp\u00f8kelser er borte. Lua de sto med i h\u00e5nden er kastet. Negative tanker er kastet. Loddet er kastet. Rosenborg, pass opp, det er en Brann p\u00e5 vei.", "Brann har noe som ikke kan kj\u00f8pes, de har en moral, et kollektiv og en vinnervilje som de fleste bare kan dr\u00f8mme om. Og de har Lars Arne Nilsen, Kong Gud. Treneren som alltid tar de rette valgene, legger den rette taktikken, og setter inn p\u00e5 de rette spillerne. Da spillet gikk i st\u00e5 og stillheten senket seg blant Brann-supporterne, gjorde han igjen avgj\u00f8rende bytter. Inn kom bortgjemte Steffen Lie Sk\u00e5levik med fart, inn kom anonyme Peter Orry Larsen med m\u00e5l, og inn kom benkesliter Azar Karadas med ekstrem duellkraft. Da snudde det, da slo Sogndal-muren sprekker, da ble h\u00e5pet tent.", "Denne snuoperasjonen kommer ikke til \u00e5 bli glemt med de f\u00f8rste, og scoringen til Fredrik haugen kommer jeg til \u00e5 huske til min d\u00f8d.", "Og hvis du fortsatt leser dette, du som verken er interessert i verken Brann eller fotball, eller kanskje det er deg som mistet din Brann-interesse i \u00e5rene etter at gullet kom hjem, til orientering: Det er noe stort p\u00e5 gang, og Brann spiller hjemme mot Aalesund kommende s\u00f8ndag. Velkommen skal du v\u00e6re."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "0484e5d46d4fb90f44deb26ea90e2e8da4e28bd3ca3c9ce8da2311085f519a8d"}, {"field": "createtime", "value": "2017-05-21T09:26:31.000Z"}, {"field": "description", "value": "Brann-blogger Eduardo \u00abDoddo\u00bb Andersen tror det er noe stort p\u00e5 gang."}, {"field": "heading", "value": "\u00abHvis du ikke bryr deg om Brann, g\u00e5r du glipp av noe vidunderlig\u00bb -adressa.no"}, {"field": "id", "value": "bcc90cd15e538daa41234cf0418f468b859b35b2"}, {"field": "keyword", "value": ["Brann", "Doddo", "Lars Arne Nilsen"]}, {"field": "keywords", "value": "Brann,Doddo,Lars Arne Nilsen"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "kamper", "laget"]}, {"field": "kw-entity", "value": ["andersen", "kong gud", "doddo", "solskj\u00e6rs", "sogndal-brann", "eduardo", "brann", "fredrik", "aalesund", "azar karadas"]}, {"field": "kw-location", "value": ["sogndal", "molde"]}, {"field": "kw-pageclass", "value": "article"}, {"field": "kw-person", "value": ["lars arne nilsen", "jakob orlov", "steffen lie sk\u00e5levik", "peter orry larsen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/a4601759-c57d-4af7-9ee0-7ab3598efc64?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abHvis du ikke bryr deg om Brann, g\u00e5r du glipp av noe vidunderlig\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Hvis-du-ikke-bryr-deg-om-Brann_-gar-du-glipp-av-noe-vidunderlig-235936b.html"}, {"field": "pageclass", "value": ["article"]}, {"field": "publishtime", "value": "2017-05-21T10:12:30.000Z"}, {"field": "recs-articleid", "value": "235936"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-21T10:12:30.000Z"}, {"field": "recs-rawtitle", "value": "\u00abHvis du ikke bryr deg om Brann, g\u00e5r du glipp av noe vidunderlig\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Brann-blogger Eduardo \u00abDoddo\u00bb Andersen tror det er noe stort p\u00e5 gang."}, {"field": "thumbnail", "value": "http://content-thumbnail.cxpublic.com/content/thumbnail200x150/bcc90cd15e538daa41234cf0418f468b859b35b2.jpg?596a5a93"}, {"field": "thumbnailfullheightdimensions", "value": "200x1382"}, {"field": "timestamp", "value": "2017-07-15T18:10:27.000Z"}, {"field": "title", "value": "\u00abHvis du ikke bryr deg om Brann, g\u00e5r du glipp av noe vidunderlig\u00bb"}, {"field": "url", "value": "http://www.adressa.no/100Sport/fotball/Hvis-du-ikke-bryr-deg-om-Brann_-gar-du-glipp-av-noe-vidunderlig-235936b.html"}, {"field": "urlhash", "value": "bcc90cd15e538daa41234cf0418f468b859b35b2"}], "score": 0.9780185, "siteId": "9222270286501375973", "id": "bcc90cd15e538daa41234cf0418f468b859b35b2"}

