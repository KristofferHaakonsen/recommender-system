{"fields": [{"field": "modifiedtime", "type": "time", "value": "2014-07-01T11:41:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lajla ellingsen"}, {"field": "body", "value": ["Kvinne, 25 \u00e5r:", "Jeg vil gjerne dele min historie og kanskje hjelpe noen andre der ute. P\u00e5 skolen ble jeg mobbet, av b\u00e5de elever og l\u00e6rere. Jeg husker spesielt f\u00f8rste gangen jeg ble gjort narr av, det var allerede i f\u00f8rste klasse, av noen i sjuende klasse. Det var starten p\u00e5 noe som skulle forf\u00f8lge meg hver dag igjennom hele oppveksten og skolegangen. Det hendte ogs\u00e5 at jeg ikke ble invitert p\u00e5 bursdagsfeiring, og jeg var den eneste som ikke ble invitert, og om jeg ble invitert fikk jeg uansett gjennomg\u00e5.", "Men redd for \u00e5 fortelle noe hjemme, bet jeg tennene sammen og dro p\u00e5 skolen hver dag. I fjerde klasse fikk jeg masse sn\u00f8baller med grus og stein kastet p\u00e5 meg og i ansiktet mitt, den ene traff \u00f8yet mitt veldig hardt og jeg ble uvel. Jeg h\u00f8rte alle kom l\u00f8pende og noen sa: \u00abSe! Endelig skriker hun!\u00bb.", "En l\u00e6rer kom og sa at det ikke var noe \u00e5 skrike over. Jeg hadde en bestevenninne, men det skiftet med formen om hun skulle v\u00e6re ok mot meg. Etter en mattepr\u00f8ve der jeg stavet feil, ble dette lest opp h\u00f8yt for alle i klassen. Alle begynte \u00e5 le, og dette ble det fortsatt snakket om da vi var 16 \u00e5r. Jeg fikk ogs\u00e5 h\u00f8re at det var delt med alle p\u00e5 l\u00e6rerrommet, og de hadde f\u00e5tt seg en god latter av meg som ikke kunne skrive og stave.", "Jeg skrek hver kveld og h\u00e5pet jeg skulle bli syk, slik at jeg slapp skolen. Noen ganger la jeg feberm\u00e5let p\u00e5 lampen min, slik at det skulle vise febertemperatur. P\u00e5 ungdomsskolen fikk jeg fortalt av en l\u00e6rer at jeg var feit, jeg var allerede p\u00e5 kanten i vekt. Jeg utviklet spiseforstyrrelser, og var p\u00e5 kanten til \u00e5 bli tvangsinnlagt. Dette er noe som forf\u00f8lger meg den dag i dag. Jeg godtar ikke meg selv.", "Som 12-\u00e5rig ble jeg utsatt for overgrep. Dette har \u00f8delagt s\u00e5 mye for meg, jeg blir kvalm n\u00e5r jeg h\u00f8rer lignende historier. Ser jeg noen som ligner p\u00e5 han, g\u00e5r det kaldt nedover ryggen, jeg skjelver, blir sint, kvalm og uvel. Mannen fikk ingen straff eller dom, noe som fortsatt plager meg.", "To \u00e5r etter overgrepet fikk jeg h\u00f8re han hadde brutt seg inn i et hus og voldtatt en sovende kvinne mens hennes to \u00e5r gamle s\u00f8nn l\u00e5 ved siden av henne.", "Jeg f\u00f8ler p\u00e5 en m\u00e5te at det er min skyld. Dersom jeg hadde kjempet enda hardere, kunne jeg kanskje forhindret det. Samtidig som jeg ble utsatt for overgrep, slet jeg med spiseforstyrrelser, depresjon, skyldf\u00f8lelse og mobbing. Men jeg fortsatte \u00e5 kjempe meg igjennom hverdagen min.", "Da jeg startet p\u00e5 videreg\u00e5ende fikk jeg vite de som hadde mobbet meg mest igjennom hele oppveksten gikk i klassen over meg. Da greide jeg ikke mer, 16 \u00e5r gammel knakk jeg sammen og fortalte om hele oppveksten min til mamma. Jeg greide rett og slett ikke mer, jeg var ferdig.", "Mamma kontaktet barne- og ungdomspsykiatrien, og etter et halv\u00e5r p\u00e5 skolen, etter anbefaling fra barne- og ungdomspsykiatrien, sluttet jeg p\u00e5 skolen.", "Igjen et svik fra systemet - de skulle gi meg oppf\u00f8lging etter at jeg sluttet, men jeg h\u00f8rte ikke noe.", "Da jeg var 17, fikk jeg et isjiasanfall, og ble lam fra magen og hele veien ned. Jeg var lam i ca en m\u00e5ned, og trengte hjelp til det meste. Jeg har i ettertid slitt med ryggplager, og jeg har ogs\u00e5 n\u00e5 epileptisk aktivitet.", "I dag, i en alder av 25 \u00e5r, og mamma til en jente p\u00e5 tre \u00e5r, mottar jeg dagpenger fra NAV. I oktober i fjor ble jeg innlagt p\u00e5 DPS, og det er kanskje noe av det lureste jeg har gjort i mitt liv. Jeg g\u00e5r fortsatt til psykolog, og har ogs\u00e5 masse hjelp fra legen min og mamman min.", "Uten mamma har jeg ikke v\u00e6rt s\u00e5 langt som jeg faktisk er i dag, hun kjemper for meg og med meg! Den st\u00f8tten hun gir meg, den omsorgen jeg f\u00e5r, ja, uten mamma tror jeg ikke jeg har v\u00e6rt her i dag. Jeg har fortsatt meget lang vei \u00e5 g\u00e5, men jeg m\u00e5 leve i dag og ikke tenke p\u00e5 i morgen.", "Jeg har ett m\u00e5l, og det er \u00e5 v\u00e6re den beste mamman for datteren min! Jeg skal s\u00f8rge for hun skal f\u00e5 en bedre start p\u00e5 livet enn hva jeg har hatt. Om jeg er uf\u00f8r og ikke har noen inntekt, jeg er uansett mamma til verdens nydeligste jente."]}, {"field": "category0", "value": "nyheter"}, {"field": "category1", "value": "nyheter|psykiatri"}, {"field": "contenthash", "value": "12f4b7e538eac891e41e91ac1d47d8c0a06c9c436d48bbe8192c13fdb9c68397"}, {"field": "createtime", "value": "2017-02-15T22:30:28.000Z"}, {"field": "description", "value": "Uten mamma har jeg ikke kommet meg dit jeg er i dag."}, {"field": "heading", "value": "Fortalte alt til mamma -adressa.no"}, {"field": "id", "value": "2ced52ed3ee4e511b2ed37269f332787bc772030"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "psykiatri"]}, {"field": "kw-classification", "value": "health-and-fitness"}, {"field": "kw-concept", "value": ["mamma", "skolen", "dag"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/psykiatri"]}, {"field": "og-image", "value": "http://www.adressa.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortalte alt til mamma"}, {"field": "og-type", "value": "article"}, {"field": "og-url", "value": "http://www.adressa.no/nyheter/psykiatri/article9852556.ece"}, {"field": "pageclass", "value": ["article"]}, {"field": "publishtime", "value": "2014-05-29T23:00:00.000Z"}, {"field": "recs-articleid", "value": "9852556"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|psykiatri"}, {"field": "recs-publishtime", "value": "2014-05-29T23:00:00.000Z"}, {"field": "recs-rawtitle", "value": "Fortalte alt til mamma -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/psykiatri"]}, {"field": "teaser", "value": "Uten mamma har jeg ikke kommet meg dit jeg er i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/2ced52ed3ee4e511b2ed37269f332787bc772030.jpg?596bbab2"}, {"field": "thumbnailfullheightdimensions", "value": "200x3018"}, {"field": "timestamp", "value": "2017-07-16T19:12:50.000Z"}, {"field": "title", "value": "Fortalte alt til mamma"}, {"field": "url", "value": "http://www.adressa.no/nyheter/psykiatri/article9852556.ece"}, {"field": "urlhash", "value": "2ced52ed3ee4e511b2ed37269f332787bc772030"}], "score": 0.6338698, "siteId": "9222270286501375973", "id": "2ced52ed3ee4e511b2ed37269f332787bc772030"}

