{"fields": [{"field": "modifiedtime", "type": "time", "value": "2013-11-13T16:59:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne berit fagernes"}, {"field": "body", "value": ["Saken oppdateres.", "En endring i m\u00e5ten loven tolkes, gj\u00f8r at verken Trondheim kommune eller Nav vil betale sykel\u00f8nn til l\u00e6reren Toril Kokaas Leirvold.", "Inntil for ett \u00e5r siden fungerte alt greit, men i desember 2012 innf\u00f8rte Trondheim kommune en ny praksis. N\u00e5 risikerer flere kommunalt ansatte, som er delvis uf\u00f8re, \u00e5 blir trukket i l\u00f8nn hvis de har sykefrav\u00e6r. I tillegg vil ikke kommunen betale l\u00f8nn i arbeidsgiverperioden, alts\u00e5 de f\u00f8rste 16 dagene f\u00f8r det offentlige overtar utbetalingsansvaret.", "Toril Kokaas Leirvold har v\u00e6rt l\u00e6rer i 100 prosent stilling i Trondheim kommune i 18 \u00e5r. I 1998 var hun  involvert i en bilulykke der hun fikk hode- og nakkeskader. Hun ble sykmeldt i flere m\u00e5neder, men med trening klarte hun \u00e5 komme tilbake i jobb i 80 prosent stilling.", "- Ulykken medf\u00f8rte at jeg fikk nedsatt funksjonsevne, og er 20 prosent midlertidig uf\u00f8r. Uf\u00f8reandelen betales av Statens pensjonskasse, sier l\u00e6reren.", "Ettersom Kokaas Leirvold ikke klarte \u00e5 jobbe i 100 prosent stilling etter frav\u00e6ret, men kom tilbake i bare 80 prosent av den, mener Trondheim kommune at hun ikke har opptjent nye sykepengerettigheter.", "- En dag etter vinterferien i fjor ble jeg informert av kontordamen ved skolen, som sa at r\u00e5dmannen hadde innf\u00f8rt nye l\u00f8nnsregler for oss som har en uf\u00f8reandel i stillingen v\u00e5r. Heretter skulle skolen trekke all l\u00f8nn under sykdom, og den ansatte, alts\u00e5 jeg, skulle ringe til Nav ved f\u00f8rste sykedag og levere alle egenmeldinger og sykmeldinger til Nav, sier Kokaas Leirvold.", "Barneskolel\u00e6reren forteller at kommunen har anbefalt \u00e9n l\u00f8sning p\u00e5 problemet: Dersom hun g\u00e5r ned i stillingsandel, kan hun igjen tjene opp rettigheter til l\u00f8nn ved sykdom.", "- Uf\u00f8reandelen blir vurdert hvert annet \u00e5r, derfor synes jeg det er risikabelt \u00e5 si opp 20 prosent av stillingen min. Uansett m\u00e5 jeg jobbe i tre m\u00e5neder i oppsigelsesperioden, og deretter 26 uker i ny stillingsandel, f\u00f8r jeg har opparbeidet rettigheter til sykel\u00f8nn. Det kan da ikke v\u00e6re riktig? Og slett ikke i en IA-kommune, mener Kokaas Leirvold. (IA st\u00e5r for inkluderende arbeidsliv, red.anm.)", "Det er folketrygdloven som regulerer rett til sykepenger. If\u00f8lge Kokaas Leirvold aksepterer ikke Nav kommunens nye praktisering av folketrygdeloven.", "- Nav betaler ikke l\u00f8nn for frav\u00e6r i arbeidsgiverperioden, s\u00e5 dersom jeg blir sykemeldt i tre uker eller en m\u00e5ned, s\u00e5 f\u00e5r jeg ikke l\u00f8nn. Verken kommunen eller Nav mener de har plikt til det. Resultatet er at jeg har g\u00e5tt p\u00e5 jobb med feber, fordi jeg ikke har r\u00e5d til trekk i l\u00f8nn p\u00e5 grunn av sykdom.", "LES OGS\u00c5: Nav betaler ikke sykel\u00f8nn", "LES OGS\u00c5: Trondheim kommune: - Vi forholder oss til loven", "Kokaas Leirvold har v\u00e6rt i kontakt med b\u00e5de Utdanningsforbundet og LO for \u00e5 f\u00e5 en avklaring p\u00e5 problemet, uten resultat.", "- Det som er trist er at Fagforbundene er hjelpel\u00f8se. Jeg har ringt flere ganger, for de har ikke tid til \u00e5 informere meg. Det siste jeg har h\u00f8rt er at de n\u00e5 har en tvistesak med Trondheim kommune som omhandler det samme problemet, og at saken er l\u00f8ftet til sentralt hold.", "- Dette er en kinkig sak, og den st\u00e5r ikke i forhold til IA-avtalen som Trondheim kommune er en del av, sier fylkesleder Lisbeth Strickert i Utdanningsforbundet.", "Samtidig medgir fylkeslederen at folketrygdlovens \u00a7 8-19 (se fakta) kan gi rom for kommunens omlegging.", "- Utfordringen blir da ulike tolkninger b\u00e5de fra saksbehandlere i Nav, og mellom de ulike kommunene. Dette bidrar til ulik behandling. Men ogs\u00e5 Nav har uttalt at kommunen har innf\u00f8rt en streng praktisering. Vi har sett p\u00e5 saken, og overf\u00f8rt den til v\u00e5r juridiske avdeling som skal vurdere videre. Forel\u00f8pig har vi dessverre ikke f\u00e5tt svar, sier Strickert.", "Fylkeslederen mener kommunens praktisering av loven ekskluderer ansatte med nedsatt funksjonsevne.", "- Ett av delm\u00e5lene i IA-avtalen er \u00e5 legge til rette for arbeidstakere som har redusert funksjonsevne, slik at de st\u00e5r i arbeid. Paradokset er at hvis man sier opp stillingsandelen som tilsvarer uf\u00f8repensjonen og f\u00e5r en ny arbeidskontrakt, vil man f\u00e5 sykepenger fra arbeidsgiver. Jeg har stor forst\u00e5else for at dette er problematisk n\u00e5r man ikke er varig uf\u00f8r.  Dette blir merkelig, og helt feil, sier fylkeslederen i Utdanningsforbundet.", "Her kan du lese kommunens svar p\u00e5 hvorfor de tolker loven som de gj\u00f8r ."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9ede7e08c2191d1289ab4f4522299bd31a725ee753116f59aeb3d26ac5609d8a"}, {"field": "createtime", "value": "2013-11-28T08:48:25.616Z"}, {"field": "description", "value": "- Det er helt h\u00e5pl\u00f8st. Jeg blir ruinert hvis jeg er syk, sier Toril Kokaas Leirvold."}, {"field": "dominantimage", "value": "http://www.adressa.no/incoming/article8523299.ece/ALTERNATES/w980-default/kokaas2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/65baca7488ae31a65dcf04161af1b019abc1fad6.jpg?5989aab4"}, {"field": "dominantthumbnaildimensions", "value": "300x169"}, {"field": "heading", "value": ["- Jeg f\u00e5r ikke l\u00f8nn hvis jeg blir syk -adressa.no", "Ny praksis fra r\u00e5dmannen", "G\u00e5r p\u00e5 jobb syk", "- Fagforbundene er hjelpel\u00f8se", "- Ekskluderer ansatte"]}, {"field": "id", "value": "65baca7488ae31a65dcf04161af1b019abc1fad6"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["kommune", "l\u00f8nn", "trondheim kommune"]}, {"field": "kw-entity", "value": ["utdanningsforbundet", "fagforbundene", "toril kokaas leirvold", "nav", "kokaas leirvold", "statens"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "lisbeth strickert"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article8523299.ece/ALTERNATES/w980-default/kokaas2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg f\u00e5r ikke l\u00f8nn hvis jeg blir syk"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article8497531.ece"}, {"field": "pageclass", "value": ["article"]}, {"field": "publishtime", "value": "2013-11-13T16:26:28.000Z"}, {"field": "recs-articleid", "value": "8497531"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2013-11-13T16:26:28.000Z"}, {"field": "recs-rawtitle", "value": "- Jeg f\u00e5r ikke l\u00f8nn hvis jeg blir syk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Det er helt h\u00e5pl\u00f8st. Jeg blir ruinert hvis jeg er syk, sier Toril Kokaas Leirvold."}, {"field": "thumbnail", "value": "http://content-thumbnail.cxpublic.com/content/thumbnail200x150/65baca7488ae31a65dcf04161af1b019abc1fad6.jpg?5989aab4"}, {"field": "thumbnailfullheightdimensions", "value": "200x1901"}, {"field": "timestamp", "value": "2017-08-08T12:12:36.000Z"}, {"field": "title", "value": "- Jeg f\u00e5r ikke l\u00f8nn hvis jeg blir syk"}, {"field": "url", "value": "http://www.adressa.no/nyheter/trondheim/article8497531.ece"}, {"field": "urlhash", "value": "65baca7488ae31a65dcf04161af1b019abc1fad6"}], "score": 0.7060224, "siteId": "9222270286501375973", "id": "65baca7488ae31a65dcf04161af1b019abc1fad6"}

