{"fields": [{"field": "modifiedtime", "type": "time", "value": "2012-04-23T09:17:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "OLE PETTER KRABBER\u00d8D, sivil\u00f8konom. Vikingene skapte handel, kolonier og varige statsdannelser i Russland, Normandie, England og Skottland. Det er betegnende at medier som National Geographic, Time Magazine, og spesielt BBC, har laget en rekke reportasjer og filmserier, som i mye st\u00f8rre grad enn vi selv makter, f\u00e5r frem denne periodens betydning. Den franske historikeren Georges Duby oppsummerer vikingenes invasjoner og utstrakte handelsvirksomhet slik: \u00abInvasjonssjokket fikk skallet omkring Vestens jordbruks\u00f8konomi til \u00e5 sprekke.\u00bb Vikingenes bidrag til handel og bydannelser gav h\u00f8vdingene den n\u00f8dvendige finansielle styrken for senere politisk kontroll, b\u00e5de ute og i Norden. Kristendommen, som kongene hentet hjem, gav dem den n\u00f8dvendige legitimitet.", "National Geographic skrev i mai 2000: \u00abA thousand years ago Viking ships carried traders, settlers and raiders west to America, south to Italy, and east to Russia. Scandinavia's power would never be greater.\u00bb Time skrev ogs\u00e5 i mai 2000: \u00abThe untold saga of The Vikings. They beat Columbus to the New World by 500 years. Fresh research shows how they influenced us - and still do.\u00bb", "British Museum har sjakkbrikker og en s\u00f8lvskatt fra vikingtiden blant sine 10 viktigste nasjonale arkeologiske funn. Sjakkbrikkene er laget av hvalrosstenner, kommer fra Trondheim og ble funnet p\u00e5 Hebridene. Museet i Bayeux, Normandie, omtaler vikingsagaen og fremstiller Vilhelms erobring av England i 1066 gjennom et 75 meter langt, originalt, veggteppe.", "Svenske vikinger dominerte, men Snorre og andre dokumenterer betydelig norsk deltagelse. Forholdet til de lokale herskerne var n\u00e6rt. Olav Tryggvason vokste opp og arbeidet hos storfyrste Vladimir den Store i Kiev (Valdemar) (978-1015). Olav den Hellige r\u00f8mte i 1028 til Vladimirs etterf\u00f8lger Jaroslav (1019-1054). Jaroslav og Olav den Hellige ble begge gift med d\u00f8tre av svenskekongen Olof Sk\u00f8tkonung, henholdsvis Ingegerd og Astrid. Olav den Helliges s\u00f8nn, Magnus den gode, vokste ogs\u00e5 opp i Russland, hos Ingegerd og Jaroslav. Olav den Helliges halvbror, Harald Harr\u00e5de, giftet seg med Jaroslavs datter, Elisabet, etter \u00e5 ha tjent keiseren i Konstantinopel i mange \u00e5r.", "Vikingene bistod sine frender ved flere anledninger i lokale stridigheter. Vladimir r\u00f8mte i en periode til Sverige, fikk hjelp av en onkel, og gjenvant makten ved hjelp av en skandinavisk h\u00e6r i 978. Jaroslav m\u00e5tte ogs\u00e5 s\u00f8ke st\u00f8tte hos skandinaviske st\u00f8ttespillere for \u00e5 vinne makten i 1019. Kontakten var st\u00f8rst frem til omkring 1054 da den katolske og greskortodokse kirke skilte lag over en uenighet om Den hellige \u00e5nd kom fra Faderen alene eller Faderen og S\u00f8nnen.", "I \u00c5lesund st\u00e5r det en statue av Rollo eller Gange-Rolf. Den ble gitt som gave av byen Rouen i 1911, i anledning 1000-\u00e5rs-jubileet for at frankerkongen Karl den enfoldige m\u00e5tte gi fra seg omr\u00e5det rundt Seinens utl\u00f8p til Gange-Rolf. De fleste leksika og historikere er enige om hvem han var; s\u00f8nn av Ragnvald M\u00f8rejarl, bror av jarlen p\u00e5 Orkn\u00f8yene, stamfar til Vilhelm Erobrerer (1066), og jaget fra landet av Harald H\u00e5rfagre. De fleste immigrantene i Normandie var av dansk herkomst, men ogs\u00e5 av norsk, norsk/irsk og norsk/dansk/engelsk herkomst, og de kom i flere b\u00f8lger.", "Det blir hevdet av noen at vikingene raskt ble \u00abfranske\u00bb, d\u00f8pte seg, og adopterte det lokale spr\u00e5ket. Kjente historikere som David C. Douglas og Eleanor Searle fastsl\u00e5r at normannerne aldri ble integrert i den franske stat, og at det var meget tette b\u00e5nd mellom Normandie, England, Danmark og Norge p\u00e5 denne tiden. Historikeren Frank Barlow skriver: \u00abThe Scandinavian impact on Europe in the tenth and eleventh centuries had already bound together the fates of Normandy and England\u00bb. De norr\u00f8ne spr\u00e5kene ble dokumentert brukt av h\u00f8vdingene rundt 960, og sannsynligvis inn p\u00e5 1000-tallet, da Olav den Hellige, med en stor h\u00e6r, hjalp Richard II i en kritisk fase (1013). Normannerne p\u00e5 sin side deltok i et slag i Irland i 1014, for \u00e5 hjelpe sine norske frender. Hvis normannerne ikke var rene skandinaver, var de heller ikke franske, slik det beklageligvis st\u00e5r i flere norske skoleb\u00f8ker.", "I over 250 \u00e5r satt dansker og nordmenn fast i England. Danskene var mest aktive, og kontrollerte landet i flere perioder. Fra norsk side er kanskje Harald Harr\u00e5des fors\u00f8k p\u00e5 erobring i 1066, og Olav den Helliges angrep p\u00e5 London mest kjent. Olav rev som kjent ned London Bridge. Mindre kjent er det at Olav Tryggvason ogs\u00e5 oppholdt seg flere \u00e5r i England og i 994 ledet et angrep p\u00e5 England med en fl\u00e5te som var st\u00f8rre enn noen tidligere. Imidlertid kom kong Ethelred til enighet med Olav, ved hjelp av et betydelig bel\u00f8p og en handelsavtale. Olav investerte s\u00e5 kapitalen i erobringen av Norge.", "Shetland, Orkn\u00f8yene, Hebridene, Nord- og Vest-Skottland, Irland, samt Vesthavet, var norske interesseomr\u00e5der fra omkring 800 til 1300. For vikingene var disse omr\u00e5dene ingen utkant, men l\u00e5 p\u00e5 hver side av en lang \u00abautostrada\u00bb av vann. Det var n\u00e6rmest bare \u00e5 forsyne seg av s\u00f8lv, slaver, kvinner og jord, og etter hvert skatteinntekter. Reisene over Atlanterhavet og bosettingene p\u00e5 F\u00e6r\u00f8yene, Island, Gr\u00f8nland og Vinland, er kanskje de mest omtalte. St\u00f8rrelsen p\u00e5 det \u00abnorske riket\u00bb ble bekreftet av den katolske kirken i 1152, da det nyetablerte erkebisped\u00f8mmet i Nidaros fikk myndighet over hele dette enorme omr\u00e5det i Vesthavet, helt ned til Man.", "Vi skal v\u00e6re klar over at tidligere russisk, fransk og engelsk litteratur langt fra har fremhevet slike forhold som her er nevnt, til det var historien for s\u00e5r, og interessene andre. Det har endret seg de senere \u00e5rene, men norske l\u00e6rebokforfattere og museer m\u00e5 selv utnytte potensialet i v\u00e5r historie.", "Oslo har i mange \u00e5r planlagt et Middelalder-museum p\u00e5 S\u00f8renga/Bj\u00f8rvika. Vikingskipene og middelaldersamlingen skal samles p\u00e5 et sted. Vel og bra, men vi m\u00e5 gi bes\u00f8kende en total-opplevelse, med oppdaterte tekster og f. eks. skuespill, multi-media-show, interaktive installasjoner, tabl\u00e5er, visning av kvinners og menns daglige aktiviteter, b\u00e5tbyggeri, og gjerne overnattings- og konferanse- fasiliteter inne i tradisjonelle langhus.", "Olavsspelet fra og p\u00e5 Stiklestad er jo en fantastisk opplevelse, men det b\u00f8r ogs\u00e5 \u00abgj\u00f8res plass til\u00bb spel som favner videre enn kampen om innf\u00f8ring av kristendommen, og hvem som vant dette og hint slag. Kan skottene gj\u00f8re \u00abBraveheart\u00bb og finnene Julenissen til turist-attraksjoner, b\u00f8r Norge kunne gj\u00f8re noe mer ut av en tid s\u00e5 spekket med dramatikk."]}, {"field": "category0", "value": "meninger"}, {"field": "contenthash", "value": "7271588e1c6f8928448d0500b212c29326c8d303afda39b6529b387d0efbee80"}, {"field": "createtime", "value": "2017-02-14T11:54:52.000Z"}, {"field": "description", "value": "Norske skolebarn og turister blir fortalt at v\u00e5re forfedre var flinke til \u00e5 plyndre, lage skip og seile over Atlanteren, men ikke at Norden representerte en stor kraft og satte agenda i Europa i flere \u00e5rhundre."}, {"field": "dominantimage", "value": "http://www.adressa.no/incoming/article1096716.ece5/ALTERNATES/w980-default/ver2%20Ole_Petter_Krabberoed"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/990871284c28fdb1e7fa9cc167c0a98a43cbf86d.jpg?597a4a7b"}, {"field": "dominantthumbnaildimensions", "value": "300x169"}, {"field": "heading", "value": "Vi greier ikke \u00e5 formidle v\u00e5r egen historie -adressa.no"}, {"field": "id", "value": "990871284c28fdb1e7fa9cc167c0a98a43cbf86d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["the", "norsk", "vikinger", "and"]}, {"field": "kw-entity", "value": ["konstantinopel", "elisabet", "the vikings", "braveheart", "snorre", "jaroslav", "seinens", "time magazine", "vesthavet", "danmark og norge", "gange-rolf", "nidaros", "normandy and england", "england og skottland", "atlanteren", "magnus", "karl", "s\u00f8renga", "gr\u00f8nland og vinland", "rollo", "hellige", "normandie", "faderen", "national geographic", "ingegerd og jaroslav", "hebridene", "new world", "ethelred", "olof sk\u00f8tkonung", "museum", "scandinavian", "georges duby", "london bridge", "ingegerd og astrid", "atlanterhavet", "middelalder", "faderen og s\u00f8nnen", "david c. douglas og eleanor searle", "julenissen", "valdemar"]}, {"field": "kw-location", "value": ["england", "europa", "vladimir", "bayeux", "island", "stiklestad", "trondheim", "russland", "norge", "america", "irland", "f\u00e6r\u00f8yene", "russia", "orkn\u00f8yene", "\u00e5lesund", "norden", "sverige", "rouen", "kiev", "europe", "italy", "columbus"]}, {"field": "kw-pageclass", "value": "article"}, {"field": "kw-person", "value": ["vilhelm erobrerer", "richard ii", "harald h\u00e5rfagre", "harald harr\u00e5de", "olav tryggvason", "frank barlow", "ragnvald m\u00f8rejarl", "eleanor searle"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1096716.ece5/ALTERNATES/w980-default/ver2%20Ole_Petter_Krabberoed"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi greier ikke \u00e5 formidle v\u00e5r egen historie"}, {"field": "og-type", "value": "article"}, {"field": "og-url", "value": "http://www.adressa.no/meninger/article11682.ece"}, {"field": "pageclass", "value": ["article"]}, {"field": "publishtime", "value": "2004-07-21T11:19:34.000Z"}, {"field": "recs-articleid", "value": "2483774"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2004-07-21T11:19:34.000Z"}, {"field": "recs-rawtitle", "value": "Vi greier ikke \u00e5 formidle v\u00e5r egen historie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Norske skolebarn og turister blir fortalt at v\u00e5re forfedre var flinke til \u00e5 plyndre, lage skip og seile over Atlanteren, men ikke at Norden representerte en stor kraft og satte agenda i Europa i flere \u00e5rhundre."}, {"field": "thumbnail", "value": "http://content-thumbnail.cxpublic.com/content/thumbnail200x150/990871284c28fdb1e7fa9cc167c0a98a43cbf86d.jpg?597a4a7b"}, {"field": "thumbnailfullheightdimensions", "value": "200x1510"}, {"field": "timestamp", "value": "2017-07-27T20:18:03.000Z"}, {"field": "title", "value": "Vi greier ikke \u00e5 formidle v\u00e5r egen historie"}, {"field": "url", "value": "http://www.adressa.no/meninger/article11682.ece"}, {"field": "urlhash", "value": "990871284c28fdb1e7fa9cc167c0a98a43cbf86d"}], "score": 0.44449577, "siteId": "9222270286501375973", "id": "990871284c28fdb1e7fa9cc167c0a98a43cbf86d"}

