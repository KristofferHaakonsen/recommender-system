{"fields": [{"field": "modifiedtime", "type": "time", "value": "2012-04-23T14:53:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vi er mange foreldre som er rimelig frustrerte. Ungene sp\u00f8r, men vi kan ikke svare. Vi vet ingen ting, sukker Cecilie M\u00f8rk Selsbak, mor til Sander.", "Hun er oppgitt over at s\u00e5 lite virker \u00e5 v\u00e6re i orden knappe to uker f\u00f8r skolestart ved nye Flat\u00e5sen skole.", "- Vi har ikke kunnet snakke s\u00e5 mye om skolestart, fordi vi vet s\u00e5 lite, sier M\u00f8rk Selsbak.", "Deler klassene", "Sander er en av de 77 elevevene som skal begynne i f\u00f8rste klasse p\u00e5 Flat\u00e5sen skole, en skole som fra i h\u00f8st best\u00e5r av b\u00e5de gamle Flat\u00e5sen skole og Furuhaugen skole.", "Naboskolene som ligger noen hundre meter fra hverandre ble vedtatt sl\u00e5tt sammen av bystyret, og innsparingspotensialet skal ligge i f\u00e6rre klasser: Lokalene til begge skolene skal fortsatt benyttes, og hvert klassetrinn skal deles p\u00e5 de to skolebygningene. Klassene blir dermed bygd opp p\u00e5 nytt, og det inneb\u00e6rer at de som allerede er elever ved de to skolene, f\u00e5r nye klasser \u00e5 forholde seg til. Men de gamle elevene fikk beskjed om de nye klassene f\u00f8r skoleslutt. Bare ikke de kommende f\u00f8rsteklassingene.", "- Vi hadde forventet at vi skulle f\u00e5 vite dette da vi var p\u00e5 innskriving i juni. Vi fikk en viss pekepinn p\u00e5 klassene, men vi vet ikke hvor Sander skal g\u00e5, sier M\u00f8rk Selsbak.", "En av f\u00f8rsteklassene skal g\u00e5 ved gamle Flat\u00e5sen skole, de to andre skal g\u00e5 ved gamle Furuhaugen skole.", "- For oss som er voksne er det ikke lange biten mellom skolene. Men for en seks\u00e5ring som skal ut i den store verden for f\u00f8rste gang, s\u00e5 er det et stykke. Det hadde v\u00e6rt greit \u00e5 vite dette, sier M\u00f8rk Selsbak som ogs\u00e5 hadde foretrukket at f\u00f8rsteklassene var samlet i en av skolebygningene.", "Mange sp\u00f8rsm\u00e5l", "Denne uken begynte Sander ved SFO som har sin hovedbase ved Furuhaugen-bygget. Heller ikke der har de noen svar \u00e5 gi.", "- Vi f\u00e5r veldig mye sp\u00f8rsm\u00e5l rundt skolestart i og med at det nesten er bare vi som er her p\u00e5 skolen. Men vi kan ikke gi noen svar, sier fungerende leder Anne Sofie Haugsv\u00e6r.", "Hun opplever at mange 6-\u00e5ringer synes det er vanskelig ikke \u00e5 vite hvor de f\u00e5r sitt klasserom, hvem de f\u00e5r til klassekamerater og hvem de f\u00e5r til l\u00e6rer.", "- Ungene er veldig spent p\u00e5 skolestarten, og jeg tror noen gruer seg litt fordi de vet s\u00e5 lite. Det er frustrerende for oss ikke \u00e5 kunne svare ungene og foreldrene, og det er selvsagt frustrerende for dem som ikke f\u00e5r noen svar, sier Haugsv\u00e6r som for SFO's sin del ogs\u00e5 gjerne skulle visst mer.", "- N\u00e5r det er s\u00e5 uklart, f\u00e5r vi ikke startet planleggingen, sier hun.", "Spente", "- Vi er mange som n\u00e5 er veldig spente p\u00e5 skolestarten ved Flat\u00e5sen skole. Vi er opptatt av at ungene skal f\u00e5 en best mulig skolestart. Men n\u00e5r de som skal starte opp, enn\u00e5 ikke vet hvor de skal g\u00e5, s\u00e5 er det veldig beklagelig. Det skal ikke v\u00e6re slik, sier Torbj\u00f8rn Solberg. Han var leder av aksjonen som ble gjennomf\u00f8rt i h\u00f8st mot \u00e5 sl\u00e5 sammen de to naboskolene. N\u00e5 mener han at kritikken m\u00e5 rettes til oppvekstavdelingen, og ikke til skolens ledelse.", "- Her ligger det et bystyrevedtak til grunn, og deretter f\u00f8lger oppvekstavdelingen opp og sier at dette m\u00e5 skolen gjennomf\u00f8re. Men her er det veldig mye som skal p\u00e5 plass p\u00e5 rekordtid, landets st\u00f8rste grunnskole med 800 elever skal etableres uten at skolen er blitt tilf\u00f8rt ekstra ressurser. Skolens ledelse har gjort s\u00e5 godt de har kunnet, mener Solberg."]}, {"field": "category0", "value": "forbruker"}, {"field": "contenthash", "value": "600286786ffb6198a3b1bdae995ac810278966dee6e78c2b758a9655c09b4aaa"}, {"field": "createtime", "value": "2017-06-07T19:35:17.000Z"}, {"field": "description", "value": "Han vet ikke hvor han skal g\u00e5, han vet ikke hvem han skal g\u00e5 sammen med og han vet ikke hvem som blir l\u00e6reren hans. Ikke rart Sander M\u00f8rk Selsbak er spent f\u00f8r f\u00f8rste skoledag."}, {"field": "dominantimage", "value": "http://www.adressa.no/incoming/article1042348.ece5/ALTERNATES/w980-default/ver2%20sander%20m%C3%B8rk%20selsbak"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3784b19bdd9904449152c87650666850f107b083.jpg?5986c603"}, {"field": "dominantthumbnaildimensions", "value": "300x169"}, {"field": "heading", "value": "Usikker skolestart for Sander -adressa.no"}, {"field": "id", "value": "3784b19bdd9904449152c87650666850f107b083"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "education"}, {"field": "kw-concept", "value": ["skolens ledelse", "skole", "klasse"]}, {"field": "kw-entity", "value": ["furuhaugen", "m\u00f8rk selsbak", "flat\u00e5sen"]}, {"field": "kw-pageclass", "value": "article"}, {"field": "kw-person", "value": ["anne sofie haugsv\u00e6r", "torbj\u00f8rn solberg", "sander m\u00f8rk selsbak", "cecilie m\u00f8rk selsbak"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1042348.ece5/ALTERNATES/w980-default/ver2%20sander%20m%C3%B8rk%20selsbak"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Usikker skolestart for Sander"}, {"field": "og-type", "value": "article"}, {"field": "og-url", "value": "http://www.adressa.no/forbruker/article104426.ece"}, {"field": "pageclass", "value": ["article"]}, {"field": "publishtime", "value": "2002-08-08T06:52:09.000Z"}, {"field": "recs-articleid", "value": "2640534"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-08-08T06:52:09.000Z"}, {"field": "recs-rawtitle", "value": "Usikker skolestart for Sander -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Han vet ikke hvor han skal g\u00e5, han vet ikke hvem han skal g\u00e5 sammen med og han vet ikke hvem som blir l\u00e6reren hans. Ikke rart Sander M\u00f8rk Selsbak er spent f\u00f8r f\u00f8rste skoledag."}, {"field": "thumbnail", "value": "http://content-thumbnail.cxpublic.com/content/thumbnail200x150/3784b19bdd9904449152c87650666850f107b083.jpg?5986c603"}, {"field": "thumbnailfullheightdimensions", "value": "200x1175"}, {"field": "timestamp", "value": "2017-08-06T07:32:19.000Z"}, {"field": "title", "value": "Usikker skolestart for Sander"}, {"field": "url", "value": "http://www.adressa.no/forbruker/article104426.ece"}, {"field": "urlhash", "value": "3784b19bdd9904449152c87650666850f107b083"}], "score": 0.8322407, "siteId": "9222270286501375973", "id": "3784b19bdd9904449152c87650666850f107b083"}

