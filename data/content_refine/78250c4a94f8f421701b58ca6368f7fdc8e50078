{"fields": [{"field": "modifiedtime", "type": "time", "value": "2016-10-08T10:43:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Flytrafikk", "ferie", "Reiseliv"]}, {"field": "author", "value": "knut erik mikalsen/aftenposten"}, {"field": "body", "value": ["Saken oppdateres.", "Cecilie Larsen er markedsf\u00f8ringsstudent fra Arendal, og har f\u00e5tt erfare at de billigste flybillettene ikke alltid blir flagget i store annonser i aviser eller p\u00e5 nettet.", "En h\u00f8sts\u00f8ndag i 2013 fanget hun tilfeldigvis opp en tr\u00e5d p\u00e5 det norske nettstedet Flyprat.no som fortalte at det p\u00e5gikk en storstilt prisdumping hos det amerikanske flyselskapet United Airlines.", "Aftenposten omtalte feilprisingen, som sendte utlendinger i flokk til Wider\u00f8es nettsider for \u00e5 hamstre sv\u00e6rt billige United-reiser rundt om i verden. Det var snakk om en fatal feilprising, siden selskapet hadde glemt \u00e5 inkludere drivstofftillegget i prisen. Dermed oppsto en helt utilsiktet prisdumping.", "Etter \u00e5 ha foretatt en pr\u00f8vebooking for \u00e5 sjekke at superprisene faktisk var mulig \u00e5 f\u00e5 tak i, bestilte hun raskt to billetter fra Oslo til Honolulu noen m\u00e5neder senere.", "Hun oppdaget fort at hun ikke var alene om \u00e5 v\u00e6re p\u00e5 billettjakt. Systemet til United \u00abkokte\u00bb fordi ryktet om feilprisingen raskt ble spredt over hele verden, og mange var p\u00e5 billettjakt.", "\u2013 Jeg betalte 6000 kroner for mamma og meg. Normal pris ville v\u00e6rt rundt 7000 for hver av oss. Prisen var s\u00e5 \u00e5penbart for lav at jeg tok h\u00f8yde for at selskapet ville annullere bestillingen p\u00e5 grunn av feilprising, men det skjedde ikke. Vi reiste og fikk en kanonuke p\u00e5 Hawaii, forteller hun.", "Det som skjedde med Larsen, er slett ikke unikt.", "\u2013 Absolutt ikke, det skjer med jevne mellomrom, sier Flemming Poulsen til Aftenposten .", "Han er sjefredakt\u00f8r og grunnlegger av nettstedet FinalCall. Travel, som har en dansk og norsk utgave, og en av de publikasjonene som satser p\u00e5 \u00e5 fortelle omverdenen om kuppmuligheter som oppdages.", "Han sier at billettkuppene skjer innenfor to omr\u00e5der, og kan v\u00e6re en gullgruve for de reisende:", "Feilprising. I disse tilfellene beg\u00e5r flyselskapene rett og slett en feil n\u00e5r de mater prisene inn i sine datasystemer. Tabben de beg\u00e5r er ikke sjelden at de utelater enten egne, faste tillegg, utelater et siffer i prisen, eller glemmer \u00e5 plusse p\u00e5 myndighetenes skatter og avgifter.", "Prisdumping. Dette dreier seg om en plutselig, men ofte kortvarig, prissenkning for \u00e5 svare p\u00e5 en konkurrents pris, eller ofte ogs\u00e5 for \u00e5 skape interesse for en ny rute. Heller ikke disse prisene blir flagget p\u00e5 noen m\u00e5te, men ligger \u00e5pent tilgjengelig i billettsystemet for dem som er s\u00e5 heldig \u00e5 finne dem.", "Poulsen har f\u00f8lgende r\u00e5d til de som kommer over feilprisede billetter:", "\u2013 Disse er ofte bare tilgjengelige i noen f\u00e5 timer, s\u00e5 man skal absolutt ikke vente med \u00e5 sl\u00e5 til, sier han.", "Det store antallet som raskt f\u00e5r tilgang til disse feilprisede og hyperbillige billettene bekymrer mange av dem som har gjort det til en sport \u00e5 finne disse feilene.", "P\u00e5 det amerikanske forumet Flyertalk.com , et globalt nettsted for fly- og luftfartsinteresserte av alle slag, er det en ikke liten forargelse over folk som setter en stopper for de beste tilbudene ved \u00e5 ringe flyselskapene for \u00e5 h\u00f8re om de lave prisene virkelig kan v\u00e6re riktige.", "Informasjonssjef Knut Morten Johansen i SAS bekrefter at det fra tid til annen blir gjort manuelle kodefeil, og at dette kan gi kundene oppsiktsvekkende gode priser.", "\u2013 En slik feil gjorde vi p\u00e5 noen USA-billetter hvor vedkommende som hadde kodet prisene hadde utelatt en null. Billettene skulle koste 5890 kroner, men ble solgt for bare 589 kroner \u2013 tur/retur! Alle m\u00e5tte forst\u00e5 at dette var en feil, og vi fikk korrigert prisen etter en times tid. Da var det imidlertid flere hundre personer som hadde rukket \u00e5 kj\u00f8pe billetter, s\u00e5 ryktet m\u00e5 ha spredt seg uhyre raskt.", "\u2013 Dere annullerte kj\u00f8pene?", "\u2013 Nei, de som hadde f\u00e5tt billetter til denne prisen lot vi f\u00e5 reise, de hadde bare v\u00e6rt heldige og ble premiert for det. Vi \u00f8nsket dem god tur, smiler Johansen i dag.", "Noe helt annet er de bevisste priskuttene som selskapet foretar og som har til hensikt \u00e5 fylle opp avganger som har svakt belegg:", "\u2013 Slike feil skjer hele tiden, og er ikke planlagt. Kampanjer er som regel planlagt. I tillegg gj\u00f8r vi spontane priskutt som man bare finner dersom man leter aktivt p\u00e5 nettet, sier Johansen.", "St\u00e5r du helt uten rettigheter dersom flyselskapet velger \u00e5 annullere en bestilling p\u00e5 bakgrunn av feilprisede billetter?", "- Ikke uten videre, mener Forbrukerr\u00e5dets direkt\u00f8r for forbrukerservice, Ingeborg Fl\u00f8nes:", "\u2013 Det er den prisen som du har betalt som gjelder, men det er ogs\u00e5 lov \u00e5 gj\u00f8re feil. Sp\u00f8rsm\u00e5let blir om du burde forst\u00e5 at prisen var s\u00e5 lav at du burde gj\u00f8re en ekstrasjekk. Hvem som har rett av deg og flyselskapet vil bli en avgj\u00f8relse basert p\u00e5 hva som har skjedd. N\u00e5r det gjelder flypriser, s\u00e5 skal de etter min mening v\u00e6re veldig lave f\u00f8r det blir snakk om at forbrukeren burde f\u00f8le at noe skurrer. I dag kan du oppleve at en billett til New York koster det samme som en reise til Bergen, og da er det vanskelig for forbrukeren \u00e5 skille mellom supertilbud og feilprising, mener hun.", "Fl\u00f8nes har dette r\u00e5det dersom det oppst\u00e5r tr\u00f8bbel med en slik bestilling:", "\u2013 Klag. F\u00e5r du en ekstraregning, eller flyselskapet truer med \u00e5 annullere avtalen, s\u00e5 klag hvis du var i god tro n\u00e5r du kj\u00f8pte reisen. N\u00e5r du ikke frem, kan Transportklagenemnda for fly vurdere hvem som har rett, sier hun til Aftenposten .", "Flere nettsteder har gjort det til et spesialfelt \u00e5 lete opp feilprising eller spontane prisreduksjoner. Den enkleste m\u00e5ten \u00e5 f\u00f8lge dem p\u00e5 er via deres kontoer p\u00e5 Facebook og Twitter. Her er noen eksempler:", "Nettstedet Secret Flying p\u00f8ser ut nyheter om feilprisede billetter og andre billettkupp hver eneste dag. Her er det tilbud fra hele verden, men mulighet til \u00e5 filtrere priser for f.eks. p\u00e5 en bestemt strekning, mellom to land eller for hele Europa.", "FinalCall. Travel er et dansk nettsted med norsk versjon, og har ofte tips om billettkupp \u2013 b\u00e5de spontane priskutt og feilprisede billetter. Denne nettsiden har spesielt fokus p\u00e5 Skandinavia.", "P\u00e5 nettstedet Flyertalk.com kommer det stadig informasjon om uvanlig gode priser eller feilprising. Har s\u00e6rlig fokus p\u00e5 amerikanske og de store, globale flyselskapene.", "Flynous.com er en blogg som ogs\u00e5 har sider spesielt rettet mot de feilprisene billettene til og fra de skandinaviske landene. Bloggen dekker ellers store deler av Europa.", "Sv\u00e6rt aktiv er ogs\u00e5 folkene bak Twitter-kontoen Error fares, der det postes nye tilbud n\u00e6r sagt kontinuerlig."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "37cac605e5dd07fd66c9e96fea33cf4bb8931a54e4d6c496e5bbb83b29af5ae7"}, {"field": "createtime", "value": "2016-10-08T08:44:08.000Z"}, {"field": "description", "value": "Cecilie Larsen sparte flere tusen kroner p\u00e5 flyselskapets tabbe. \u2013 Dette skjer oftere enn flyselskapene vil innr\u00f8mme, mener luftfartsekspert."}, {"field": "dominantimage", "value": "http://www.adressa.no/incoming/article13616736.ece/ib57oa/ALTERNATES/w980-default/1706ef4d-8088-482b-b9cd-7afc6585a750.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78250c4a94f8f421701b58ca6368f7fdc8e50078.jpg?59785ead"}, {"field": "dominantthumbnaildimensions", "value": "300x169"}, {"field": "heading", "value": ["De aller billigste flybillettene blir aldri annonsert -adressa.no", "Billettsystemet \u00abkokte\u00bb", "Derfor blir prisen lav", "Glemte en null p\u00e5 billettprisen", "Du er ikke uten rettigheter", "Her kan du f\u00e5 hjelp"]}, {"field": "id", "value": "78250c4a94f8f421701b58ca6368f7fdc8e50078"}, {"field": "keyword", "value": ["Flytrafikk", "ferie", "Reiseliv"]}, {"field": "keywords", "value": "Flytrafikk,ferie,Reiseliv"}, {"field": "kw-category", "value": ["nyheter", "okonomi"]}, {"field": "kw-classification", "value": "travel"}, {"field": "kw-company", "value": "united airlines"}, {"field": "kw-concept", "value": ["pris", "billigste flybillettene", "billett", "aller billigste flybillettene", "feilprisede billetter"]}, {"field": "kw-entity", "value": ["wider\u00f8es", "aftenposten", "skandinavia", "finalcall", "flyertalk", "forbrukerr\u00e5dets", "transportklagenemnda", "flyprat", "error", "twitter", "facebook og twitter", "reiseliv", "secret flying"]}, {"field": "kw-location", "value": ["europa", "arendal", "oslo", "hawaii", "honolulu", "new york", "bergen"]}, {"field": "kw-pageclass", "value": "article"}, {"field": "kw-person", "value": ["knut morten johansen", "cecilie larsen", "flemming poulsen", "ingeborg fl\u00f8nes"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article13616736.ece/ib57oa/ALTERNATES/w980-default/1706ef4d-8088-482b-b9cd-7afc6585a750.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De aller billigste flybillettene blir aldri annonsert"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2016/10/08/De-aller-billigste-flybillettene-blir-aldri-annonsert-13616743.ece"}, {"field": "pageclass", "value": ["article"]}, {"field": "publishtime", "value": "2016-10-08T09:40:36.000Z"}, {"field": "recs-articleid", "value": "13616743"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2016-10-08T09:40:36.000Z"}, {"field": "recs-rawtitle", "value": "De aller billigste flybillettene blir aldri annonsert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Cecilie Larsen sparte flere tusen kroner p\u00e5 flyselskapets tabbe. \u2013 Dette skjer oftere enn flyselskapene vil innr\u00f8mme, mener luftfartsekspert."}, {"field": "thumbnail", "value": "http://content-thumbnail.cxpublic.com/content/thumbnail200x150/78250c4a94f8f421701b58ca6368f7fdc8e50078.jpg?59785ead"}, {"field": "thumbnailfullheightdimensions", "value": "200x1927"}, {"field": "timestamp", "value": "2017-07-26T09:19:41.000Z"}, {"field": "title", "value": "De aller billigste flybillettene blir aldri annonsert"}, {"field": "url", "value": "http://www.adressa.no/nyheter/okonomi/2016/10/08/De-aller-billigste-flybillettene-blir-aldri-annonsert-13616743.ece"}, {"field": "urlhash", "value": "78250c4a94f8f421701b58ca6368f7fdc8e50078"}], "score": 0.7115766, "siteId": "9222270286501375973", "id": "78250c4a94f8f421701b58ca6368f7fdc8e50078"}

