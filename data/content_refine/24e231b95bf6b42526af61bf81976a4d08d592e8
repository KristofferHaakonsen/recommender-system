{"fields": [{"field": "modifiedtime", "type": "time", "value": "2014-02-01T18:04:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "I m\u00f8rket p\u00e5 en frossen plen ved Nidelva: Jeg l\u00f8per det jeg orker mens en kollega holder meg igjen med reimer. Beina verker, og jeg hiver etter pusten. Vi er en liten gruppe fra jobben, flest kvinner, noen menn. En times styrketrening, minst like bra som \u00e5 svette inne i et treningsstudio.", "Tilsynelatende er vi nordmenn sprekere enn noen gang. Aldri f\u00f8r har s\u00e5 mange v\u00e6rt opptatt av trening, kosthold og helse. Mange mosjonister trener som toppidrettsut\u00f8vere. Enda flere l\u00f8per, sykler eller g\u00e5r p\u00e5 ski flere ganger i uka, eller de puster og peser innend\u00f8rs, p\u00e5 tredem\u00f8ller og spinningsykler. Rekordmange deltar i Birken og halvmaraton, sykler Trondheim \u2013Oslo eller er med p\u00e5 blodslitkonkurranser som Ironman og Norseman.", "Det paradoksale er at selv om langt flere enn f\u00f8r trener, viser unders\u00f8kelsene at det samtidig er f\u00e6rre som tilfredsstiller anbefalingene om fysisk aktivitet minst 30 minutter hver dag. Antallet overvektige \u00f8ker fortsatt kraftig. Forklaringen er \u00absittesamfunnet\u00bb.", "Det er utrolig enkelt \u00e5 falle inn i et m\u00f8nster der den fysiske aktiviteten blir minimal. Dagene g\u00e5r i en stafett mellom seng, kj\u00f8kkenstol, bilsete, pc og sofa. S\u00e6rlig mange skritt blir det ikke. Faktisk kan mangelen p\u00e5 aktivitet v\u00e6re like farlig som r\u00f8yking, selv om du trener flere ganger i uka. Langvarig stillesitting gj\u00f8r noe med prosessene i musklene, med blodsukkeret og insulinet i kroppen. Det medf\u00f8rer ogs\u00e5 en \u00f8kt risiko for h\u00f8yt blodtrykk, depresjon, og hjerte- og karsykdommer.", "Samfunnet kan spare milliarder i helseutgifter dersom mange flere blir aktive i hverdagen. Trening og mosjon er beste medisin og kan ofte erstatte medikamenter. Alle trenger ikke drive med intervalltrening. St\u00f8rst gevinst for helsen f\u00e5r du av \u00e5 bevege deg moderat og ofte, for eksempel ved \u00e5 bytte ut korte bilturer med \u00e5 spasere eller sykle. M\u00e5 ungene kj\u00f8res til trening? M\u00e5 vi alltid bruke bil til butikken og jobben?", "Mediene bidrar sterkt til den \u00f8kte interessen for alt som har med helse og trening \u00e5 gj\u00f8re. N\u00e5r leste du sist en avis uten \u00e5 finne artikler om kosthold, slanking, mage\u00f8velser eller intervalltrening? Oksygenopptak, hjerterytmer, pulssoner og muskelfibre er blitt allmennkunnskap.", "At Dagens N\u00e6ringsliv av og til kan forveksles med Birkebeinermagasinet, b\u00f8r ikke overraske. Det er nettopp blant deres lesere, mannfolk med utdanning og over snittet velutviklet konkurranseinstinkt, vi finner st\u00f8rst andel \u00abO2-jegere\u00bb.", "Alt som skrives om helse og trening, kan egentlig kokes ned til fire enkle sannheter: Du m\u00e5 bli andpusten og svett ofte nok for \u00e5 f\u00e5 bedre kondisjon, du m\u00e5 ta i slik at du blir sliten for \u00e5 bli sterkere. Du m\u00e5 hive innp\u00e5 f\u00e6rre kalorier for \u00e5 bli slankere, og du b\u00f8r spise fisk, frukt og gr\u00f8nnsaker for \u00e5 holde deg frisk. Eller enda kortere: Sunn mat og mosjon er bra for deg. Verre er det ikke.", "Likevel sluker jeg absolutt alle artikler jeg kommer over om treningsmetoder, styrke\u00f8velser og matens iboende egenskaper. Jeg m\u00e5 innr\u00f8mme at jeg nesten bruker mer tid p\u00e5 \u00e5 lese om trening enn \u00e5 trene.", "Vi i ferd med \u00e5 f\u00e5 et nytt klassesamfunn. Der skillet ikke lenger g\u00e5r p\u00e5 familiebakgrunn, penger eller makt, men O2-opptak, hvilepuls og fettprosent. De som er spreke, blir stadig flere og sprekere, mens de som mest sitter i sofaen, ogs\u00e5 blir flere og i stadig d\u00e5rligere form, en kroppslig polarisering av befolkningen.", "Det er de med best utdannelse og best \u00f8konomi som i gjennomsnitt ogs\u00e5 har best fysisk form og best helse. P\u00e5 et vis f\u00e5r vi en forsterking av gamle klasseskiller. Men tidligere var det bare de rike som hadde r\u00e5d til \u00e5 spise seg syke og som slapp \u00e5 gj\u00f8re det fysisk krevende arbeidet, n\u00e5 er det snudd p\u00e5 hodet.", "Det er lett \u00e5 harselere med den nye kroppsoverklassens maniske opptatthet av sunnhet og trening. Det er ogs\u00e5 lett \u00e5 se farene ved b\u00e5de slankehysteriet og muskelbyggeboomen. Men ser vi bort fra blindsporene og ekstremtilfellene, er det ikke fantastisk at s\u00e5 mange har glede av \u00e5 s\u00f8rge for at kroppen fungerer? Problemet er ikke at vi trener for mye, problemet at vi er for mange som beveger oss altfor sjelden.", "Vi nordmenn innbiller oss at vi er blant de sprekeste i verden. Det er dessverre en myte. Tidsbruksanalyser fra tolv europeiske land plasserer Norge p\u00e5 nestsisteplass n\u00e5r det gjelder daglig tid brukt til fysisk aktivitet. Vi bruker bilen mest. Italienere, slovenere og tyskere g\u00e5r mer p\u00e5 tur enn oss.", "Noen ungdommer tror at svette og h\u00f8y puls er sykdomstegn. En gjennomsnittlig norsk ungdom sitter 70 prosent av dagen. Omtrent det samme gjelder for voksne, viser tall fra Norges Idrettsh\u00f8yskole. 15-\u00e5ringer er mer stillesittende enn aldersgruppen fra 65 til 85 \u00e5r.", "Da min far var p\u00e5 min alder, godt opp i 50-\u00e5rene, var han nok blant de sprekere i sin \u00e5rsklasse. Dette var p\u00e5 70-tallet. Han gikk til jobben og syklet til hytta. Han gikk tur i marka p\u00e5 s\u00f8ndagene og kanskje jogget han en liten runde \u00e9n gang i uka. I dag ville han havnet nederst p\u00e5 resultatlista om han stilte i mosjonsklassen i l\u00f8p, renn eller ritt. Men antagelig tilfredsstilte han helsemyndighetenes anbefalinger i dag.", "N\u00e5 til dags er det mange som b\u00e5de trener hardt og konkurrerer, lenge etter at de har passert b\u00e5de 60 og 70 \u00e5r. Og hvorfor ikke? F\u00f8r skulle du roe deg ned n\u00e5r du ble eldre, \u00abnyte ditt otium\u00bb og ikke utsette kroppen for un\u00f8dig slit. N\u00e5 vet vi bedre.", "For noen f\u00e5 er treningen blitt et livsprosjekt som overskygger det meste, et slags religionssubstitutt. Midlet er blitt m\u00e5let. Men for langt flere er trening og mosjon blitt en naturlig og lystbetont del av hverdagen, i mange tilfeller den nye m\u00e5ten \u00e5 treffe venner p\u00e5; i treningsstudioet, i marka eller p\u00e5 fotballbanen.", "Bel\u00f8nningen er mangedobbel, du opplever fellesskap, du har det artig og du tilfredsstiller behovet for \u00e5 bruke kroppen. Noen trener hardt, noen g\u00e5r bare turer, noen er med p\u00e5 lagidrett, noen opplever ekstasen i spinningsalen.", "Mennesket er skapt til \u00e5 bevege seg. Ja, vi er faktisk \u00abf\u00f8dt til \u00e5 l\u00f8pe\u00bb, insisterer Christopher McDougall i boka med samme navn. Ikke bare hevder han at det er naturlig for oss \u00e5 l\u00f8pe langt. Han henter ogs\u00e5 frem forskere som mener at det var v\u00e5r evne til \u00e5 l\u00f8pe langt og lenge som definerte Homo sapiens som art da vi hoppet ned fra tr\u00e6rne og l\u00f8p byttedyrene i senk p\u00e5 savannene i Afrika.", "At vi er f\u00f8dt til \u00e5 l\u00f8pe, trenger vi ikke forskere for \u00e5 skj\u00f8nne. Se p\u00e5 ungene. En tre-fire\u00e5ring g\u00e5r ikke, hun l\u00f8per. S\u00e5 \u00e5 si all forflytning skjer l\u00f8pende. Det er s\u00e5 naturlig at vi ikke tenker over det. Hvor gamle er barna n\u00e5r de blir avvent den medf\u00f8dte l\u00f8petrangen? Skremmende tidlig. Et sitat fra McDougall er verd \u00e5 tenke over:", "\u00abMan slutter ikke \u00e5 l\u00f8pe fordi man blir gammel. Man blir gammel fordi man slutter \u00e5 l\u00f8pe.\u00bb", "Skeptikerne ser kroppsfikserte tvangsnevrotikere som lar tanker om puls, pust og kroppsvekt erstatte et rikt indre liv. Hvorfor ikke bare nyte livet?", "Ja, nettopp. Hvorfor ikke nyte livet, sier jeg og l\u00f8per ut i skogen.", "stein.arne.sether@adresseavisen.no"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "contenthash", "value": "af141f901c79afdf7dd543932f07a8805e1cb773b0ecbb26376c3c4d3ab2d8db"}, {"field": "createtime", "value": "2017-02-09T19:30:37.000Z"}, {"field": "description", "value": "Aldri f\u00f8r har s\u00e5 mange svettet s\u00e5 mye for s\u00e5 lite. Vi har lyktes s\u00e5 godt med \u00e5 frigj\u00f8re oss fra slitet at vi m\u00e5 tvinge oss selv til \u00e5 slite."}, {"field": "dominantimage", "value": "http://www.adressa.no/meninger/kommentarer/article9058251.ece/ALTERNATES/w980-default/trening.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/24e231b95bf6b42526af61bf81976a4d08d592e8.jpg?5947bd7b"}, {"field": "dominantthumbnaildimensions", "value": "300x169"}, {"field": "heading", "value": "Svettens evangelium -adressa.no"}, {"field": "id", "value": "24e231b95bf6b42526af61bf81976a4d08d592e8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger"]}, {"field": "kw-classification", "value": "health-and-fitness"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["svettens evangelium", "fysisk aktivitet", "l\u00f8p", "trene", "nyte livet", "trener hardt", "dag"]}, {"field": "kw-entity", "value": ["nidelva", "ironman og norseman", "birken", "homo", "birkebeinermagasinet", "norges idrettsh\u00f8yskole"]}, {"field": "kw-location", "value": ["afrika", "trondheim"]}, {"field": "kw-pageclass", "value": "article"}, {"field": "kw-person", "value": "christopher mcdougall"}, {"field": "kw-taxonomy", "value": ["meninger", "meninger/kommentarer"]}, {"field": "og-image", "value": "http://www.adressa.no/meninger/kommentarer/article9058251.ece/ALTERNATES/w980-default/trening.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Svettens evangelium"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/article9058253.ece"}, {"field": "pageclass", "value": ["article"]}, {"field": "publishtime", "value": "2014-02-01T05:00:55.000Z"}, {"field": "recs-articleid", "value": "9058253"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-publishtime", "value": "2014-02-01T05:00:55.000Z"}, {"field": "recs-rawtitle", "value": "Svettens evangelium -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer"]}, {"field": "teaser", "value": "Aldri f\u00f8r har s\u00e5 mange svettet s\u00e5 mye for s\u00e5 lite. Vi har lyktes s\u00e5 godt med \u00e5 frigj\u00f8re oss fra slitet at vi m\u00e5 tvinge oss selv til \u00e5 slite."}, {"field": "thumbnail", "value": "http://content-thumbnail.cxpublic.com/content/thumbnail200x150/24e231b95bf6b42526af61bf81976a4d08d592e8.jpg?5947bd7b"}, {"field": "thumbnailfullheightdimensions", "value": "200x1905"}, {"field": "timestamp", "value": "2017-06-19T12:03:07.000Z"}, {"field": "title", "value": "Svettens evangelium"}, {"field": "url", "value": "http://www.adressa.no/meninger/kommentarer/article9058253.ece"}, {"field": "urlhash", "value": "24e231b95bf6b42526af61bf81976a4d08d592e8"}], "score": 0.6484208, "siteId": "9222270286501375973", "id": "24e231b95bf6b42526af61bf81976a4d08d592e8"}

