{"fields": [{"field": "modifiedtime", "type": "time", "value": "2012-04-17T12:14:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "asbj\u00f8rn grav\u00e5s"}, {"field": "body", "value": ["Saken oppdateres.", "\u2013 Alt til sin tid. Vi ble enige om at jeg skulle tre tilbake n\u00e5, slik at andre f\u00e5r dratt dette videre, sier Leif Str\u00e5tveit til Adresseavisen. Han vil ikke v\u00e6re ved at han har f\u00e5tt fyken som konsernsjef.", "Den nye styrelederen i Spis Grilstad, Asbj\u00f8rn Reinkind (48), vil heller ikke si med rene ord at Str\u00e5tveit er sparket. Men han legger ikke skjul p\u00e5 at konsernsjefens avgang har sammenheng med resultatutviklingen i konsernet. \u00c5tte m\u00e5neder ut i 2008 viste Spis Grilstad-regnskapet et underskudd p\u00e5 62 millioner kroner.", "\u2013 \u00c5 f\u00e5 samkj\u00f8rt s\u00e5 mange forskjellige virksomheter og kulturer har ikke uventet vist seg \u00e5 v\u00e6re krevende. Vi snakker om hele 16 anlegg p\u00e5 ulike kanter av landet. Mye riktig er gjort, men man har nok pr\u00f8vd \u00e5 gj\u00f8re for mange ting p\u00e5 samme tid, sier Reinkind, som overtok som styreleder for to m\u00e5neder siden.", "Forgjengeren i vervet, Grilstad-eier Anton Jenssen (55), tok initiativet til \u00e5 hente inn den erfarne bransjemannen og lederprofilen Asbj\u00f8rn Reinkind.", "Leif Str\u00e5tveit har ledet Norges st\u00f8rste private kj\u00f8ttkonsern \u2013 samvirkekonsernet Nortura er nesten \u00e5tte ganger st\u00f8rre \u2013 siden Spis-gruppen og Grilstad-gruppen slo seg sammen tidlig i 2007. I fjor omsatte Spis Grilstad for 2,1 milliarder kroner. Bedriftene i konsernet beskjeftiger 900 personer.", "F\u00e5 timer etter at han har takket for seg som Spis Grilstad-sjef, innr\u00f8mmer Str\u00e5tveit overfor Adresseavisen at prosessen med \u00e5 f\u00e5 mange bedrifter til \u00e5 spille sammen, har v\u00e6rt krevende og tung. Mange ting har ogs\u00e5 tatt lenger tid enn ventet.", "\u2013 Men mye er i ferd med \u00e5 falle p\u00e5 plass n\u00e5, sier Str\u00e5tveit, som forsikrer at han ikke kommer til \u00e5 kutte alle b\u00e5nd til Spis Grilstad s\u00e5nn over natten.", "Styret har allerede satt i gang arbeidet med \u00e5 rekruttere ny konsernsjef. I ventetiden vil Reinkind fungere som arbeidende styreleder. For\u00f8vrig er konserndirekt\u00f8r St\u00e5le Gausen (44) konstituert som administrerende direkt\u00f8r i Spis Grilstad.", "Reinkind sl\u00e5r fast at kj\u00f8ttbransjen har det t\u00f8ft \u00f8konomisk for tiden. Marginene er altfor sm\u00e5 til at bedriftene f\u00e5r bygget opp ressurser til \u00e5 satse skikkelig.", "For Spis Grilstad er spesialisering p\u00e5 enkeltprodukter ved de ulike fabrikkene et opplagt veivalg. Et konkret rasjonaliseringsgrep som n\u00e5 blir tatt, er nedleggelse av anlegget i Kodal i Vestfold. Kj\u00f8ttskj\u00e6ringen som har foreg\u00e5tt der, blir overf\u00f8rt til Trondheim Slaktehus i Fossegrenda. Derfra blir aktiviteten neste h\u00f8st flyttet til den store kj\u00f8ttfabrikken konsernet har under bygging p\u00e5 Sveberg i Malvik.", "Den nye styrelederen i Spis Grilstad har ogs\u00e5 tatt initiativ til \u00e5 stanse prosessen med \u00e5 kj\u00f8pe ut M\u00f8regruppen (familien Malme p\u00e5 Vestnes) som medeier i konsernet. Et slikt grep ble varslet i juni i \u00e5r. Planen var at Jenssen Holding (br\u00f8drene Anton og Erling Jenssen) sammen med Nordic Capital Partners-fondet NCP II i Oslo skulle overta M\u00f8regruppens eierandel i Spis Grilstad. Jenssen Holding ville dermed komme opp i 64,9 prosent. I dag kontrollerer Jenssen Holding 42,5 prosent, M\u00f8regruppen 34,5 prosent og NCP II 23 prosent.", "\u2013 Heller enn \u00e5 bruke penger p\u00e5 \u00e5 kj\u00f8pe ut hverandre mener jeg eierne b\u00f8r bygge opp kapital i selskapet. Egenkapitalandelen p\u00e5 36 prosent er grei nok, men likviditeten burde v\u00e6rt bedre. Derfor har styret foresl\u00e5tt en emisjon rettet mot dagens eiere, opplyser Reinkind.", "Siden han gikk av som sjef for det Bergen-baserte n\u00e6ringsmiddelkonsernet Rieber & S\u00f8n i fjor h\u00f8st, har Asbj\u00f8rn Reinkind livn\u00e6rt seg som styreleder i norske og utenlandske selskaper. I brorparten av yrkeskarrieren har sivil\u00f8konomen v\u00e6rt knyttet til Rieber-konsernet, bl.a. som sjef for Toro og Denja. I syv \u00e5r ledet han dessuten ekspansive Hydro Seafood.", "I de senere \u00e5rene har Reinkind jobbet mye utenlands, som styreleder i n\u00e6ringsmiddelbedrifter i land som Russland og Serbia \u2013 og i en dagligvarekjede i Polen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "fccfb413930faa8706fc4ff21dae5cf394e00aa90843edd3c6fe8e7a46e3db73"}, {"field": "createtime", "value": "2017-05-01T13:05:06.000Z"}, {"field": "description", "value": "Leif Str\u00e5tveit (57) er ikke lenger konsernsjef i Spis Grilstad. Han gikk p\u00e5 dagen i g\u00e5r, etter at han og styret \u00abvar blitt enige\u00bb om at denne l\u00f8sningen var best for konsernet."}, {"field": "dominantimage", "value": "http://www.adressa.no/incoming/article1271163.ece5/ALTERNATES/w980-default/SPIS%20Grilstad_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2cf431c7c3231f459d78df166660458c4f0887c3.jpg?597e633f"}, {"field": "dominantthumbnaildimensions", "value": "300x169"}, {"field": "heading", "value": ["Grilstad-sjefen m\u00e5tte slutte -adressa.no", "Stort underskudd", "Str\u00e5tveit med fra start", "Tjener ikke penger", "Stanser utkj\u00f8p", "Styreleder i inn- og utland"]}, {"field": "id", "value": "2cf431c7c3231f459d78df166660458c4f0887c3"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": ["nordic capital partners", "nortura", "jenssen holding"]}, {"field": "kw-concept", "value": ["styret", "prosent", "styreleder", "konsernet"]}, {"field": "kw-entity", "value": ["norges", "fossegrenda", "hydro seafood", "s\u00f8n", "spis grilstad", "m\u00f8regruppen", "anton og erling jenssen", "toro og denja", "trondheim slaktehus", "adresseavisen", "kodal", "malme", "rieber", "russland og serbia", "sveberg"]}, {"field": "kw-location", "value": ["polen", "vestfold", "malvik", "oslo", "bergen", "vestnes"]}, {"field": "kw-pageclass", "value": "article"}, {"field": "kw-person", "value": ["asbj\u00f8rn reinkind", "erling jenssen", "leif str\u00e5tveit", "anton jenssen", "st\u00e5le gausen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1271163.ece5/ALTERNATES/w980-default/SPIS%20Grilstad_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Grilstad-sjefen m\u00e5tte slutte"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1171476.ece"}, {"field": "pageclass", "value": ["article"]}, {"field": "publishtime", "value": "2008-10-16T05:06:07.000Z"}, {"field": "recs-articleid", "value": "1540634"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2008-10-16T05:06:07.000Z"}, {"field": "recs-rawtitle", "value": "Grilstad-sjefen m\u00e5tte slutte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Leif Str\u00e5tveit (57) er ikke lenger konsernsjef i Spis Grilstad. Han gikk p\u00e5 dagen i g\u00e5r, etter at han og styret \u00abvar blitt enige\u00bb om at denne l\u00f8sningen var best for konsernet."}, {"field": "thumbnail", "value": "http://content-thumbnail.cxpublic.com/content/thumbnail200x150/2cf431c7c3231f459d78df166660458c4f0887c3.jpg?597e633f"}, {"field": "thumbnailfullheightdimensions", "value": "200x1373"}, {"field": "timestamp", "value": "2017-07-30T22:52:47.000Z"}, {"field": "title", "value": "Grilstad-sjefen m\u00e5tte slutte"}, {"field": "url", "value": "http://www.adressa.no/nyheter/okonomi/article1171476.ece"}, {"field": "urlhash", "value": "2cf431c7c3231f459d78df166660458c4f0887c3"}], "score": 0.8336838, "siteId": "9222270286501375973", "id": "2cf431c7c3231f459d78df166660458c4f0887c3"}

