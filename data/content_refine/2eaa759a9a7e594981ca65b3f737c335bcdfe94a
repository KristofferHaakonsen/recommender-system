{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trine jensen", "klikk.no"]}, {"field": "body", "value": ["Saken oppdateres.", "Selv om de aller fleste elsker f\u00f8lelsen av et rent og ryddig hus, s\u00e5 er det de f\u00e6rreste av oss som med h\u00e5nden p\u00e5 hjertet kan si at vi elsker det \u00e5 faktisk gj\u00f8re rent. Stadig flere tyr til profesjonell hjelp, men fortsatt gj\u00f8r de fleste jobben selv. Og enten det dreier seg om den \u00e5rlige v\u00e5rrengj\u00f8ringen eller bare den ukentlige fredagsvasken, s\u00e5 er det ikke til \u00e5 stikke under en stol at det er mange av disse vaskejobbene vi aller helst skulle hoppet over.", "Men hva om du kunne gj\u00f8re jobben b\u00e5de smartere, raskere og lettere? Slik at helgevasken ble raskere overst\u00e5tt og du kunne f\u00e5 fredagstacoen p\u00e5 bordet i rekordfart? Her er noen helt geniale rengj\u00f8ringstriks du kommer til \u00e5 \u00f8nske du hadde h\u00f8rt om f\u00f8r:", "Vil du ha en naturlig og billig universalspray, har avdelingsingeni\u00f8r \u00d8ystein Foss ved Kjemisk Institutt, Universitetet i Oslo, f\u00f8lgende r\u00e5d:", "- Jeg anbefaler \u00e5 blande 1 dr\u00e5pe zalo og 1 spisesje med Salmi med cirka 0,5 liter vann og du har \u00abuniversalsprayen\u00bb.", "- Veldig billig og bra!", "Har du noen ganger pr\u00f8vd \u00e5 f\u00e5 st\u00f8vsuget skikkelig ned i sprekker, spor og mellomrom? Det er ikke alltid verken enkelt eller effektivt. Da trenger du dette trikset fra det svenske interi\u00f8rmagasinet Sk\u00f6na Hem:", "- Ikke mer strev og slit for \u00e5 f\u00e5 med deg skitt og st\u00f8v fra alle trange kriker og kroker, som vinduskarmer, varandad\u00f8rer og andre smale \u00e5pninger, lover magasinet.", "- Og det eneste du trenger, bortsett fra en st\u00f8vsuger, er en tom dorull.", "Slik gj\u00f8r du:", "Fest dorullen nederst p\u00e5 hodet p\u00e5 st\u00f8vsugeren med tape og klem den til slik at munnstykket blir i passelig st\u00f8rrelse til sprekken du skal st\u00f8vsuge. Sl\u00e5 p\u00e5 st\u00f8vsugeren. Ferdig.", "TIPS: Dette trikset er ogs\u00e5 supert \u00e5 bruke med en tom t\u00f8rkerull, om du skulle ha behov for \u00e5 midlertidig forlenge munnstykket p\u00e5 st\u00f8vsugeren din for \u00e5 n\u00e5 takvifter, lampeskjermer eller taklister.", "Har fugene mellom flisene dine begynt \u00e5 se litt misfarget ut? Da trenger du en elektrisk tannb\u00f8rste - og litt bakepulver. If\u00f8lge det australske nettstedet Mumsgrapevine er dette nemlig den aller kjappeste m\u00e5ten \u00e5 f\u00e5 rengjort fugene p\u00e5.", "Slik gj\u00f8r du:", "Lag en tykk blanding av bakepulver og litt vann. Dypp tannb\u00f8rstehodet i blandingen. B\u00f8rst fugene til de er som nye.", "Det er f\u00e5 ting som er s\u00e5 kjedelig \u00e5 skrubbe som ildfaste former fulle av fastbrente matrester. Da b\u00f8r du if\u00f8lge nettstedet Real Simple pr\u00f8ve \u00e5 bruke litt s\u00e5pevann og sammenkr\u00f8llet aluminiumsfolie - det gj\u00f8r nemlig jobben i en fei.", "Slik gj\u00f8r du:", "Kr\u00f8ll sammen litt ren aluminiumsfolie til en ball i knyttnevest\u00f8rrelse. Ha et par dr\u00e5per oppvaskmiddel sammen med litt vann i kasserollen eller kjelen som trenger \u00e5 vaskes. Skrubb matrestene l\u00f8s med aluminiumsfolieballen. Skyll. Ferdig.", "Barn + hvitevarer i rustfritt st\u00e5l er som regel en slitsom kombinasjon - s\u00e6rlig om du er av typen som ikke liker synlige fingermerker. Men da har det australske nettstedet Homelife l\u00f8sningen: Babyolje.", "Slik gj\u00f8r du:", "Ha noen dr\u00e5per babyolje p\u00e5 litt kj\u00f8kkenpapir. Gni over flekkene. Ferdig.", "De fleste som har kaffekvern har smertelig erfart for et styr det er \u00e5 f\u00e5 disse rengjort skikkelig. Ikke n\u00e5 lenger, lover nettstedet Real Simple. Alt du trenger er nemlig en h\u00e5ndfull t\u00f8rre riskorn.", "Slik gj\u00f8r du:", "Kj\u00f8r en h\u00e5ndfull ris gjennom kvernen for \u00e5 fjerne b\u00e5de kafferester og lukt. Kast risen, og t\u00f8rk over kvernen med litt rent kj\u00f8kkenpapir.", "Jan Thore Engen er daglig leder i rengj\u00f8ringsfirmaet Eziclean. Han har tidligere uttalt til Klikk Bolig at bortsett fra at det er ekkelt og uhygienisk, s\u00e5 er det ogs\u00e5 en klar fordel for allergikere \u00e5 slippe \u00e5 sv\u00f8mme i dyreh\u00e5r.", "- Det fester seg jo overalt, men har du det generelt rent hjemme, slipper du \u00e5 f\u00e5 dette med deg p\u00e5 kl\u00e6rne og skoene.", "Men fortvil ikke, forklarer nettstedet Real Simple. Alt du trenger for \u00e5 fjerne dyreh\u00e5rene er en gummihanske.", "Slik gj\u00f8r du:", "Ta p\u00e5 deg en gummihanske som er lett fuktig. F\u00f8r denne \u00f8ver sofaen - eller andre overflater som har begynt \u00e5 se litt h\u00e5rete ut. Dyreh\u00e5rene vil feste seg p\u00e5 hansken og kan med letthet fjernes og kastes.", "\u00c5 skrubbe badekaret rent er en jobb de fleste av oss gjerne skulle delegert til noen andre. Men frykt ikke, det amerikanske interi\u00f8r- og hjemnettstedet Apartment Therapy vet r\u00e5d: Bruk litt salt og en halv grapefrukt til \u00e5 vaske, og jobben g\u00e5r som en lek.", "Slik gj\u00f8r du:", "Str\u00f8 litt salt p\u00e5 snittsiden av en halv grapefrukt. Bruk dusjen og spyl over badekaret, slik at b\u00e5de bunnen og sidene er fuktige. Str\u00f8 litt salt ned i bunnen av badekaret. Bruk grapefrukten som en skrubb, og skrubb badekaret. Klem litt av juicen ut n\u00e5r du kommer til armatur og kran, og gi disse delene en ekstra omgang med frukt- og saltblandingen. Kommer du over noen flekker, g\u00e5r det fint \u00e5 bruke skallsiden av grapefrukten for litt ekstra skrubb-effekt. N\u00e5r du har vasket over hele badekaret, skyller du over med dusjen. Ferdig.", "Ja, du leste riktig. En bagel er if\u00f8lge husmor-bloggen Brick House den perfekte m\u00e5ten \u00e5 f\u00e5 gjort rent et st\u00f8vete oljemaleri p\u00e5.", "Slik gj\u00f8r du:", "Skj\u00e6r bagelen i to. Gni den hvite \"p\u00e5legg-siden\" inn mot maleriet. Ikke dytt for hardt, det holder fint at du bare gnir br\u00f8det litt frem og tilbake over overflaten p\u00e5 maleriet. Det myke br\u00f8det vil samle med seg det som finnes av st\u00f8v og fett p\u00e5 overflaten av maleriet, uten \u00e5 skade eller lage riper.", "De som har babyer og sm\u00e5 barn i huset har helt sikkert et helt arsenal av v\u00e5tservietter for \u00e5 takle b\u00e5de bleieskift, mats\u00f8l og sn\u00f8rrete neser. Men visste du at disse praktiske engangsvaskeklutene ogs\u00e5 er helt geniale n\u00e5r kj\u00f8kkenet trenger en kjapp rengj\u00f8ring?", "If\u00f8lge det australske mammanettstedet Kidspot kan man nemlig gi overflater b\u00e5de p\u00e5 kj\u00f8kken og bad en omgang med v\u00e5tservietter om uventet bes\u00f8k skulle dukke opp og man ikke har tid til en skikkelig vask.", "Ogs\u00e5 p\u00e5 det sv\u00e6rt popul\u00e6re britiske Mumsnet diskuteres det ivrig alt man kan rengj\u00f8re med en helt vanlig v\u00e5tserviett. Her er noen av tingene disse m\u00f8drene vasker med v\u00e5tservietter - s\u00e5nn helt bortsett fra babyene sine: Skinnsofaer, s\u00f8l p\u00e5 gulvteppet, leker, vinduskarmer, d\u00f8rer, barnesko, innsiden av bilen, tusjmerker p\u00e5 veggen, med mer.", "I tillegg er serviettene supre til \u00e5 vaske b\u00e5de utsiden av b\u00e5de kj\u00f8leskapet, mikrob\u00f8lgeovnen, br\u00f8dristeren, vannkokeren og kaffemaskinen.", "F\u00e5 ting er s\u00e5 deilig som en kopp varm te. Visste du at den popul\u00e6re drikken ikke bare er beroligende og smakfull, men at den faktisk ogs\u00e5 kan v\u00e6re med p\u00e5 \u00e5 holde tregulvene dine skinnende og pene?", "If\u00f8lge nettstedet Apartment Therapy er det nemlig helt ypperlig \u00e5 vaske over gulvene med sort te - om du har gulv i heltre, vel og merke.", "- Fargestoffet tannin i teen gir en lett fargeeffekt til gulvene dine og er med p\u00e5 \u00e5 f\u00e5 frem treets naturlige varme gl\u00f8d, forklarer nettstedet.", "Slik gj\u00f8r du:", "Kok opp nok vann og la 4-5 poser sort trekke i 10-15 minutter. F\u00f8r du begynner \u00e5 vaske gulvet, b\u00f8r du koste og st\u00f8vsuge. La vann- og teblandingen st\u00e5 til den har f\u00e5tt avkj\u00f8le seg litt, ha gjerne i litt kaldt vann.", "Dypp vaskefillen eller moppen i blandingen og pr\u00f8v deg f\u00f8rst frem p\u00e5 et lite synlig omr\u00e5de av gulvet, slik at du ser hvordan gulvet ditt reagerer p\u00e5 teblandingen. P\u00e5f\u00f8r s\u00e5 blandingen utover gulvet, og v\u00e6r n\u00f8ye med \u00e5 f\u00f8lge stavretningen i gulvet. V\u00e6r varsom med mengden vann. Gni moppen over flekker eller riper i gulvet, da teblandingen vil v\u00e6re med p\u00e5 \u00e5 skjule disse. La gulvet t\u00f8rke."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "7d6b94844270433f3f34daab93d28954122fe334d6cc51950eb717f5a847feaf"}, {"field": "createtime", "value": "2014-12-23T13:33:18.907Z"}, {"field": "description", "value": "Ikke kast tomme doruller og gamle tannb\u00f8rster."}, {"field": "dominantimage", "value": "http://www.adressa.no/incoming/article10482604.ece/onpo76/ALTERNATES/w980-default/oppslag_triks7_574072a-x7_7E4vgTN.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2eaa759a9a7e594981ca65b3f737c335bcdfe94a.jpg?5890675f"}, {"field": "dominantthumbnaildimensions", "value": "300x169"}, {"field": "heading", "value": ["Vasketriksene du skulle \u00f8nske du hadde visst om f\u00f8r -adressa.no", "1. Billig og bra universalspray", "2. St\u00f8vsug ned i sprekkene med en dorull", "3. Vask fugene med en elektrisk tannb\u00f8rste", "4. Skrubb kjeler med aluminiumsfolie", "5. Fjern flekker med babyolje", "6. Vask kaffekvernen med ris", "7. Fjern dyreh\u00e5r med en gummihanske", "8. Vask badekaret med grapefrukt", "9. Vask bilder med en bagel", "10. Vask kj\u00f8kkenet med v\u00e5tservietter", "11. Vask gulvet med te"]}, {"field": "id", "value": "2eaa759a9a7e594981ca65b3f737c335bcdfe94a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["forklarer nettstedet", "elektrisk tannb\u00f8rste", "gulv", "rent", "vask gulvet", "tom dorull", "halv grapefrukt", "fjern dyreh\u00e5r", "australske nettstedet", "vask", "skrubb badekaret", "st\u00f8vsug", "vann", "nettstedet"]}, {"field": "kw-entity", "value": ["apartment therapy", "eziclean", "klikk bolig", "kidspot", "universitetet", "real simple", "kjemisk institutt", "brick house", "homelife", "mumsnet", "mumsgrapevine"]}, {"field": "kw-location", "value": ["salmi", "oslo"]}, {"field": "kw-pageclass", "value": "article"}, {"field": "kw-person", "value": ["\u00f8ystein foss", "jan thore engen", "sk\u00f6na hem"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10482604.ece/onpo76/ALTERNATES/w980-default/oppslag_triks7_574072a-x7_7E4vgTN.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vasketriksene du skulle \u00f8nske du hadde visst om f\u00f8r"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10482649.ece"}, {"field": "pageclass", "value": null}, {"field": "publishtime", "value": "2014-12-23T11:24:32.000Z"}, {"field": "recs-articleid", "value": "10482649"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-12-23T11:24:32.000Z"}, {"field": "recs-rawtitle", "value": "Vasketriksene du skulle \u00f8nske du hadde visst om f\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Ikke kast tomme doruller og gamle tannb\u00f8rster."}, {"field": "thumbnail", "value": "http://content-thumbnail.cxpublic.com/content/thumbnail200x150/2eaa759a9a7e594981ca65b3f737c335bcdfe94a.jpg?5890675f"}, {"field": "thumbnailfullheightdimensions", "value": "200x2465"}, {"field": "timestamp", "value": "2017-01-31T10:30:55.000Z"}, {"field": "title", "value": "De 11 vasketriksene du skulle \u00f8nske du hadde visst om f\u00f8r"}, {"field": "url", "value": "http://www.adressa.no/forbruker/hjem/article10482649.ece"}, {"field": "urlhash", "value": "2eaa759a9a7e594981ca65b3f737c335bcdfe94a"}], "score": 0.62094945, "siteId": "9222270286501375973", "id": "2eaa759a9a7e594981ca65b3f737c335bcdfe94a"}

