{"fields": [{"field": "modifiedtime", "type": "time", "value": "2014-09-17T19:23:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trine jensen", "klikk.no"]}, {"field": "body", "value": ["Saken oppdateres.", "Har du tenkt til \u00e5 gi veggene hjemme nytt liv snart? F\u00e5 ting er like effektivt som maling n\u00e5r det kommer til \u00e5 forandre b\u00e5de stil og farger i hjemmet. Likevel kvier mange seg og tror at maling inneb\u00e6rer mye s\u00f8l og gris, og konkluderer med at det ofte er enklere - om enn dyrere - \u00e5 leie noen inn til \u00e5 gj\u00f8re jobben .", "Men dette er bare tull, sier ekspertene . Du m\u00e5 bare kjenne til de rette triksene, s\u00e5 g\u00e5r malejobben som en lek.", "Brett opp ermene og gj\u00f8r deg klar til \u00e5 sette farge p\u00e5 verden, her er maletriksene du har aldri h\u00f8rt om:", "If\u00f8lge bloggen Live Love DIY sparer du mye s\u00f8l og gris ved \u00e5 dekke malingsbrettet med s\u00f8lvfolie.", "- Det var f\u00f8rst etter \u00e5 ha malt nesten alle veggene i huset at jeg kom p\u00e5 ideen om \u00e5 dekke malingsbrettet med s\u00f8lvfolie, forklarer den amerikanske bloggeren Virginia Rae.", "- F\u00f8r du heller maling i malingsbrettet dekker du det med folie. N\u00e5r du s\u00e5 er ferdig med \u00e5 male, tar du bare folien og kaster denne i s\u00f8pla. Og vips; et helt rent malingsbrett, klar til \u00e5 brukes igjen uten \u00e5 m\u00e5tte rengj\u00f8res f\u00f8rst.", "Om du noen gang har pr\u00f8vd \u00e5 helle maling fra et stort malingsspann opp i et malingsbrett, vet du nok garantert at dette kan medf\u00f8re at litt (eller mye) maling havner utenfor brettet. Dette l\u00f8ser du ved \u00e5 kj\u00f8pe helletuter til malingsspannet - som selvsagt lar seg vaske og kan brukes igjen neste gang du skal male.", "Ifi.no (Informasjonskontoret for farge og interi\u00f8r) har ogs\u00e5 smarte triks for \u00e5 unng\u00e5 s\u00f8l.", "- Lei av at malingss\u00f8l gj\u00f8r det vanskelig \u00e5 f\u00e5 lokket p\u00e5 malingspannet av og p\u00e5, sp\u00f8r nettstedet.", "- Her er et tips: Sett en remse teip over toppen p\u00e5 malingsspannet f\u00f8r du sl\u00e5r malingen over i malerb\u00f8tten. Ved \u00e5 gj\u00f8re dette vil ikke sprekken fylles opp med maling, og lokket er lett \u00e5 f\u00e5 p\u00e5 plass igjen.", "Hvem har vel ikke opplevd \u00e5 m\u00e5tte kaste malerkoster som bare har v\u00e6rt i bruk en eneste gang, fordi b\u00f8rstene har blitt t\u00f8rre og stive? Slik vasker du kostene slik at de er like myke og rene til neste gang du skal male.", "- Fyll en liten sk\u00e5l med halvt om halvt eddik og varmt vann, forklarer Rae p\u00e5 bloggen sin.", "- La b\u00f8rstene ligge i l\u00f8sningen i en halv time.", "Har du b\u00f8rster som er over gjennomsnittet skitne kan du pr\u00f8ve \u00e5 koke dem i eddik i noen minutter.", "- Fjern kjelen fra platen og la st\u00e5 til vannet er romtemperert f\u00f8r du tar ut b\u00f8rstene. Skyll i kaldt vann og alle malingsrester burde la seg fjerne enkelt og greit.", "Chera Westman hos Ifi.no har ogs\u00e5 noen gode tips for \u00e5 rengj\u00f8re malerkostene.", "- Det meste av maling i dag er vanntynnbar, og da holder det \u00e5 vaske i lunkent vann, forklarer Westman til Klikk Bolig.", "- Pass p\u00e5 \u00e5 f\u00e5 ut alt av maling og la b\u00f8rsten luftt\u00f8rke.", "Det kan v\u00e6re overveldende \u00e5 skulle st\u00e5 i malebutikken eller byggevarehuset \u00e5 skulle velge mellom tusenvis av farger til nettopp din vegg. Og selv om du skulle v\u00e6re s\u00e5 bestemt p\u00e5 at du har funnet den fargen du vil ha og har v\u00e6rt p\u00e5 jakt etter, s\u00e5 kan det l\u00f8nne seg \u00e5 kj\u00f8pe en pr\u00f8vest\u00f8rrelse f\u00f8r du sl\u00e5r til og satser p\u00e5 10-liters spann.", "- Husk at farger kan se helt ulike ut alt etter hvilken overflate det er p\u00e5 veggen, lysforhold i rommet og fargen p\u00e5 andre flater den sees mot, forklarer Kristian S\u00f8rli hos Fargerike til Klikk Bolig.", "- Jeg vil absolutt anbefale deg \u00e5 male et liten pr\u00f8veomr\u00e5de av veggen f\u00f8rst, og se hvordan denne fargen ser u, og hvordan den fungerer i nettopp det rommet.", "Det kan nemlig bli dyrt \u00e5 male hele rommet f\u00f8r du sjekker hvordan fargen egentlig ser ut p\u00e5 din vegg.", "Om du er ferdig \u00e5 male for kvelden, men har planer om \u00e5 oppta jobben igjen n\u00e5r dagen gryr, er dette trikset for deg, if\u00f8lge Rae.", "- Legg malerb\u00f8rstene i en br\u00f8dpose (pass p\u00e5 at den er knyttet sammen eller festet med klype, slik at ikke luft slipper til), og legg posen i kj\u00f8leskapet over natten.", "- Dette tipset kommer til \u00e5 spare deg mye tid. N\u00e5r du skal male igjen neste dag, tar du bare b\u00f8rsten ut av posen, og begynner \u00e5 male.", "Malingen t\u00f8rker ikke p\u00e5 kosten n\u00e5r den oppbevares p\u00e5 denne m\u00e5ten.", "Westman r\u00f8per at du ogs\u00e5 kan benytte deg av v\u00e5tservietter for \u00e5 holde penslene myke til du skal male igjen.", "- Surr s\u00e5 penselen inn i v\u00e5tservietter f\u00f8r du legger den vekk n\u00e5r du er ferdig \u00e5 male for dagen. Dette hjelper penselen fra \u00e5 t\u00f8rke ut f\u00f8r neste str\u00f8k.", "Det er s\u00e6rlig partiet rundt busten av penselen det skal v\u00e6re v\u00e5tserviett rundt, s\u00e5 busten holder seg myk til neste dag.", "- Putt malerverkt\u00f8y med v\u00e5tserviett inn i en liten plastpose, forklarer Westman.", "- Trykk rundt skaftet og snurr posen rundt, s\u00e5 den blir lufttett.", "Dette trikset kommer godt med om du skal spraymale sm\u00e5m\u00f8bler eller ting. Ta med deg en pappeske og det du skal male ut p\u00e5 g\u00e5rdsplassen eller balkongen. Sett objektet inn i pappesken, med eskens \u00e5pning mot deg. S\u00e5 spraymaler du til hele m\u00f8belet eller gjenstanden er dekket av maling. Ferdig. Og det beste av alt? Ingen s\u00f8l og gris p\u00e5 deg, balkongen eller innkj\u00f8rselen.", "Dette tipset, ogs\u00e5 fra bloggeren Virginia Rae, sparer deg mye tid ved \u00e5 slippe \u00e5 ta d\u00f8ren av hengslene for \u00e5 male den. Slik gj\u00f8r du:", "Dekk alle hengsler med maleteip, og bruk en pappkniv til \u00e5 skj\u00e6re vekk all overfl\u00f8dig tape. Mal s\u00e5 d\u00f8ren, og vent til malingen er helt t\u00f8rr f\u00f8r du fjerner hengslene. Ferdig.", "If\u00f8lge malermester Terje Ringdal blir resultatet av panelmaling best om temperaturen er lav.", "- Fuktighetsniv\u00e5et kommer til \u00e5 forandre seg fra dag til dag, forklarer Ringdal.", "- Det er best \u00e5 male n\u00e5r det er kaldt ute, og kunstig oppvarming inne. Maler du i februar/mars, minsker sjansen for krympesprekker.", "Eksperten forklarer:", "- I februar- mars har det v\u00e6rt kaldt ute lenge, og man har fyret inne lenge. Da har panelet f\u00e5tt krympa fra seg. De varmere m\u00e5nedene som kommer etterp\u00e5 vil treverket trekke til seg fukt og ese ut.", "Dette sier Ifi.no:", "\u00abTre er et levende naturprodukt som krymper og sveller i takt med luftfuktigheten. Fuktighet f\u00f8rer til at treverket beveger seg, noe som kan skape sprekker i en malt overflate.\u00bb", "Maling t\u00f8rker raskt, og somler du s\u00e5pass mye at malingen du nettopp har hatt p\u00e5 veggen rekker \u00e5 t\u00f8rke f\u00f8r du har gjort deg ferdig med den delen, kan resultatet bli b\u00e5de stygt og skuffende.", "- Du har bare tre-fire minutter p\u00e5 deg til \u00e5 lage flott finish f\u00f8r malingen er for t\u00f8rr, forklarer Westman.", "- Tenk p\u00e5 at det synes hvor du setter penselen \u2013 ikke hvor du l\u00f8fter den.", "Her bommer mange. Du skal aldri begynne \u00e5 male i et hj\u00f8rne.", "Sett heller penselen 0,5-1 meter fra hj\u00f8rnet og mal inn, ellers kan du ende opp med for mye maling inne i hj\u00f8rnet.", "Det finnes egne skr\u00e5pensler for \u00e5 male hj\u00f8rner.", "- Disse er utmerket n\u00e5r du skal male inntil lister og vegger, samt ved maling av vinduer og sprosser, forklarer Westman.", "- Bruk gjerne maskeringsblad istedenfor teip, s\u00e5 g\u00e5r jobben fortere. Husk imidlertid \u00e5 t\u00f8rke av bladet innimellom slik at malingen ikke smiter under bladet.", "Husk ogs\u00e5 p\u00e5 at h\u00f8yre- og venstrehendte m\u00e5 begynne \u00e5 male i ulik retning.", "- Venstrehendte starter til venstre p\u00e5 flaten og maler mot h\u00f8yre, mens h\u00f8yrehendte starter til h\u00f8yre p\u00e5 flaten og maler mot venstre. Da har du alltid et t\u00f8rt sted \u00e5 hvile h\u00e5nden p\u00e5 eller \u00e5 ta st\u00f8tte mot. Velg riktig pensel til jobben", "Runde. Flate. Ovale. Skr\u00e5. Pensler kommer i mange fasonger. Her er en liten guide til bruksomr\u00e5der.", "Flate pensler", "Til flate flater brukes en flat pensel. Jo st\u00f8rre flate \u2013 dess st\u00f8rre pensel. En bred og flat pensel kan ogs\u00e5 brukes som etterstryker for \u00e5 glatte ut struktur fra p\u00e5f\u00f8ring med rull. Flat pensel er den mest universelle - den kan brukes til det meste av malejobber innend\u00f8rs.", "Runde pensler", "En rund pensel har et hulrom midt i busten. Den fungerer som malingreservoar, og gj\u00f8r at du kan male lengre f\u00f8r du m\u00e5 dyppe. Runde pensler er spesielt gode til \u00e5 male profilert treverk og skarpe kanter, siden utformingen av busten gj\u00f8r at penselen ikke skraper vekk malingen fra kanten p\u00e5 samme m\u00e5te som en flat pensel ville gj\u00f8re.", "Ovale pensler", "Med en oval pensel kan du male med den brede siden p\u00e5 store flater, og med den smalere trangere steder. Du f\u00e5r med andre ord to muligheter med det samme verkt\u00f8yet. Ovale pensler har stor kapasitet og kan brukes til det meste.", "Skr\u00e5 pensler", "Med skr\u00e5 pensel kan du male tett opp mot hj\u00f8rner og vinkler, uten \u00e5 endre h\u00e5ndens vinkel. Det gj\u00f8r at retningen p\u00e5 penselstr\u00f8kene i den v\u00e5te malingen ikke endres underveis, hvilket minimerer behovet for justering etter p\u00e5f\u00f8ring. Finishen blir flottere raskere, med andre ord. Skr\u00e5 pensler er spesielt egnet til avgrensede flater og detaljer.", "Etterstryker", "En etterstryker (fordriver) er en spesialpensel som er bred og meget flat. Den brukes for \u00e5 jevne ut penselstriper og for \u00e5 fjerne u\u00f8nsket rullestruktur i den v\u00e5te malingen. Etterstrykeren er lite egnet som vanlig pensel fordi den er tynn og tar opp lite maling.", "Panelrull", "P\u00e5f\u00f8r med rull der du kan \u2013 pensel der rullen ikke kommer til. En 10 cm rull for jevne flater kan brukes til all p\u00e5f\u00f8ring av maling p\u00e5 panel, lister, sprosser og mindre flater innend\u00f8rs. Til st\u00f8rre flater brukes 18 eller 25 cm rull. Glatt ut u\u00f8nsket struktur med flat pensel eller etterstryker.", "(Kilde: Ifi.no)", "Les ogs\u00e5:", "Gulvet ditt bestemmer hvordan veggfargen blir", "Slik unng\u00e5r du skjolder n\u00e5r du maler", "Ny farge hjemme? Har du h\u00f8rt om \u00abgreige\u00bb?", "Saken er skrevet av og publisert p\u00e5 klikk.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "0edb6a273d90c9788ecb308e81813b358b11b37197b7dd566d7c676aa3fc5b4b"}, {"field": "createtime", "value": "2014-09-17T18:30:03.547Z"}, {"field": "description", "value": "Kan du disse 10 triksene?"}, {"field": "dominantimage", "value": "http://www.adressa.no/incoming/article10137873.ece/ALTERNATES/w980-default/oppslag.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6a5d5dd1f35388da47752be31554510e55e7594.jpg?59733530"}, {"field": "dominantthumbnaildimensions", "value": "300x169"}, {"field": "heading", "value": ["Smarte tips n\u00e5r du skal male -adressa.no", "1. Bruk aluminiumsfolie i malebrettet", "2. Bruk helletut p\u00e5 malespann", "3. Vask malerkostene med eddik og varmt vann", "4. Kan l\u00f8nne seg \u00e5 kj\u00f8pe pr\u00f8vest\u00f8rrelse f\u00f8rst", "5. Putt malerkostene i kj\u00f8leskapet", "6. Pappeske-trikset", "7. Slik maler du d\u00f8ren, ikke hengslene", "8. Mal panel n\u00e5r det er kaldt ute", "9. Arbeid raskt og systematisk", "10. Ikke begynn i hj\u00f8rnet"]}, {"field": "id", "value": "c6a5d5dd1f35388da47752be31554510e55e7594"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["pensel", "mal", "flat pensel"]}, {"field": "kw-entity", "value": ["westman", "fargerike", "klikk bolig", "informasjonskontoret", "kilde", "ifi", "brett"]}, {"field": "kw-pageclass", "value": "article"}, {"field": "kw-person", "value": ["live love diy", "virginia rae", "kristian s\u00f8rli", "terje ringdal"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10137873.ece/ALTERNATES/w980-default/oppslag.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Smarte tips n\u00e5r du skal male"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10137876.ece"}, {"field": "pageclass", "value": ["article"]}, {"field": "publishtime", "value": "2014-09-17T19:23:49.000Z"}, {"field": "recs-articleid", "value": "10137876"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-09-17T19:23:49.000Z"}, {"field": "recs-rawtitle", "value": "Smarte tips n\u00e5r du skal male -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Kan du disse 10 triksene?"}, {"field": "thumbnail", "value": "http://content-thumbnail.cxpublic.com/content/thumbnail200x150/c6a5d5dd1f35388da47752be31554510e55e7594.jpg?59733530"}, {"field": "thumbnailfullheightdimensions", "value": "200x2277"}, {"field": "timestamp", "value": "2017-07-22T11:21:20.000Z"}, {"field": "title", "value": "Smarte tips n\u00e5r du skal male"}, {"field": "url", "value": "http://www.adressa.no/forbruker/hjem/article10137876.ece"}, {"field": "urlhash", "value": "c6a5d5dd1f35388da47752be31554510e55e7594"}], "score": 0.74928266, "siteId": "9222270286501375973", "id": "c6a5d5dd1f35388da47752be31554510e55e7594"}

