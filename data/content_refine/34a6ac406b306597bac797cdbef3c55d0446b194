{"fields": [{"field": "modifiedtime", "type": "time", "value": "2012-04-18T19:03:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det blir stadig f\u00e6rre aktive b\u00f8nder, men de som slutter sitter fortsatt p\u00e5 eiendommene sine. Det f\u00f8rer til at utleie av dyrket jord har tatt helt av. Fra 1994 og frem til i \u00e5r har andelen leid jord \u00f8kt fra 24 prosent til hele 38 prosent. P\u00e5 Fr\u00f8ya er hele 61 prosent av alt jordbruksarealet leid. Tallene overrasker, sier Knut Krokan hos Fylkesmannen i S\u00f8r-Tr\u00f8ndelag.", "- Ja, dette er sjokkerende h\u00f8yt tall og en kraftig \u00f8kning p\u00e5 ti \u00e5r. Noe av \u00e5rsaken er at eiendommene i samdrifter blir registrert som leid jord. Hovedforklaringen er likevel at flere velger \u00e5 leie ut jorda fremfor \u00e5 selge.", "Krokan advarer n\u00e5 b\u00f8nder mot \u00e5 binde seg opp til korte leieforhold. Dersom de skal leie jord, b\u00f8r de s\u00f8rge for langsiktige kontrakter. Det gir bedre forutsigbarhet, ikke minst dersom de skal investere i buskap, jord eller bygninger.", "- Det er ogs\u00e5 grunn til \u00e5 tro at jord som leies p\u00e5 kortsiktig basis, ikke vil v\u00e6re i like god hevd som selveid jord, mener Krokan.", "Leder av landbruksetaten i Fr\u00f8ya kommune, Trygve Fj\u00e6rli, sier at det er flere grunner til at Fr\u00f8ya har s\u00e5 h\u00f8y andel leid jord. Blant annet henger dette sammen med de mange sm\u00e5 eiendommene p\u00e5 \u00f8ya.", "Salgsprisen p\u00e5 dyrket mark ligger p\u00e5 rundt 2000 kroner per dekar. Dersom omr\u00e5det kan selges til fritidsform\u00e5l vil prisen minst tidobles.", "- Derfor venter kanskje mange p\u00e5 at omr\u00e5det kan omreguleres. Det er sv\u00e6rt stor ettersp\u00f8rsel etter slike eiendommer p\u00e5 Fr\u00f8ya og prisen har steget.", "Utleie av dyrket jord er heller ingen god \u00abbutikk\u00bb. De fleste er likevel glad til for at noen b\u00f8nder holder jorden i hevd og leier derfor bort gratis, mens andre tar rundt hundre kroner per dekar. Fj\u00e6rli tror at jorden ville ha blitt holdt enda bedre i hevd dersom bonden eide den.", "- De fleste synes nok det er vanskelig \u00e5 legge mye arbeid og penger i noe de ikke selv eier.", "De fleste benytter derfor sjansen til \u00e5 kj\u00f8pe n\u00e5r muligheten en sjelden gang byr seg, men myndighetene har ingen tvangsmidler slik at flere f\u00e5r eie jorden de driver. Tvert imot har myndighetene gjort at enda flere leier ut. Gjennom salg av eiendom under 100 dekar oppfylles n\u00e5 driveplikten dersom jorden leies ut i minst ti \u00e5r.", "Da Fj\u00e6rli gikk gjennom leieforholdet p\u00e5 Fr\u00f8ya for to \u00e5r siden var det flere store leietakere. En bonde leide alene 32 eiendommer.", "- En av naboene mine fortalte ogs\u00e5 at han skulle kj\u00f8re med traktor til Oslo i sommer. Det tilsvarte nemlig lengden han kj\u00f8rte for \u00e5 f\u00e5 inn f\u00f8rstesl\u00e5tten i \u00e5r.", "Fr\u00f8ya og Hitra topper listen over utleid jord i fylket. N\u00e5r det gjelder Fr\u00f8ya mener Fj\u00e6rli at antall villsau kan v\u00e6re en annen forklaring. Mye jord blir nemlig leid ut til beite i verdens st\u00f8rste villsaukommune.", "Tidligere bondelagsleder Jon Husdal i \u00c5fjord mener ordningen med leie av jord fungerer greit hvis leieavtalen er langsiktig. Selv leier han 42 dekar jord fra en nabo fem kilometer unna. Det blir mye kj\u00f8ring, men tilleggsjorden er helt n\u00f8dvendig med dagens produksjon.", "- Jeg har en grei avtale med utleier der jeg leier i ti \u00e5r. Halvparten av tiden er gratis som gjenytelse for at jeg har renovert jorden skikkelig.", "Husdal er i gang med investeringer p\u00e5 fj\u00f8set, og Innovasjon Norge har satt ti\u00e5rs leieavtale p\u00e5 jorda som krav for l\u00e5n. - For oss har det aldri v\u00e6rt sp\u00f8rsm\u00e5l om \u00e5 kj\u00f8pe tilleggsjord. Jeg forst\u00e5r ogs\u00e5 utleierne som ikke vil selge til dagens priser, sier Husdal."]}, {"field": "category0", "value": "nyheter"}, {"field": "contenthash", "value": "7960b2a0bbc270b4465f12c9133236685e4c11bb3079b1f7e9e5afafbae912f0"}, {"field": "createtime", "value": "2015-10-10T12:30:39.000Z"}, {"field": "description", "value": "B\u00f8ndene i S\u00f8r-Tr\u00f8ndelag er blitt leilendinger. 38 prosent av all dyrket mark i fylket er n\u00e5 leid jord. P\u00e5 Fr\u00f8ya kj\u00f8rer enkelte b\u00f8nder over 50 mil i sommer for \u00e5 sl\u00e5 gresset hos naboer."}, {"field": "dominantimage", "value": "http://www.adressa.no/incoming/article1143814.ece5/ALTERNATES/w980-default/JORDLEIE"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/34a6ac406b306597bac797cdbef3c55d0446b194.jpg?58bc7bdf"}, {"field": "dominantthumbnaildimensions", "value": "300x169"}, {"field": "heading", "value": ["Leier jord som aldri f\u00f8r -adressa.no", "- Sjokkerende", "Heller hyttesalg", "Leide 32 g\u00e5rder", "Avtalen viktig"]}, {"field": "id", "value": "34a6ac406b306597bac797cdbef3c55d0446b194"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["andel leid jord", "jord", "leid", "leid jord"]}, {"field": "kw-entity", "value": ["innovasjon norge", "fylkesmannen"]}, {"field": "kw-location", "value": ["fr\u00f8ya", "hitra", "s\u00f8r-tr\u00f8ndelag", "oslo", "\u00e5fjord"]}, {"field": "kw-pageclass", "value": "article"}, {"field": "kw-person", "value": ["jon husdal", "trygve fj\u00e6rli", "knut krokan"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1143814.ece5/ALTERNATES/w980-default/JORDLEIE"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Leier jord som aldri f\u00f8r"}, {"field": "og-type", "value": "article"}, {"field": "og-url", "value": "http://www.adressa.no/nyheter/article536222.ece"}, {"field": "pageclass", "value": null}, {"field": "publishtime", "value": "2005-08-15T22:03:36.000Z"}, {"field": "recs-articleid", "value": "2124268"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2005-08-15T22:03:36.000Z"}, {"field": "recs-rawtitle", "value": "Leier jord som aldri f\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "B\u00f8ndene i S\u00f8r-Tr\u00f8ndelag er blitt leilendinger. 38 prosent av all dyrket mark i fylket er n\u00e5 leid jord. P\u00e5 Fr\u00f8ya kj\u00f8rer enkelte b\u00f8nder over 50 mil i sommer for \u00e5 sl\u00e5 gresset hos naboer."}, {"field": "thumbnail", "value": "http://content-thumbnail.cxpublic.com/content/thumbnail200x150/34a6ac406b306597bac797cdbef3c55d0446b194.jpg?58bc7bdf"}, {"field": "thumbnailfullheightdimensions", "value": "200x1290"}, {"field": "timestamp", "value": "2017-03-05T20:58:07.000Z"}, {"field": "title", "value": "Leier jord som aldri f\u00f8r"}, {"field": "url", "value": "http://www.adressa.no/nyheter/article536222.ece"}, {"field": "urlhash", "value": "34a6ac406b306597bac797cdbef3c55d0446b194"}], "score": 0.95167077, "siteId": "9222270286501375973", "id": "34a6ac406b306597bac797cdbef3c55d0446b194"}

