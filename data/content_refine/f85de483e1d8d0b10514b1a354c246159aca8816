{"fields": [{"field": "modifiedtime", "type": "time", "value": "2012-04-17T11:05:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor medalen dr. ing.", "seniorr\u00e5dgiver asplan viak"]}, {"field": "body", "value": ["Saken oppdateres.", "Statens vegvesen har nylig gitt ut en bok om vegplanlegging og vegbygging i Trondheim. Boka er f\u00f8rt i pennen av journalist Hermann Hansen, Adresseavisen, og har f\u00e5tt tittelen \u00abFront mot front - 40 \u00e5rs veistrid i Trondheim\u00bb.", "Byers uttrykk og utvikling er sv\u00e6rt avhengig av den dominerende transportformen. Det er nok \u00e5 sammenligne Bakklandet med Tiller i Trondheim. En annen m\u00e5te \u00e5 utrykke transportens betydning p\u00e5 er konstateringen av at bygninger st\u00e5r i 100 \u00e5r, mens gatene varer i 300, jamf\u00f8r Cicignons gatenett i Midtbyen i Trondheim.", "Hva forteller boka \u00abFront mot front\u00bb oss? For meg er den underliggende historien en fortelling om ideologiske ulike st\u00e5steder der troen p\u00e5 bilbasert byvekst i tr\u00e5d med innbyggernes behov for god framkommelighet har st\u00e5tt i motsetning til en tro p\u00e5 det \u00e5 fremme et godt bymilj\u00f8 gjennom mer begrenset vegbygging og utbygging av milj\u00f8messig gode alternativ. Samtidig forteller boka om gradvise endringer p\u00e5 begge sider av denne skillelinjen og at skillelinjen n\u00f8dvendigvis ikke er kategoriske. Og ikke minst forteller boka oss om betydelig tvil hos de politiske beslutningstakerne med hensyn til hvilken l\u00f8sning en skulle g\u00e5 inn for.", "Utgangspunktet for dagens situasjon i Trondheim finner en tilbake i Generalplanen fra 1967. Planens l\u00f8sninger bygde p\u00e5 en betydelig vekst i innbyggerantallet. Vi skulle v\u00e6rt 200 000 innbyggere i 2000. Trafikkprognosene pekte ogs\u00e5 til himmels og en foreslo derfor et omfattende vegnett med to omkj\u00f8ringsveger for \u00e5 avlaste Midtbyen og resten av byen for trafikk, nemlig Omkj\u00f8ringsvegen slik vi kjenner den i dag og Ytre Ringveg som aldri ble bygd. Bilen var den gangen sett p\u00e5 som l\u00f8sningen p\u00e5 transportproblemene og et utrykk for velstand, ikke en forurenser av rang. Bilen satte premissene for byutvikling i Trondheim som i andre norske byer.", "Det som skjedde opp gjennom 1970-tallet var en verdimessig holdningsendring der bymilj\u00f8et og bevaringstanken fikk stadig st\u00f8rre gjennomslag. En annen generell trend var at troen p\u00e5 ekspertene ble redusert blant annet fordi utdanningsniv\u00e5et i befolkningen \u00f8kte og flere og flere kunne gj\u00f8re seg opp en mer eller mindre kvalifisert mening om byplanlegging. Og flere og flere \u00f8nsket \u00e5 delta i beslutningsprosessene. Slik ble det strid av.", "En av de mest avgj\u00f8rende for Trondheims bybilde er trolig striden om Bakklandstangenten. Vegen skulle lede trafikk s\u00f8rfra fra Elgeseter gate via H\u00f8gskoleparken og Vollabakken tvers gjennom Bakklandet og bort til Innherredsvegen. Ett av alternativene ville revet 74 hus! For beboerne var ikke andre alternativ med f\u00e6rre revne hus heller forenlig med Bakklandet som boligomr\u00e5de. Velforeningen kjempet iherdig mot trafikken som belastet omr\u00e5det, og planene for ny veg og lyktes. I 1985 ble Bakklandstangenten str\u00f8ket av prioriteringslisten. Og i dag er Bakklandet et av omr\u00e5dene vi stolt viser fram til bes\u00f8kende og som mange liker \u00e5 bes\u00f8ke.", "En annerledes, men samtidig lignende strid oppsto i Sjetnemarka. Men mens det p\u00e5 Bakklandet hadde v\u00e6rt innslag av venstreradikale aktivister med en politisk dagsorden som Ola Svein Stugu skriver i bind 6 av historieverket om Trondheim, var motstanderne i Sjetnemarka det en kan kalle mer tradisjonell forstadsbefolkning. Motstanden ble like omfattende, og ogs\u00e5 her lyktes en med \u00e5 stoppe en plan som langt p\u00e5 veg ville \u00f8delagt n\u00e6rmilj\u00f8et. At tras\u00e9en l\u00e5 inne i planen for bydelen da protestantene f\u00f8rst bosatte seg der, sier vel mer om \u00e5nden i datidens planlegging, enn at det var en god l\u00f8sning.", "Det ble etter hvert klart at det \u00e5 bygge veg i by ville bli sv\u00e6rt kostbart. Samtidig bevilget ikke staten nok til vegbygging i byene. Og trafikken \u00f8kte og en s\u00e5 tendenser til k\u00f8. Behovet for nye veger ble ikke borte. Etter mye diskusjon der lokale n\u00e6ringslivsledere og H\u00f8yres medlem i styringsgruppen for Trondheimspakken mente at drivstoffavgift ville v\u00e6rt bedre enn bompenger, med andre ord det motsatte av hva en mener i dag, endte en opp med et bompengeinnkrevingssystem.", "Bompengeinntektene har, sammen med statlige bevilgninger, sikret at Trondheim n\u00e5 sakte men sikkert n\u00e6rmer seg det som ble kalt et helhetlig vegnett i 1995. Spillet rundt et av n\u00f8kkelprosjektene, Nordre avlastningsveg, er sv\u00e6rt interessant. Yngre krefter i Arbeiderpartiet, st\u00f8ttet av blant andre Team Trafikks ledelse, fikk nesten stanset dette prosjektet. Og det i bymilj\u00f8ets navn. For meg var det en underlig argumentasjon. Det er nemlig ikke slik at en stanser all biltrafikk ved ikke \u00e5 bygge veger, og dermed sikrer bussen framkommelighet p\u00e5 bekostning av bilene. Det er heller ikke slik at det er likegyldig hvor bilene kj\u00f8rer. N\u00e5r en n\u00e5 f\u00e5r ledet en god del tungtrafikk og annen gjennomkj\u00f8ringstrafikk utenfor Midtbyen, kan Olav Tryggvasons gate igjen bli den hyggelige handlegaten den en gang var. N\u00e5r b\u00e5de nyttetrafikken og bussene har framkommelighet er det imidlertid mulig, og n\u00e5 ogs\u00e5 n\u00f8dvendig av hensyn til stadig \u00f8kende klimagassutslipp, \u00e5 redusere personbilbruken.", "Vegvesenet har i l\u00f8pet av de 40 \u00e5rene med strid blitt mer milj\u00f8orientert. Nordre avlastningsveg som er under bygging, er et helt annet prosjekt enn forl\u00f8peren kalt Nordtangenten. Firefelts motorveglignende prosjekt er avl\u00f8st av tofelts bygate over Bratt\u00f8ra og tunneler som reduserer milj\u00f8belastningen for boligomr\u00e5det Ila. Nordre avlastningsveg vil heller ikke bli en barriere p\u00e5 Skansen. Og E6, innfarten fra \u00f8st, blir ogs\u00e5 lagt i tunnel, noe Lademoen vil tjene p\u00e5.", "For meg illustrerer derfor boka \u00abFront mot front\u00bb at strid er ei det verste, og at det er viktig at man noget vil. Vegprosjekter er for viktig i en bys utvikling til at en kan overlate dem til vegplanleggerne alene. Vegplanleggerne skal p\u00e5 sin side ha ros for \u00e5 ha endret fokus over tid. Omgivelsene til vegen har blitt viktigere. En tenker ikke bare p\u00e5 trafikkens framkommelighet.", "Historiene i boka er l\u00e6restykker i betydningen av \u00e5 ha lokal enighet og ikke minst god kontakt med de bevilgende statlige myndigheter. De illustrerer ogs\u00e5 etaters og kommunale lederes makt og avmakt. Statens vegvesen har gjort oss en tjeneste ved \u00e5 f\u00e5 utarbeidet boka og ved \u00e5 la en journalist skrive den.", "tormedal@online.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "a376d3d3d195728f2597128ef1a41fd225dc8cf83e7fb303fa24e8e7103c3095"}, {"field": "createtime", "value": "2016-01-06T23:26:07.000Z"}, {"field": "description", "value": "Vegprosjekter er for viktig i en bys utvikling til at en kan overlate dem til vegplanleggerne alene."}, {"field": "dominantimage", "value": "http://www.adressa.no/incoming/article1278129.ece5/ALTERNATES/w980-default/Tor_Medalen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f85de483e1d8d0b10514b1a354c246159aca8816.jpg?597ee629"}, {"field": "dominantthumbnaildimensions", "value": "300x169"}, {"field": "heading", "value": "Front mot front -veier i byen -adressa.no"}, {"field": "id", "value": "f85de483e1d8d0b10514b1a354c246159aca8816"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["bys utvikling", "vegplanleggerne alene", "bygge veg", "trafikk", "bilen", "veg", "front", "statens vegvesen", "byen", "bok"]}, {"field": "kw-entity", "value": ["nordre", "bakklandet", "h\u00f8yres", "lademoen", "team trafikks", "cicignons", "midtbyen", "bakklandstangenten", "arbeiderpartiet", "bratt\u00f8ra", "generalplanen", "tiller", "innherredsvegen", "elgeseter", "ytre ringveg", "sjetnemarka", "trondheimspakken", "h\u00f8gskoleparken og vollabakken", "nordtangenten", "skansen", "adresseavisen", "front", "omkj\u00f8ringsvegen"]}, {"field": "kw-location", "value": ["trondheim", "ila"]}, {"field": "kw-pageclass", "value": "article"}, {"field": "kw-person", "value": ["hermann hansen", "olav tryggvasons", "ola svein stugu"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1278129.ece5/ALTERNATES/w980-default/Tor_Medalen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Front mot front -veier i byen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1197146.ece"}, {"field": "pageclass", "value": ["article"]}, {"field": "publishtime", "value": "2008-11-25T07:50:00.000Z"}, {"field": "recs-articleid", "value": "1476394"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-11-25T07:50:00.000Z"}, {"field": "recs-rawtitle", "value": "Front mot front -veier i byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Vegprosjekter er for viktig i en bys utvikling til at en kan overlate dem til vegplanleggerne alene."}, {"field": "thumbnail", "value": "http://content-thumbnail.cxpublic.com/content/thumbnail200x150/f85de483e1d8d0b10514b1a354c246159aca8816.jpg?597ee629"}, {"field": "thumbnailfullheightdimensions", "value": "200x1902"}, {"field": "timestamp", "value": "2017-07-31T08:11:21.000Z"}, {"field": "title", "value": "Front mot front -veier i byen"}, {"field": "url", "value": "http://www.adressa.no/meninger/kronikker/article1197146.ece"}, {"field": "urlhash", "value": "f85de483e1d8d0b10514b1a354c246159aca8816"}], "score": 0.8938902, "siteId": "9222270286501375973", "id": "f85de483e1d8d0b10514b1a354c246159aca8816"}

