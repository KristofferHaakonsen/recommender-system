{"fields": [{"field": "modifiedtime", "type": "time", "value": "2015-06-24T11:46:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas nilsson"}, {"field": "body", "value": ["Herman hadde fors\u00f8kt \u00e5 skade seg selv og var innlagt p\u00e5 psykoseavdelingen ved Norges st\u00f8rste sykehus.", "Likevel fikk han utlevert toalettutstyr som han skadet seg kritisk med.", "Ved en misforst\u00e5else ble ikke ambulansen tilkalt da Herman ble funnet.", "Helsetilsynet fastsl\u00e5r at han fikk forsvarlig behandling.", "Det var ikke finansmann han ville bli, Herman Meril\u00e4inen Jansen, da han kom hjem igjen etter noen m\u00e5neder ved universitetet i Glasgow. Vennen Berni i \u00d8sterrike hadde kommet med et forslag:", "\u00abBli med oss i Leger uten grenser. Du er \u00f8konom. Vi trenger folk som kan telle ogs\u00e5\u00bb.", "Til foreldrene sine sier Herman at det er dette han vil. Dette kan fylle livet med mening.", "En m\u00e5ned senere, 25.august 2011, d\u00f8r Herman etter \u00e5 ha skadet seg selv med utstyr han f\u00e5r utlevert p\u00e5 psykoseavdelingen p\u00e5 Ullev\u00e5l sykehus.", "Da har det g\u00e5tt tolv minutter fra han blir funnet p\u00e5 badet, til personalet ringer ambulansen.", "Det har g\u00e5tt tjue minutter f\u00f8r akutt-teamet kommer til stedet.", "If\u00f8lge Statens helsetilsyn har sykehuset gitt Herman en forsvarlig behandling.", "De klarer ikke \u00e5 forst\u00e5 det, foreldrene til Herman. Faren Rolf Jansen, nylig pensjonert arkitekt og byplanlegger, og moren Kikka Meril\u00e4inen, som er psykiater, har v\u00e6rt sinte. De har gr\u00e5tt og de har bedt om svar. De har bedt om svar p\u00e5 hvorfor Herman i l\u00f8pet av uka han var p\u00e5 Norges st\u00f8rste sykehus ikke \u00e9n gang fikk snakke med en psykiater. Om hvorfor han m\u00e5tte f\u00f8le at han var til bry der, fordi han opplevde at de ikke snakket med han.", "\u00abHadde Herman ligget bl\u00f8dende i krysset p\u00e5 Majorstua, hadde ambulanse blitt tilkalt tvert. Han kunne overlevd\u00bb.", "De har spurt hvordan det er mulig at en ung mann kan d\u00f8 inne p\u00e5 en psykoseavdeling etter \u00e5 ha f\u00e5tt utlevert potensielt farlig utstyr. De har bedt om svar p\u00e5 hvordan det kan skje - uten at det blir ringt etter ambulanse. Til slutt har de spurt Statens helsetilsyn om hvordan de kan konkludere med at Ullev\u00e5l sykehus ikke har brutt kravet om forsvarlig helsebehandling.", "De har sagt til seg selv, gang etter gang, de sier det til familie, venner og andre, de klarer ikke \u00e5 legge tanken bak seg:", "\u00abHadde Herman ligget bl\u00f8dende i krysset p\u00e5 Majorstua, hadde ambulanse blitt tilkalt tvert. Han kunne overlevd\u00bb.", "Det er 6.august 2011 og Herman Jansen fyller 30 \u00e5r. I den to m\u00e5l store hagen til foreldrene hjemme p\u00e5 Nordstrand har han invitert ti venner p\u00e5 pizza. De er venner han har f\u00e5tt gjennom hele livet. Du verden s\u00e5 forskjellige de er, tenker faren Rolf. Han holder seg p\u00e5 avstand, dette er en vennefest. Men han observerer dem, litt i smug, og det sl\u00e5r ham: Herman binder dem sammen. Det er en broket forsamling, men p\u00e5 en n\u00e6rmest umerkelig m\u00e5te klarer s\u00f8nnen \u00e5 gj\u00f8re dem til en gjeng.", "Dette er en av Hermans gode egenskaper. Faren synes det er godt \u00e5 se at s\u00f8nnen ler og hygger seg med gamle venner. Etter at Herman br\u00e5tt avsluttet studiene i Skottland i mars, har han hatt tunge dager. Rolf og Kikka har sett det, det er ikke alltid Herman vil snakke om det, men han har fortalt noe.", "Han har fortalt om stemmene. Stemmene i hodet som gj\u00f8r narr av han. Som sier han er verdil\u00f8s.", "H\u00f8sten f\u00f8r, etter \u00e5 ha studert ved BI, dro Herman til Glasgow for \u00e5 ta en master i finans. Han har alltid hatt gode evner, men han har ikke alltid jobbet hardt. Han har for vane \u00e5 ta noen skikkelige skippertak f\u00f8r eksamen, og det pleier \u00e5 g\u00e5 fint. Han f\u00e5r gode karakterer etter f\u00f8rste eksamen i Glasgow ogs\u00e5. Men han har det ikke bra. Han er ikke interessert i studiene, han \u00f8nsker ikke \u00e5 tjene penger p\u00e5 pengeflytting.", "Etter eksamen f\u00e5r han et sammenbrudd", "En tidlig morgen i mars f\u00e5r foreldrene en telefon. Det er Herman som ringer fra flyplassen i London.", "\u00abKan jeg komme hjem\u00bb, sp\u00f8r han.", "Han har kun en liten ryggsekk med seg da moren og faren henter ham p\u00e5 Gardermoen. Foreldrene merker med en gang at s\u00f8nnen har det vanskelig. Han er redd. Anspent. Og han h\u00f8rer stemmer inne i hodet. Faren og moren skal snart reise til \u00d8sterrike for \u00e5 feire en god venn fra studietiden. Vennen blir 70 \u00e5r og foreldrene sier til Herman at han kan bli med p\u00e5 turen.", "Det vil han. Dagene sammen med familievennene i \u00d8sterrike disse marsdagene gj\u00f8r Herman godt. Han f\u00e5r en umiddelbar, n\u00e6r kontakt med s\u00f8nnen i familien. Han jobber for Leger uten grenser og forteller Herman om arbeidet i den tredje verden. Stemmene i hodet til Herman har sagt at det ikke er h\u00e5p. At livet er over. Men n\u00e5 finner han noe. Han f\u00e5r en sterk f\u00f8lelse av at han \u00f8nsker dette, sier han selv. De blir enige om at Herman skal komme tilbake og delta p\u00e5 et kurs etter sommeren. Det skulle ikke bare v\u00e6re en dr\u00f8m, det var en konkret plan.", "Da foreldrene drar hjem til Norge igjen etter 70-\u00e5rs-feiringen, blir Herman igjen hos vennene i \u00d8sterrike. \u00abHer kan jeg v\u00e6re fri\u00bb, sier han. \u00abHelt fri\u00bb.", "N\u00e5r sommeren kommer reiser b\u00e5de Herman og den \u00f8sterriske familien hjem til Rolf og Kikka i Norge. Bildene fra dette bes\u00f8ket, i juli 2011, viser en smilende Herman. Han leker med barna i familien han har blitt s\u00e5 godt kjent med. Barna kan ikke f\u00e5 nok av han. Det er noe ved Herman som gj\u00f8r at barn trekkes mot han. Det er en av Hermans gode egenskaper.", "Det er 13.august og Hermans lilles\u00f8ster Ida gifter seg. Nok en gang rigges det til selskap i hagen p\u00e5 Nordstrand. Herman er den som s\u00f8rger for at alle bordene og stolene kommer p\u00e5 plass, han l\u00e5ner m\u00f8bler fra folk i nabolaget, han b\u00e6rer og plasserer. Det blir en stor Carl Larsson-aktig bryllupsfest, med Marimekko-duker fra morens hjemland Finland og mat fra Snar\u00f8ya. Ogs\u00e5 p\u00e5 disse bildene ser Herman glad ut. Han gleder seg til s\u00f8sterens baby skal komme senere den h\u00f8sten. Han skal bli onkel for f\u00f8rste gang.", "Like etter bryllupet skjer det igjen. Herman f\u00e5r et sterkt angstanfall.", "I ettertid er det mange som har sagt det: Herman var en s\u00e5 flott, blid og h\u00f8flig ung mann. Vi trodde ikke at han led!", "Like etter bryllupet skjer det igjen. Herman f\u00e5r et sterkt angstanfall.", "Foreldrene h\u00f8rer skriket hans. \u00abHan s\u00e5 ut som som han hadde sett et sp\u00f8kelse\u00bb, forteller faren. Kort tid etter dette forlater Herman Norge.", "Han ringer moren og forteller at han reiser til Finland. \u00abDer er menneskene snillere\u00bb, sier han.", "Herman har dratt til morens hjemland uten \u00e5 ta med seg noe. Ikke kl\u00e6r, ikke pass, ikke penger. Han har heller ikke med seg n\u00f8klene til familiens leilighet der. Kikka drar etter s\u00f8nnen sin. De begynner \u00e5 bli alvorlig bekymret n\u00e5. Herman har aldri v\u00e6rt innlagt tidligere for sine lidelser, men fra 2008 til 2010 gikk han til behandling ved Lovisenberg DPS. Da han var yngre eksperimenterte han med rus, men de siste \u00e5rene tok han if\u00f8lge foreldrene sterk avstand fra dette. Etter dette var han sv\u00e6rt \u00e5pen om sine tidligere rusproblemer, og han hadde god innsikt i rusmidlers og medikamenters negative virkning. Dette skal ogs\u00e5 ha gjort det vanskelig \u00e5 medisinere ham, og behovet for samtaleterapi ble dermed st\u00f8rre.", "Til slutt finner moren Herman i Finland. De prater lenge sammen, spiser soppsuppe med grovbr\u00f8d. Igjen snakker de om tredje verden og at Herman kan jobbe der. Men f\u00f8r han kan gj\u00f8re det, trenger han hjelp.", "Etter at han dro fra Norge, har han kuttet seg overfladisk langs halsen.", "Det er ikke lenger bare moren, men ogs\u00e5 psykiateren Kikka, som n\u00e5 tar kontakt med en erfaren kollega Herman kan snakke med. I to og en halv time snakker de. Herman sier han \u00f8nsker hjelp. Han klarer ikke \u00e5 h\u00e5ndtere stemmene og angsten lenger. Han f\u00f8ler seg overv\u00e5ket og latterliggjort. Om stemmene sier han: \u00abDe hater meg ganske seri\u00f8st\u00bb.", "Det er fredag 19. august og s\u00f8nnen til Rolf og Kikka blir frivillig lagt inn p\u00e5 avdeling for akuttpsykiatri ved Ullev\u00e5l sykehus. If\u00f8lge pasientjournalen framst\u00e5r han psykotisk, med h\u00f8rselshallusinasjoner og forf\u00f8lgelsesid\u00e9er. Det utelukkes ikke at stemmene er befalende.", "Journalen omtaler ogs\u00e5 at Herman uken f\u00f8r hadde fors\u00f8kt \u00e5 skade seg selv i suicidal hensikt. Han benekter d\u00f8ds\u00f8nske og selvmordsplaner, men sier at han ikke har fremtidsplaner eller h\u00e5p om bedring. Selvmordsrisikoen blir vurdert som forh\u00f8yet, og han f\u00e5r tilsyn hvert 15.minutt.", "I l\u00f8pet av de to neste dagene snakker ikke Herman med psykiater. Det skrives ikke noen journalnotater. N\u00e5r foreldrene kommer, gir Herman uttrykk for at han f\u00f8ler at han er til bry p\u00e5 avdelingen. At han ikke fortjener \u00e5 v\u00e6re innlagt.", "Etterp\u00e5 har han tenkt at han bare skulle gjort det, tatt han med seg til fjellet.", "Faren lurer p\u00e5 om han heller skal ta med seg s\u00f8nnen til fjells. Moren hans p\u00e5 94 har nettopp dratt til rehabilitering i \u00c5l i Hallingdal. Herman og farmoren har et godt forhold. Han f\u00e5r ofte en spesiell kontakt med eldre. Herman er interessert i dem, stiller dem sp\u00f8rsm\u00e5l. Da han flyttet i egen leilighet, leste han avisen for den eldre nabodamen. Dette er ogs\u00e5 en av Hermans gode egenskaper.", "P\u00e5 avdelingen frar\u00e5det de faren \u00e5 ta med seg Herman til Hallingdal. De mente han kunne miste motivasjonen for behandling. Etterp\u00e5 har han tenkt at han bare skulle gjort det, tatt han med seg til fjellet.", "P\u00e5 mandag blir Herman overf\u00f8rt til enhet for psykose. Det er mistanke om debuterende schizofreni, og han blir vurdert \u00e5 ha behov for videre oppf\u00f8lging. P\u00e5 psykoseenheten f\u00e5r han snakke med sin behandlende lege, som er under spesialisering. Herman forteller at han i \u00f8kende grad h\u00f8rer stemmer og at han f\u00f8ler seg overv\u00e5ket. Han gir uttrykk for at han er ambivalent til innleggelsen, men velger likevel \u00e5 bli.", "N\u00e5r han tenker tilbake p\u00e5 denne stunden med Herman, sl\u00e5r det Rolf at s\u00f8nnen virket s\u00e5 avslappet, som om han hadde en annen ro over seg.", "Dagen etter snakker han med legen p\u00e5 nytt. Herman har lenge v\u00e6rt opptatt av selv \u00e5 opps\u00f8ke informasjon som kan fortelle ham om sin egen sykdom. Han har s\u00f8kt p\u00e5 nettet, lest morens b\u00f8ker om kognitiv terapi. Han f\u00f8ler han har god innsikt i eget sykdomsbilde. Til legen sier han n\u00e5 at han f\u00f8ler han ikke f\u00e5r den n\u00f8dvendige behandlingen. I journalen hans noteres det en bekymring for at han vil skrive seg ut fordi han ikke blir bedre. Legen tar opp det videre opplegget med han: Det er planlagt strukturerte diagnostiske utredninger. Oppstart av antipsykotisk medikasjon skal dr\u00f8ftes neste dag.", "Senere denne tirsdagen kommer faren til Herman p\u00e5 bes\u00f8k. Det er nydelig sensommer og de setter seg utenfor avdelingen p\u00e5 en benk. Like ved sitter pleieren som holder Herman under oppsikt. Rolf sier at det ikke gj\u00f8r noe at de ikke snakker s\u00e5 mye. \u00abVi kan bare v\u00e6re sammen. Da er jeg forn\u00f8yd\u00bb, sier faren.", "N\u00e5r han tenker tilbake p\u00e5 denne stunden med Herman, sl\u00e5r det Rolf at s\u00f8nnen virket s\u00e5 avslappet, som om han hadde en annen ro over seg.", "Etterp\u00e5 har Rolf tenkt at Herman denne ettermiddagen fors\u00f8kte \u00e5 gi faren sin et godt minne. Dette var siste gangen far og s\u00f8nn snakket sammen.", "Onsdag snakker Herman med psykologen for f\u00f8rste gang. Herman bekrefter forf\u00f8lelsesid\u00e9er, men klarer ikke \u00e5 beskrive det inng\u00e5ende. De snakker om det tidligere selvskadingsfors\u00f8ket. Herman sier at han \u00f8nsker \u00e5 leve. I motsetning til tidligere, blir han n\u00e5 vurdert \u00e5 ikke representere en s\u00e6rskilt risiko for seg selv. Psykologen dr\u00f8fter oppstart av antipsykotisk medikasjon med overlegen, men de bestemmer seg for \u00e5 avvente blodpr\u00f8ver f\u00f8r oppstart. Utredning av diagnose utsettes ogs\u00e5.", "Hermans kontaktperson sitter n\u00e5 ti meter unna og har oversikt over situasjonen.", "Den neste natta sier Herman at han har lyst til \u00e5 skrive seg ut. Han overtales til \u00e5 bli og snakke med psykologen neste morgen. Han sier til Herman at det er for tidlig med utskriving, at hans tankeprosesser virker kaotiske og diffuse. Herman g\u00e5r med p\u00e5 \u00e5 bli v\u00e6rende, mot at han f\u00e5r noen timers permisjon. Han blir p\u00e5 nytt vurdert til \u00e5 ikke utgj\u00f8re noen risiko for seg selv eller andre, og moren varsles f\u00f8r permisjonen.", "Det er torsdag 25. august og i fire timer er Herman ute av sykehuset. Da han kommer tilbake til Ullev\u00e5l litt etter klokka 15 p\u00e5 ettermiddagen, forteller han at han har v\u00e6rt en tur p\u00e5 Bygd\u00f8y. Selv om Herman har v\u00e6rt alene hele dagen, velger sykehuset n\u00e5 \u00e5 gi han f\u00f8lge n\u00e5r han beveger seg utenfor posten. En av hans beste venner ringer, han st\u00e5r rett utenfor sykehusomr\u00e5det og lurer p\u00e5 om han kan komme inn. Herman har ikke lyst til \u00e5 ta vennen med seg inn p\u00e5 posten, s\u00e5 de m\u00f8tes utenfor, de sitter sammen p\u00e5 benken utenfor og snakker. Klokka 18.20 kommer Herman inn p\u00e5 posten igjen. Han byr p\u00e5 twist fra posen han nettopp fikk av vennen. Det er en rolig kveld p\u00e5 posten, og Herman g\u00e5r inn p\u00e5 rommet sitt. Hans kontaktperson g\u00e5r p\u00e5 vaktrommet for \u00e5 gj\u00f8re papirarbeid, men en annen sykepleier sitter rett utenfor rommet hans.", "Rundt 18.30 kommer Herman og ber om toalettutstyr. Det er personalet som oppbevarer dette. Herman har tidligere f\u00e5tt slikt utstyr og levert det tilbake. Ogs\u00e5 denne gangen f\u00e5r han utlevert det han ber om. Dette er imidlertid ikke dokumentert i pasientjournalen. Og det blir ikke videreformidlet til andre p\u00e5 avdelingen at pasienten har mottatt dette.", "Klokka er 19.10 og en annen av vennene hans ringer til avdelingen for \u00e5 snakke med han. Vaktansvarlig sykepleier tar imot telefonen og banker p\u00e5 d\u00f8ra til Hermans rom. Han svarer ikke, kontaktpersonen g\u00e5r inn p\u00e5 rommet og banker p\u00e5 baded\u00f8ra.", "Da de finner Herman puster han s\u00e5vidt. Kontaktpersonen drar i alarmsnora, tar av seg T-skjorta og starter f\u00f8rstehjelp.", "Til Statens helsetilsyn noen dager senere opplyser sykehuset at det, i henhold til rutinen, ble ropt at stansteamet m\u00e5tte ringes. Men det fremg\u00e5r ikke av saken at oppdraget om \u00e5 ringe blir gitt til en bestemt av personene som er til stede. Slik Helsetilsynet forst\u00e5r det, blir det i situasjonen som oppst\u00e5r uklart for de som er involvert n\u00e5r det ble ringt etter stansteamet. Men det skal ha v\u00e6rt en allmen forst\u00e5else om at noen hadde ringt og at ambulansen var p\u00e5 vei.", "En sykepleier f\u00e5r beskjed om \u00e5 ringe vakthavende lege. Etter at hun har ringt, sp\u00f8r hun om hun skal ringe stansteamet. Hun f\u00e5r beskjed om at dette er gjort. Da hun sp\u00f8r p\u00e5 nytt litt senere, f\u00e5r hun det samme svaret. Hun sp\u00f8r for tredje gang. Ogs\u00e5 da blir det sagt at stansteamet er varslet og at ambulanse er p\u00e5 vei.", "Vakthavende lege kommer springende til posten klokka 19.14. P\u00e5 veien m\u00f8ter han en ansatt som er p\u00e5 vei for \u00e5 geleide ambulansepersonalet. Legen f\u00e5r dermed inntrykk av at personalet har ringt akutt-teamet. Helsepersonalet forsetter \u00e5 gi Herman f\u00f8rstehjelp. Til Helsetilsynet opplyser de senere at det ikke var panikk, men en rolig stemning.", "Klokka 19.30 kommer den f\u00f8rste ambulansen med lege, tjue minutter etter at Herman ble funnet.", "Da Herman blir funnet og alarmen g\u00e5r, blir ogs\u00e5 nabopostene varslet - slik rutinen er. Derfor kommer en spesialsykepleier fra en annen post for \u00e5 bist\u00e5. Da han ankommer h\u00f8rer han noen si at stansteamet m\u00e5 ringes. Andre sier at det allerede er ringt.", "For sikkerhets skyld ringer han selv til stansteamet og forteller at det har skjedd en alvorlig hendelse. Han tenker at det er bedre \u00e5 ringe flere ganger.", "Da han ringer f\u00e5r han vite at de ikke har f\u00e5tt melding om hendelsen tidligere.", "Ingen har ringt og varslet akutt-teamet.", "Klokka er da 19.22 og det har g\u00e5tt 12 minutter siden Herman ble funnet.", "Litt senere ringer spesialsykepleier p\u00e5 nytt og forsikrer seg om at ambulansen n\u00e5 er p\u00e5 vei.", "Klokka 19.30 kommer den f\u00f8rste ambulansen med lege, tjue minutter etter at Herman ble funnet.", "\u00abHan var s\u00e5 empatisk. Det var da jeg skj\u00f8nte at dette ikke kom til \u00e5 g\u00e5 bra\u00bb", "Forventet responstid fra stansteamet blir tilkalt til de ankommer er seks minutter. Denne ganger tar det alts\u00e5 mer en tre ganger s\u00e5 lang tid som det kunne gjort f\u00f8r ambulansen kommer til avdelingen.", "Det blir klart at pasienten har mistet mye blod og m\u00e5 til akuttmottaket. Klokka 20 f\u00e5r moren og faren til Herman en telefon. De f\u00e5r vite at Herman har gjort et selvmordsfors\u00f8k, situasjonen er alvorlig og de m\u00e5 komme med en gang. Da de kommer blir de tatt imot av en mannlig sykepleier.", "\u00abHan var s\u00e5 empatisk. Det var da jeg skj\u00f8nte at dette ikke kom til \u00e5 g\u00e5 bra\u00bb, sier Rolf i dag.", "Klokka 20.30 f\u00e5r de vite at Herman er d\u00f8d.", "De neste dagene fylles huset til Rolf og Kikka med familie og venner.", "Fire dager etter at Herman d\u00f8de p\u00e5 Ullev\u00e5l, m\u00f8ter Rolf og Kikka avdelingsledelsen ved sykehuset. Med seg som st\u00f8tte har de psykiater Anne G. Lindstad, som er en venn av familien. Tre m\u00e5neder etter dette m\u00f8tet, velger Lindstad \u00e5 skrive et brev til klinikklederen. Der skriver hun: \u00abDersom jeg ikke hadde deltatt p\u00e5 m\u00f8tet, men hadde f\u00e5tt det referert i ettertid, hadde jeg nektet \u00e5 tro at p\u00e5r\u00f8rende kunne bli tatt imot p\u00e5 en s\u00e5 uempatisk og uprofesjonell m\u00e5te av fagpersomer innen helsevesenet som skal v\u00e6re best kvalifisert til \u00e5 m\u00f8te mennesker i krise, nemlig psykiatere. P\u00e5 fagfeltets vegne synes jeg det er en skam at p\u00e5r\u00f8rende blir m\u00f8tt slik\u00bb.", "\u00abVi f\u00f8lte det som om v\u00e5r s\u00f8nn hadde p\u00e5f\u00f8rt avdelingen en posttraumatisk stresslidelse, og dermed m\u00e5tte skjermes. Og selv f\u00f8lte vi oss som et nummer i rekken\u00bb", "I brevet forteller Lindstad at foreldrene ikke ble spurt om hvordan det st\u00e5r til med dem, om de har nettverk rundt seg, om de sov om natta eller om det var noe sykehuset kunne gj\u00f8re for dem. If\u00f8lge Lindstad beklaget heller ikke ledelsen det tragiske som hadde skjedd - ikke f\u00f8r hun selv ba om dette for andre gang. Foreldrene ville gjerne snakke med de som hadde v\u00e6rt i kontakt med Herman de siste dagene, men ogs\u00e5 dette ble avvist. De ble opplyst om at hendelsen hadde v\u00e6rt s\u00e5 t\u00f8ff for de ansatte, at de m\u00e5tte debriefes av en psykolog utenfra.", "\u00abDe tre som m\u00f8tte oss hadde aldri truffet Herman. Vi f\u00f8lte det som om v\u00e5r s\u00f8nn hadde p\u00e5f\u00f8rt avdelingen en posttraumatisk stresslidelse, og dermed m\u00e5tte skjermes. Og selv f\u00f8lte vi oss som et nummer i rekken\u00bb, sier Rolf Jansen i dag.", "Rolf og Kikka ville ogs\u00e5 gjerne se rommet til Herman. Heller ikke dette fikk de. \u00abAlt dette strider jo imot det psykiatere anbefaler etter at man har mistet en av sine n\u00e6rmeste. Da jeg jobbet p\u00e5 Sunnaas, var det en selvf\u00f8lge at p\u00e5r\u00f8rende fikk se rommet der barnet d\u00f8de\u00bb, sier Kikka.", "\u00abHer sitter jeg sammen med fem psykiatere. Men n\u00e5r en pasient ankommer Norges st\u00f8rste sykehus, f\u00e5r han ikke snakke med en eneste \u00e9n i l\u00f8pet av en hel uke\u00bb", "If\u00f8lge familievenn og psykiater Lindstads referat, innledet avdelingsledelsen m\u00f8tet med en halvtimes redegj\u00f8relse for hvordan avdelingen var organisert og om administrative forhold. At de overordnede og mer erfarne behandlerne ga oppl\u00e6ring til de mindre erfarne. Det ble ogs\u00e5 redegjort for forskjellen mellom frivillig innleggelse og tvangsinnleggelse. Psykiater Lindstad skriver i brevet til Ullev\u00e5l: \u00abAlt dette er sikkert viktig, men helt irrelevant i den situasjonen foreldrene befant seg i\u00bb. Hun roser imidlertid den ene av psykiaterene som kom p\u00e5 banen mot slutten av m\u00f8tet, han opptr\u00e5dte da forst\u00e5elsesfult og im\u00f8tekommende.", "Til slutt i m\u00f8tet sier Rolf det han har tenkt en stund: \u00abHer sitter jeg sammen med fem psykiatere. Men n\u00e5r en pasient ankommer Norges st\u00f8rste sykehus, f\u00e5r han ikke snakke med en eneste \u00e9n i l\u00f8pet av en hel uke\u00bb.", "Fire m\u00e5neder etter at Ullev\u00e5l mottok brevet om hvordan de p\u00e5r\u00f8rende og Anne G. Lindstad opplevde dette m\u00f8tet, ber Rolf og Kikka om et svar og en beklagelse. Dette f\u00e5r de ikke f\u00f8r det har g\u00e5tt ytterligere tre m\u00e5neder - etter at Statens Helsetilsyn har bedt Ullev\u00e5l om \u00e5 svare p\u00e5 foreldrenes brev.", "Helsetilsynet skriver ogs\u00e5 i sin endelige uttalelse at sykehuset m\u00e5 vurdere om det er hensiktsmessig med en samtale med de p\u00e5r\u00f8rende - ogs\u00e5 at det m\u00e5 vurderes \u00e5 la dem snakke med Hermans n\u00e6rmeste behandlere.", "Deres overordnede konklusjon er likevel: \u00abStatens Helsetilsyn finner at oppf\u00f8lgingen av de p\u00e5r\u00f8rende ikke har v\u00e6rt uforsvarlig\u00bb.", "I et brev til Fylkeslegen 14.mai 2012, gjentar foreldrene til Herman sin opplevelse av grove fors\u00f8mmelser b\u00e5de i den terapeutiske behandlingen og i den akuttmedisinske beredskapen ved sykehuset. De mener ogs\u00e5 at de ble m\u00f8tt med en ekstrem arroganse og ansvarsfraskrivelse i etterkant.", "En uke etter at Herman d\u00f8de p\u00e5 Ullev\u00e5l, kommer Statens helsetilsyn p\u00e5 bes\u00f8k til avdelingen for akuttpsykiatri. I to dager intervjuer de ledelsen og de som var involvert i den akutte hendelsen. Helsetilsynet snakker ikke med noen av de som skulle behandle Herman i l\u00f8pet av den uken han var der. De g\u00e5r imidlertid gjennom pasientjournalen og andre relevante dokumenter i saken.", "21. juni 2012 er konklusjonene klare.", "Da Rolf Jansen leser seg gjennom de f\u00f8rste av de 13 sidene, tenker han: \u00abDette er korrekte fakta. De har f\u00e5tt med seg det som har skjedd\u00bb.", "Men s\u00e5 kommer konklusjonene, og det er disse foreldrene fremdeles ikke kan forst\u00e5.", "Helsetilsynet beskriver f\u00f8rst forvirringen som oppsto etter at Herman hadde skadet seg selv, og hvordan det ikke ble ringt etter stansteamet f\u00f8r det hadde g\u00e5tt tolv minutter. Og s\u00e5 skriver de: \u00abSlik Statens helsetilsyn ser det er det meget viktig at det er en klar og tydelig kommunikasjon, noe som kan v\u00e6re helt avgj\u00f8rende i kritiske situasjoner som denne. Etter Statens helsetilsyns vurdering m\u00e5 det foreligge klare rutiner som sikrer at n\u00e5r det er besluttet hvilken instans som skal tilkalles, s\u00e5 blir oppdraget med tilkallingen umiddelbart h\u00e5ndtert. At dette ikke ble gjort i denne saken er etter v\u00e5r vurdering ikke tilfredsstillende\u00bb.", "Men s\u00e5, noen linjer lenger nede: \u00abEtter v\u00e5r vurdering ble den aktuelle hendelsen h\u00e5ndtert i samsvar med interne rutiner og p\u00e5 en faglig forsvarlig m\u00e5te\u00bb.", "Om at Herman, som nylig var vurdert til \u00e5 utgj\u00f8re en risiko for seg selv og allerede hadde et selvskadingsfors\u00f8k bak seg, f\u00e5r ulevert risikabelt utstyr, skriver Statens helsetilsyn: \u00ab...han var innlagt p\u00e5 en psykoseavdeling, der det m\u00e5 forventes s\u00e6rskilt varsomhet n\u00e5r pasienter har tilgang til potensielt farlige gjenstander. Sett i ettertid, ville det v\u00e6rt hensiktsmessig om pasienten hadde v\u00e6rt under oppsyn mens han brukte [...] ( V\u00e6r varsom-plakaten sier at pressen skal unng\u00e5 beskrivelse av metode eller andre forhold som kan bidra til \u00e5 utl\u00f8se flere selvmordshandlinger. Red. anm ), og blitt bedt om \u00e5 levere den tilbake etter bruk. Etter Statens helsetilsyns vurdering burde utleveringen av [...] ogs\u00e5 v\u00e6rt formidlet til kontaktpersonen slik at denne hadde hatt mulighet til \u00e5 f\u00f8lge opp pasienten\u00bb.", "Men s\u00e5: \u00abStatens helsetilsyn finner at det ikke var uforsvarlig \u00e5 gi ham [...]\u00bb.", "Helsetilsynet viser blant annet til at Herman var frivillig innlagt, og at hans atferd forut for hendelsen ikke tydet p\u00e5 at dette skulle utgj\u00f8re en sikkerhetsrisiko for han. Tilsynet ber likevel avdelingen om \u00e5 vurdere om pasienter som f\u00e5r utlevert potensielt farlige gjenstander b\u00f8r f\u00e5 mer tilsyn under bruken - og bes om \u00e5 levere fra seg gjenstanden etterp\u00e5. Ogs\u00e5 av hensyn til at dette kan utgj\u00f8re en risiko dersom andre pasienter f\u00e5r tilgang p\u00e5 disse.", "N\u00e5r det gjelder h\u00e5ndteringen av krisesituasjonen som oppsto n\u00e5r Herman ble funnet, og utleveringen av det risikable utstyret, beskriver Statens helsetilsyn dette som \u00abikke i samsvar med god praksis\u00bb. Men de mener at avviket fra god praksis ikke er s\u00e5 stort at helsehjelpen var uforsvarlig.", "Statens helsetilsyn har ogs\u00e5 vurdert om pasienten fikk oppf\u00f8lging fra personell med god nok kompetanse og om det ble gjort tilstrekkelige selvmordsrisikovurderinger og diagnostiske utredninger. Legen som hadde behandleransvaret for Herman var ikke ferdig utdannet spesialist. Men Helstilsynet viser til at pasienten likevel var godt kjent for overlegene ved avdelingen gjennom teamm\u00f8ter, og Hermans lege hadde tilgang p\u00e5 overlegenes kompetanse ved behov. Den diagnostiske utredningen ble gjort av psykolog med kompetanse p\u00e5 dette.", "De konkluderer derfor med at pasienten hadde f\u00e5tt oppf\u00f8lging av personell med tilstrekkelig kompetanse.", "Helsetilsynet konkluderer ogs\u00e5 med at rutinene for selvmordsrisikovurderinger ble fulgt - de ble foretatt n\u00e5r det var n\u00f8dvendig.", "Den diagnostiske utredningen var ogs\u00e5 tilstrekkelig if\u00f8lge Statens helsetilsyn. Denne ble ikke startet f\u00f8r Herman hadde v\u00e6rt der i fem dager, men Helsetilsynet viser til at Herman ikke klarte \u00e5 samarbeide helt - og at det derfor ikke ville v\u00e6rt heldig \u00e5 starte opp tidligere.", "\u00abMan har ikke fulgt god medisinsk praksis. Behandling og oppf\u00f8lging ble ikke forsvarlig lagt opp i forhold til hans tilstand. Tiltakene har ikke v\u00e6rt tilstrekkelige\u00bb", "Norsk pasientskadeerstatning (NPE) vurderer ogs\u00e5 saken. De ber om en spesialisterkl\u00e6ring fra psykiater Johan Fosse. Han konkluderer med at utredningen og oppf\u00f8lgingen av Herman har v\u00e6rt utilstrekkelig. Han viser blant annet at han ikke p\u00e5 noe tidspunkt ble unders\u00f8kt av legespesialist i psykiatri eller spesialist i klinisk psykologi. I sin uttalelse fra 14.09.2012 skriver han: \u00abMan har ikke fulgt god medisinsk praksis. Behandling og oppf\u00f8lging ble ikke forsvarlig lagt opp i forhold til hans tilstand. Tiltakene har ikke v\u00e6rt tilstrekkelige\u00bb", "Psykiateren konkluderer med at det er mer enn 50 prosent sannsynlig at d\u00f8dsfallet kunne v\u00e6rt unng\u00e5tt dersom medisinsk praksis hadde v\u00e6rt fulgt og man hadde oppfylt formelle krav fra helsemyndighetene.", "Dette blir ogs\u00e5 konklusjonen til NPE i desember 2012. Der viser de til at Ullev\u00e5l sykehus mener at den sakkyndiges vurdering er svakt begrunnet, men at ogs\u00e5 sykehuset selv har funnet flere uheldige forhold, som de beklager. Sykehuset mener det var uheldig at Herman fikk utlevert toalettutstyret, og sier at de har endret rutinene rundt dette. Ullev\u00e5l beklager ogs\u00e5 at det gikk un\u00f8dig lang tid f\u00f8r ambulansen kom til stedet. P\u00e5 bakgrunn av dette tar sykehuset til orde for at det b\u00f8r utbetales erstatning i saken.", "\u00abEtter en samlet vurdering mener vi at selvskadingen med d\u00f8den til f\u00f8lge mest sannsynlig kunne v\u00e6rt avverget med andre tiltak, som tilsyn under bruk av [...] og dersom stansteamet hadde blitt tilkalt p\u00e5 et tidligere tidspunkt\u00bb, skriver Norsk pasientskadeerstatning.", "Foreldrene til Herman tilkjennes 100 000 kroner i erstatning etter Hermans d\u00f8d.", "For Rolf og Kikka var Statens helsetilsyns konklusjon om at Herman hadde f\u00e5tt forsvarlig behandling ved Ullev\u00e5l uforst\u00e5elig. Etter vedtaket til Norsk pasientskadeerstatning og uttalelsen fra psykiater Johan Fosse, blir den enda vanskeligere \u00e5 fatte. De f\u00e5r derfor hjelp av advokat til \u00e5 utforme et brev der de ber om at saken behandles p\u00e5 nytt av tilsynet. Der framholder de blant annet at spesialistens konklusjoner langt p\u00e5 vei sammenfaller med foreldrenes egne innvendinger p\u00e5 behandlingen s\u00f8nnen har f\u00e5tt.", "11. september 2013 kommer svaret fra Statens helsetilsyn. De understreker at det skal sv\u00e6rt mye til f\u00f8r de omgj\u00f8r sine avgj\u00f8relser. Videre viser de til at deres mandat er \u00e5 vurdere om pasienten fikk forsvarlig behandling eller ikke, mens Norsk pasientskadeerstatning skal vurdere om en eventuell svikt ved helsehjelpen er \u00e5rsaken til pasientens skade. De p\u00e5peker at avvik fra god praksis (svikt) ikke n\u00f8dvendigvis medf\u00f8rer brudd p\u00e5 kravet om faglig forsvarlighet. For \u00e5 konkludere med brudd p\u00e5 forsvarlighetskravet m\u00e5 det foreligge et visst avvik fra god praksis, skriver Statens helsetilsyn.", "De mener at det ikke foreligger feil ved fakta, saksbehandling eller rettsanvendelsen i saken, og de konkluderer derfor med at saken ikke vil bli behandlet p\u00e5 nytt. Med dette ser de saken som avsluttet.", "Det fyres med ved inne i det gamle, hvite trehuset i den store hagen p\u00e5 Nordstrand. P\u00e5 skrivebordet st\u00e5r bildet av lilles\u00f8ster Ida og storebror Herman. Ida sitter p\u00e5 fanget hans, han holder armene hardt rundt henne. P\u00e5 gangen st\u00e5r ekstrast\u00f8vlene til barnebarnet Vilmer. Noen ganger n\u00e5r han er p\u00e5 bes\u00f8k ser han p\u00e5 bestefaren og utbryter: \u00abN\u00e5 g\u00e5r vi opp p\u00e5 rommet til Herman\u00bb!", "\u00abJeg ante ikke at psykiaterne p\u00e5 Ullev\u00e5l ikke snakket med pasientene sine\u00bb", "P\u00e5 kj\u00f8kkenet st\u00e5r Kikka Meril\u00e4inen, hun finner fram ferske, grove rundstykker. Hun er sint enn\u00e5. For henne var det Herman gjorde inne p\u00e5 Ullev\u00e5l et rop om hjelp - som ikke ble besvart.", "Hun angrer p\u00e5 at hun fikk ham innlagt der. Klandrer seg selv for at hun ikke sjekket behandlingsopplegget. \u00abJeg ante ikke at psykiaterne p\u00e5 Ullev\u00e5l ikke snakket med pasientene sine\u00bb, sier moren til Herman.", "Men hun erkjenner:", "\u00abHerman d\u00f8de. Han f\u00e5r vi aldri tilbake\u00bb.", "Mannen Rolf har begynt \u00e5 studere filosofi etter at han gikk av med pensjon. Han smiler litt av det, vet ikke om han kommer til \u00e5 ta eksamen, men han har utbytte av det han leser. Han har tenkt mye etter at Herman d\u00f8de. P\u00e5 hvordan han har levd livet. Og hvordan han skal fortsette.", "\u00abDet kan skje positive ting etter at det verst tenkelige rammer deg. Skal du g\u00e5 til grunne eller leter du etter nye ting \u00e5 fylle livet med? Du gj\u00f8r det siste. Du finner noe\u00bb."]}, {"field": "category0", "value": "spesial"}, {"field": "contenthash", "value": "e33dd295fa562e8829a490b91642a4b3048c312af0a6f38ddf3664e95754d90c"}, {"field": "createtime", "value": "2014-05-23T20:04:52.751Z"}, {"field": "description", "value": "S\u00f8nnen d\u00f8de p\u00e5 psykoseavdelingen p\u00e5 Norges st\u00f8rste sykehus - foreldrene skj\u00f8nner ikke hvordan det kunne skje."}, {"field": "dominantimage", "value": "http://www.adressa.no/incoming/article9737928.ece/ALTERNATES/w980-default/herman47.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/56fed543910e5417c18352abb8f57e96a45646d7.jpg?59728dcf"}, {"field": "dominantthumbnaildimensions", "value": "300x169"}, {"field": "heading", "value": ["\u00abHerman d\u00f8de. Han f\u00e5r vi aldri tilbake\u00bb. -adressa.no", "Stemmene", "Bryllupet", "Innleggelsen", "Det siste m\u00f8tet", "Den fatale misforst\u00e5elsen", "Uempatisk og uprofesjonelt", "Fikk ingen beklagelse", "Ikke uforsvarlig", "Livet kunne v\u00e6rt reddet", "Du finner noe"]}, {"field": "id", "value": "56fed543910e5417c18352abb8f57e96a45646d7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "spesial"}, {"field": "kw-classification", "value": "law-government-and-politics"}, {"field": "kw-concept", "value": ["behandle", "psykiater", "pasient", "lege", "snakke", "forsvarlig", "skrive", "dag", "faren", "vurdert", "medisinsk praksis", "diagnostiske utredningen", "foreldrene", "s\u00f8nn", "potensielt farlige gjenstander", "ringt", "helsetilsyn", "venn", "sykehus", "forsvarlig behandling"]}, {"field": "kw-entity", "value": ["bygd\u00f8y", "lovisenberg dps", "v\u00e6r", "rolf og kikka", "snar\u00f8ya", "kikka meril\u00e4inen", "sunnaas", "gardermoen", "ida", "hallingdal", "helstilsynet", "norsk", "ullev\u00e5l", "t-skjorta", "fylkeslegen", "marimekko", "majorstua", "vilmer", "helsetilsynet", "herman", "leger", "statens helsetilsyn", "nordstrand", "berni"]}, {"field": "kw-location", "value": ["glasgow", "london", "skottland", "\u00f8sterrike", "finland"]}, {"field": "kw-pageclass", "value": "article"}, {"field": "kw-person", "value": ["herman jansen", "carl larsson", "herman meril\u00e4inen jansen", "rolf jansen", "anne g. lindstad", "herman norge", "johan fosse"]}, {"field": "kw-taxonomy", "value": "spesial"}, {"field": "og-image", "value": "http://www.adressa.no/incoming/article9737928.ece/ALTERNATES/w980-default/herman47.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abHerman d\u00f8de. Han f\u00e5r vi aldri tilbake\u00bb."}, {"field": "og-type", "value": "article"}, {"field": "og-url", "value": "http://www.adressa.no/spesial/article9730400.ece"}, {"field": "pageclass", "value": ["article"]}, {"field": "publishtime", "value": "2014-05-23T20:58:33.000Z"}, {"field": "recs-articleid", "value": "9730400"}, {"field": "recs-category-type", "value": "taxonomy"}, {"field": "recs-category0", "value": "taxonomy|spesial"}, {"field": "recs-publishtime", "value": "2014-05-23T20:58:33.000Z"}, {"field": "recs-rawtitle", "value": "\u00abHerman d\u00f8de. Han f\u00e5r vi aldri tilbake\u00bb. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "spesial"}, {"field": "teaser", "value": "S\u00f8nnen d\u00f8de p\u00e5 psykoseavdelingen p\u00e5 Norges st\u00f8rste sykehus - foreldrene skj\u00f8nner ikke hvordan det kunne skje."}, {"field": "thumbnail", "value": "http://content-thumbnail.cxpublic.com/content/thumbnail200x150/56fed543910e5417c18352abb8f57e96a45646d7.jpg?59728dcf"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-21T23:27:11.000Z"}, {"field": "title", "value": "Herman (30) d\u00f8de p\u00e5 psykoseavdelingen"}, {"field": "url", "value": "http://www.adressa.no/spesial/article9730400.ece"}, {"field": "urlhash", "value": "56fed543910e5417c18352abb8f57e96a45646d7"}], "score": 0.64626884, "siteId": "9222270286501375973", "id": "56fed543910e5417c18352abb8f57e96a45646d7"}

