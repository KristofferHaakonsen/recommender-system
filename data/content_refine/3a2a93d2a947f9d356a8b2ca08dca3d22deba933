{"fields": [{"field": "modifiedtime", "type": "time", "value": "2012-04-23T10:48:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da Christoffer Schi\u00f8ll (11) i g\u00e5r ettermiddag for f\u00f8rste gang kunne \u00e5pne den norske utgaven av den femte Harry Potter-boka, \u00abHarry Potter og F\u00f8niksordenen\u00bb, hadde han allerede lest halvparten. P\u00e5 engelsk, ved hjelp av mor, Venke Schi\u00f8ll Larsen.", "- Det begynte med at vi skulle l\u00e5ne den p\u00e5 biblioteket. Men vi var nr. 35 p\u00e5 ventelista, og da ga mamma opp, forteller Christoffer. I stedet ble det innkj\u00f8p av den engelske utgaven hos familien Larsen/Schi\u00f8ll i sommer. S\u00e5 har mor lest h\u00f8yt og oversatt for Christoffer. Men han har ogs\u00e5 lest selv. Da mor sa hun ville sette kryss i taket hvis han leste 20 sider alene, s\u00e5 m\u00e5 han ha gjort det. For krysset st\u00e5r der, rett over kj\u00f8kkenbordet.", "Fantasy-interesse", "Christoffer er midt i m\u00e5lgruppen b\u00e5de for Harry Potters magiske verden - og ogs\u00e5 for den andre fantasy-serien som p\u00e5 grunn av filmversjonen har satt den vestlige verden p\u00e5 hodet, nemlig \u00abRingenes herre\u00bb-trilogien. B\u00e5de J.K. Rowling og J.R.R. Tolkien har sine tilhengere i Christoffers familie. Mens mor er hekta p\u00e5 Harry Potter, holder far, Jan Robert Larsen, en knapp p\u00e5 \u00abRingenes herre\u00bb. Og Christoffer - han leser alt sammen. Hele Tolkiens trilogi har han for lengst konsumert i bokform. Og bok nr. fire om Harry, \u00abHarry Potter og Ildbegeret\u00bb, gikk unna p\u00e5 fem vinterferiedager.", "- Jeg hadde jo fri hele dagen, forklarer Christoffer, som medgir at s\u00e6rlig mye skig\u00e5ing ble det ikke.", "Harry Potter-interessen begynte for to \u00e5r siden, i fjerde klasse.", "- Vi leste h\u00f8yt fra de to f\u00f8rste b\u00f8kene p\u00e5 skolen. Alle syntes at de var spennende, og noen av oss m\u00e5tte kj\u00f8pe dem for \u00e5 lese videre.", "Han tror ikke noen har problemer med \u00e5 skille mellom fantasi og virkelighet, og synes det h\u00f8res litt merkelig ut at det er blitt et problem i USA og Storbritannia at barn \u00f8nsker seg sin egen sn\u00f8ugle i presang.", "- En egen ugle som bringer posten og skj\u00f8nner alt du sier til den, h\u00f8res jo bra ut! Men alle skj\u00f8nner jo det er eventyr. Et veldig kult eventyr, riktignok, mener Christoffer, som i likhet med mange jevnaldrende har brukt en del tid p\u00e5 andre deler av den magiske verden som er mer tilgjengelig: hemmelig skrift og trylleformler.", "Ikke skadelig", "Han har ingen tro p\u00e5 at b\u00f8kene kan ha d\u00e5rlig innflytelse p\u00e5 barn og unge. Riktignok bryter Harry, Ronny og Hermine samtlige regler p\u00e5 skolen, men de gj\u00f8r veldig god nytte for seg, understreker han. Da er det kanskje verre med alle ekstratingene:", "- Det kan fort bli dyrt hvis man bare m\u00e5 ha alt, fra lego til data, som har Harry Potters navn p\u00e5 seg, sier han. Det gjelder \u00e5 vurdere hva som er viktigst. Og det virker som om Christoffer holder en knapp p\u00e5 b\u00f8kene. Iallfall er han ikke bare glad over hva filmene har gjort med b\u00f8kene. Mange morsomme ting er kuttet ut. For eksempel likte han ikke at den lille dragen til Gygrid ikke var med i Harry Potter-filmen.", "Moren og faren til Christoffer er glad for at han har oppdaget b\u00f8kene. Kanskje har det n\u00e6r sammenheng med at familien leser b\u00f8ker sammen, og at boklesing har v\u00e6rt fast ritual om kvelden.", "- Og s\u00e5 har du fortsatt \u00e5 lese videre med lommelykt under dyna?", "Christoffer innr\u00f8mmer at det hender, men at han konkurrerer med moren sin, som mange ganger ikke kan vente med \u00e5 lese videre etter at Christoffer har lagt seg.", "- Du m\u00e5 ikke sovne p\u00e5 skolen dagen etter heller, unnskylder mor seg, og proklamerer innlevering av \u00abF\u00f8niksordenen\u00bb kl. halv ti hver kveld. - Men det h\u00f8rer jo ogs\u00e5 med at barna lurer de voksne litt, sier mor. Christoffer har en temmelig travel hverdag for tiden. I tillegg til skolen er han annenhver kveld med i forestillingen \u00abDaniels jul\u00bb p\u00e5 Tr\u00f8ndelag Teater, i sangkoret. Likevel er han overbevist om at han kommer til \u00e5 lese ut Harry Potter-bok nr. fem p\u00e5 rekordtid. Han begynner med begynnelsen p\u00e5 nytt, for han vil sammenligne de engelske og norske navnene. Og han ler n\u00e5r han oppdager at det forferdelige \u00abgnags\u00e5ret\u00bb, spionen fra Magidepartementet, har f\u00e5tt navnet Dolorosa Uffert i den norske utgaven! Kjempebra!", "Christoffer er i gang."]}, {"field": "category0", "value": "kultur"}, {"field": "contenthash", "value": "7f5091c7d1310f11cd965442f4f1d1bf855dbd28ca44899bf91efd120f0d11c6"}, {"field": "createtime", "value": "2017-02-03T10:12:02.000Z"}, {"field": "description", "value": "Christoffer (bildet) h\u00f8rer til dem som har tjuvstartet med Harry Potter-bok nr. fem p\u00e5 engelsk. N\u00e5 starter han med side \u00e9n igjen - p\u00e5 norsk."}, {"field": "dominantimage", "value": "http://www.adressa.no/incoming/article1068781.ece5/ALTERNATES/w980-default/ver2%20HarryPotter100"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a2a93d2a947f9d356a8b2ca08dca3d22deba933.jpg?5973604f"}, {"field": "dominantthumbnaildimensions", "value": "300x169"}, {"field": "heading", "value": "Harry Potter inntar gutterommet -adressa.no"}, {"field": "id", "value": "3a2a93d2a947f9d356a8b2ca08dca3d22deba933"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["lest", "mor", "lese", "bok", "lese videre"]}, {"field": "kw-entity", "value": ["magidepartementet", "dolorosa uffert", "f\u00f8niksordenen", "ringenes", "ronny og hermine", "gygrid", "harry potter og f\u00f8niksordenen", "tolkiens", "larsen", "tr\u00f8ndelag teater", "harry potter og ildbegeret", "j.k. rowling og j.r.r. tolkien"]}, {"field": "kw-location", "value": ["daniels", "storbritannia"]}, {"field": "kw-pageclass", "value": "article"}, {"field": "kw-person", "value": ["harry potter", "venke schi\u00f8ll larsen", "jan robert larsen", "christoffer schi\u00f8ll"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1068781.ece5/ALTERNATES/w980-default/ver2%20HarryPotter100"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Harry Potter inntar gutterommet"}, {"field": "og-type", "value": "article"}, {"field": "og-url", "value": "http://www.adressa.no/kultur/article41092.ece"}, {"field": "pageclass", "value": ["article"]}, {"field": "publishtime", "value": "2003-11-11T04:00:00.000Z"}, {"field": "recs-articleid", "value": "2533886"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-11-11T04:00:00.000Z"}, {"field": "recs-rawtitle", "value": "Harry Potter inntar gutterommet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Christoffer (bildet) h\u00f8rer til dem som har tjuvstartet med Harry Potter-bok nr. fem p\u00e5 engelsk. N\u00e5 starter han med side \u00e9n igjen - p\u00e5 norsk."}, {"field": "thumbnail", "value": "http://content-thumbnail.cxpublic.com/content/thumbnail200x150/3a2a93d2a947f9d356a8b2ca08dca3d22deba933.jpg?5973604f"}, {"field": "thumbnailfullheightdimensions", "value": "200x1065"}, {"field": "timestamp", "value": "2017-07-22T14:25:19.000Z"}, {"field": "title", "value": "Harry Potter inntar gutterommet"}, {"field": "url", "value": "http://www.adressa.no/kultur/article41092.ece"}, {"field": "urlhash", "value": "3a2a93d2a947f9d356a8b2ca08dca3d22deba933"}], "score": 1.0622528, "siteId": "9222270286501375973", "id": "3a2a93d2a947f9d356a8b2ca08dca3d22deba933"}

