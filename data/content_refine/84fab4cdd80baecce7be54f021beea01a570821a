{"fields": [{"field": "modifiedtime", "type": "time", "value": "2012-04-17T11:41:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Og det kan trenges, for det er if\u00f8lge b\u00e5de lokale oppsittere, grunneiere og forsker for mye r\u00f8r (betegnelsene r\u00f8ye og r\u00f8r brukes om hverandre) i \u00c5n\u00f8ya. Overbefolket, som det heter p\u00e5 fagspr\u00e5ket.", "Dette g\u00e5r p\u00e5 bekostning av \u00f8rreten.", "Knut Olsen er ny grunneier i \u00c5n\u00f8ya, og har gjort seg til talsmann for \u00e5 gj\u00f8re noe med bestanden i den mer enn en mil lange innsj\u00f8en som ligger i Melhus og Skaun.", "- Vi m\u00e5 fiske mer. Helst ikke ha noen begrensning i hele tatt, sier han optimistisk.", "En gedigen oppgave \u00e5 fiske ut r\u00f8r i en s\u00e5 stor innsj\u00f8. Men sammen med Lasse Vikhammer har han g\u00e5tt praktisk til verks.", "Storrusa er effektiv", "Knut Olsen har kj\u00f8pt ei stor ruse som han fanger r\u00f8ra i n\u00e5r den n\u00e5 p\u00e5 h\u00f8sten g\u00e5r inn p\u00e5 grunnene for \u00e5 gyte. Dette er ei slags kilenot som fisken sv\u00f8mmer inn i, men ikke kommer ut av.", "Den koster ca. 25 000 kroner - s\u00e5 det er en ganske stor investering hobbyfiskerne har gjort. Men dette har vist seg som et effektivt fangstredskap.", "- Vi har satt opp ledegarn fra land p\u00e5 en holme. P\u00e5 den m\u00e5ten ledes fisken inn i rusa og blir fanget levende, forklarer Lasse Vikhammer - fagpersonen i teamet og lidenskapelig fisker. P\u00e5 det meste har de fanget 4-500 fisk - alt overveiende r\u00f8r.", "- Det har v\u00e6rt s\u00e5 tungt at vi knapt har f\u00e5tt det opp i b\u00e5ten, ler Lasse Vikhammer.", "Trenger hjelp", "Da vi var med, var ikke fangsten s\u00e5 stor - knapt hundre fisk, men mange av dem med fin st\u00f8rrelse. Kvaliteten er varierende s\u00e5 sent p\u00e5 h\u00f8sten. Hunnfisken er ofte slumsete og gytesprengt - hannene derimot fin matfisk.", "Fiskerne har brukt storrusa helt siden i fjor h\u00f8st, men det er f\u00f8rst n\u00e5 de f\u00f8ler at de begynner \u00e5 f\u00e5 sving p\u00e5 sakene.", "- Kanskje klarer vi \u00e5 ta 7-800 kilo i l\u00f8pet av en sesong, antyder Vikhammer.", "If\u00f8lge Knut Olsen sier forskerne at det b\u00f8r tas ut 10 til 12 tonn i \u00e5ret for at kvaliteten p\u00e5 den gjenv\u00e6rende fisken skal bli bedre.", "- Vi trenger hjelp, sier Knut Olsen lattermildt.", "Det er vanskelig \u00e5 fiske r\u00f8r. Hemmeligheten er \u00e5 vite hvor varpene er.", "- Fiske av r\u00f8r i \u00c5n\u00f8ya har en lang tradisjon s\u00e5 dette vet de gamle grunneierne, sier Knut Olsen.", "Inviterer til garnfiske", "Men det er ikke alle grunneierne som er s\u00e5 engasjert i fisket p\u00e5 \u00c5n\u00f8ya lengre. F\u00f8r var dette et betydningsfullt n\u00e6ringsfiske.", "Knut Olsen \u00f8nsker ikke bare \u00e5 forbedre fiskebestanden - han \u00f8nsker ogs\u00e5 \u00e5 utnytte ressursen. Som grunneier inviterer han derfor til garnfiske i den delen av \u00c5n\u00f8ya som han disponerer.", "Det er ikke fritt fiske i \u00c5n\u00f8ya. P\u00e5 bredden av vannet st\u00e5r det oppslag om hvilke regler som gjelder og at det er faste priser for dagkort, ukekort og sesongkort. Men Knut Olsen, som er nylig avg\u00e5tt leder i grunneierlaget, gir inntrykk av at han vil se litt gjennom fingrene p\u00e5 dette.", "- Reglene i forhold til garnmasker og desinfisering m\u00e5 overholdes. Og det m\u00e5 i det enkelte tilfelle avtales med den enkelte grunneier. Men jeg vil invitere allmennheten til \u00c5n\u00f8ya for \u00e5 fiske. Vi grunneiere m\u00e5 tenke nytt. Vi m\u00e5 komme i en prosess som f\u00f8rer til at \u00c5n\u00f8ya blir mer attraktiv igjen, mener Knut Olsen.", "- Det vil f\u00f8re til gevinst for grunneierne p\u00e5 sikt, mener han.", "Dr\u00f8mmen er et eget fiskemottak som kan ta vare p\u00e5 fisken fra \u00c5n\u00f8ya.", "Utfisking av r\u00f8r, er meget vanskelig, konstaterer forskeren Tor G. Heggberget. Han har v\u00e6rt engasjert av \u00c5n\u00f8ya grunneierlag og gitt noen r\u00e5d.", "\u2013 \u00d8rretbestanden i \u00c5n\u00f8ya er betinget av bestanden av r\u00f8r. Dette inneb\u00e6rer at om en skal forbedre forholdene for \u00f8rret vesentlig, m\u00e5 dette skje ved tynning i bestanden av r\u00f8r. Og dette er meget vanskelig, skriver Heggeberget i et notat til grunneierlaget."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "fb960f863f0dc1d50800464ade384e901124a54c821c90909c3f60d6b0aec172"}, {"field": "createtime", "value": "2014-07-08T17:44:23.153Z"}, {"field": "description", "value": "MELHUS: Kameratene Knut Olsen og Lasse Vikhammer ruser seg p\u00e5 r\u00f8r. De henter tusener av fisker opp fra grunnene i innsj\u00f8en \u00c5n\u00f8ya."}, {"field": "dominantimage", "value": "http://www.adressa.no/incoming/article1274689.ece5/ALTERNATES/w980-default/fisk2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/84fab4cdd80baecce7be54f021beea01a570821a.jpg?5989e398"}, {"field": "dominantthumbnaildimensions", "value": "300x169"}, {"field": "heading", "value": ["Fisker tusen r\u00f8r i ruser -adressa.no", "Utfisking av r\u00f8r er vanskelig"]}, {"field": "id", "value": "84fab4cdd80baecce7be54f021beea01a570821a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "hobbies-and-interests"}, {"field": "kw-concept", "value": ["grunneier", "fisker tusen r\u00f8r", "fisk", "tusen r\u00f8r", "trenger hjelp", "fisker tusen", "r\u00f8r"]}, {"field": "kw-entity", "value": ["knut olsen og lasse vikhammer", "melhus og skaun", "\u00e5n\u00f8ya", "heggeberget"]}, {"field": "kw-pageclass", "value": "article"}, {"field": "kw-person", "value": ["tor g. heggberget", "knut olsen", "lasse vikhammer"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1274689.ece5/ALTERNATES/w980-default/fisk2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fisker tusen r\u00f8r i ruser"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article1183817.ece"}, {"field": "pageclass", "value": ["article"]}, {"field": "publishtime", "value": "2008-11-04T06:14:17.000Z"}, {"field": "recs-articleid", "value": "1527376"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2008-11-04T06:14:17.000Z"}, {"field": "recs-rawtitle", "value": "Fisker tusen r\u00f8r i ruser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "MELHUS: Kameratene Knut Olsen og Lasse Vikhammer ruser seg p\u00e5 r\u00f8r. De henter tusener av fisker opp fra grunnene i innsj\u00f8en \u00c5n\u00f8ya."}, {"field": "thumbnail", "value": "http://content-thumbnail.cxpublic.com/content/thumbnail200x150/84fab4cdd80baecce7be54f021beea01a570821a.jpg?5989e398"}, {"field": "thumbnailfullheightdimensions", "value": "200x2045"}, {"field": "timestamp", "value": "2017-08-08T16:15:20.000Z"}, {"field": "title", "value": "Fisker tusen r\u00f8r i ruser"}, {"field": "url", "value": "http://www.adressa.no/nyheter/sortrondelag/article1183817.ece"}, {"field": "urlhash", "value": "84fab4cdd80baecce7be54f021beea01a570821a"}], "score": 1.1008171, "siteId": "9222270286501375973", "id": "84fab4cdd80baecce7be54f021beea01a570821a"}

