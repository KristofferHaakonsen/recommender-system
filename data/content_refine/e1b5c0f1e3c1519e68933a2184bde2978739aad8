{"fields": [{"field": "modifiedtime", "type": "time", "value": "2012-04-17T01:36:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "s\u00f8lvi normannsen. journalist"}, {"field": "body", "value": ["Saken oppdateres.", "Advokatfirmaet Schj\u00f8dts konklusjoner forel\u00e5 allerede tidlig sist h\u00f8st, men det skulle g\u00e5 lang tid f\u00f8r de ble flagget offentlig. Partene jobbet med form og ordlyd, og med hvordan de best kunne legge saken bak seg. Torsdag 4. februar var alt klart:", "Norsk-iraneren Amir Ghaderi ble offentlig renvasket av Sintef Petroleumsforskning (SPF). I erkl\u00e6ringen fra selskapet heter det blant annet:", "\u00abDet er ikke funnet holdepunkter for lovbrudd eller annet av betydning fra Amir Ghaderis side som kunne f\u00e5 konsekvenser for hans ansettelsesforhold. Det er heller ikke funnet grunnlag for \u00e5 si at Ghaderi har involvert seg i handel med milit\u00e6rt og/eller sivilt utstyr. Ghaderi er tilbake i sin forskerstilling. SPF ser seg med dette ferdig med saken\u00bb.", "Dette var oppreisningen forskeren hadde forlangt, men som det hersker tvil om han har fortjent.", "Tvilen ble s\u00e5dd i Trondheim tingrett, i mai 2007.", "Helikoptre og atomindustri", "P\u00e5 tiltalebenken satt tidligere administrerende direkt\u00f8r i SPF, David Lysne. Tiltalt for grov korrupsjon av \u00d8kokrim i forbindelse med selskapets kontrakter i Iran. \u00d8kokrims kronvitne var Amir Ghaderi. Norsk og iransk statsborger, sjefens n\u00e6rt betrodde medarbeider. Etter tre intense uker i retten ble Lysne blankt frifunnet. Men underveis hadde det kommet frem uro-vekkende opplysninger om Ghaderi. Lysne og hans forsvarere hadde skapt sterk tvil rundt vitneprovet hans. Adresseavisen trykket en artikkel om at han hadde v\u00e6rt med i et nett-verk som planla \u00e5 opptre som agenter i et storstilt salg av utrangerte iranske milit\u00e6rhelikoptre.", "Den iransk-f\u00f8dte 38-\u00e5ringen er utdannet matematiker ved NTNU. Han ble ansatt som forsker i SPF i 1998. Etter hvert fikk han markedsansvar for SPFs satsing i Midt-\u00d8sten og Nord-Afrika. I juni fjor vendte han tilbake til SPF etter doktorgradspermisjon. Helikoptersaken var blitt hengende ved ham, og p\u00e5 sommeren dukket nye anklager opp.", "De gikk p\u00e5 at han skal ha v\u00e6rt involvert i salg av prosessutstyr som kunne brukes i Irans atom-industri. De oppsiktsvekkende opplysningene kom ut, da Ghaderis st\u00f8ttespiller, SPFs sjefsforsker Erik Lindeberg (bildet), holdt et foredrag om varsling sist h\u00f8st. I foredraget hevdet Lindeberg at anklagene kom fra noen i SPFs styre.", "Doble roller", "Under rettssaken i 2007 kom det frem at Ghaderi selv bidro sterkt til at korrupsjonssaken kom opp. Men underveis i retten dukket det opp informasjon som pekte tilbake p\u00e5 Ghaderi selv. Da \u00d8kokrim startet korrupsjons-etterforskningen, beslagla de store datamengder i Sintef. De sikret seg en hel h\u00f8ystakk, men lette bare etter de n\u00e5lene de trengte for \u00e5 nagle selskapet og toppsjefen. Eks-direkt\u00f8rens forsvarere hadde tilgang p\u00e5 det samme materialet. Men de fant ogs\u00e5 helt andre dokumenter som \u00d8kokrim ikke brydde seg om. Noe stammet fra Amir Ghaderis harddisk, andre ting ble kopiert fra backup-filer som tar vare p\u00e5 filer brukeren sletter: Dokumenter, e-poster, notater og planer, utvekslet mellom norsk-iraneren og hans kontakter over flere \u00e5r.", "Ghaderis jobb var \u00e5 s\u00f8ke forretningsmuligheter for Sintef i Midt-\u00d8sten. SPF fikk kontrakten p\u00e5 de enorme oljefeltene West Zagros, de s\u00e5kalte 7-fields, i Iran i 2002. Kontraktspartner var det mektige, statlige oljeselskapet Nioc. Adresseavisen har sett dokumenter som viser at Ghaderi ogs\u00e5 synes \u00e5 ha drevet utstrakt privat jakt p\u00e5 ulike forretningsmuligheter tilknyttet landets raskt voksende petroleumsindustri. Han pleide kontakt med h\u00f8ytst\u00e5ende iranske oljefolk, og mye tyder p\u00e5 at han b\u00e5de opptr\u00e5dte som SPFs mann, og p\u00e5 vegne av sitt private nettverk. I ett notat til sine kompanjonger skisserer Ghaderi hvordan et selskap de planlegger kan kvalifisere seg som utstyrsleverand\u00f8r til Nioc. Her omtaler han folk i Nioc som \u00absine gutter\u00bb (my guys), og erkl\u00e6rer at han har tro p\u00e5 at dette er en deal han kan f\u00e5 igjennom. Videre beskrives opplegg rundt provisjoner til selskapet deres, og til agenter p\u00e5 innsiden av Nioc.", "I et annet notat lanserer han id\u00e9en om \u00e5 starte et profesjonelt r\u00e5dgivningsselskap for oppstr\u00f8msaktiviteter i olje- og gassindustri. Et slikt selskap vil i realiteten v\u00e6re en direkte konkurrent til hans egen arbeidsgiver. Overfor en kontakt i Canada skisserer Ghaderi muligheter for \u00e5 ri to hester samtidig p\u00e5 oljefeltet Aghajari.", "Som markedsdirekt\u00f8r i SPF har han jobbet for \u00e5 f\u00e5 Sintef inn i dette feltet i to \u00e5r.", "Attest p\u00e5 bestilling", "I januar 2003 bist\u00e5r Ghaderi en kontakt som trenger en ansettelsesattest til en n\u00e6r slektning i Iran. Adresseavisen har sett e-poster og dokumentene som viser at Ghaderi fabrikkerte en slik attest p\u00e5 Sintefs brevark. Den f\u00f8rste versjonen er datert 22. januar. Den bekrefter at Mr. Hooman Mohsenizade har jobbet for Sintef Olje og gass i Iran. Mottakeren dikterer deretter inn en linje om at Mohsenizadeh har v\u00e6rt sterkt medvirkende til suksessen som er oppn\u00e5dd. Ghaderi tar setningen inn i den endelige versjonen. I Trondheim tingrett erkjente Ghaderi at han hadde fabrikkert attesten, som var utstyrt med hans n\u00e6rmeste overordnedes underskrift. I desember 2002 stanset SPF prosjektet West Zagros i Iran p\u00e5 grunn av manglende betalinger. Ut over i 2003 \u00f8kte problemene. Tidlig p\u00e5 sommeren skal Ghaderi ha mistet ansikt og blitt erkl\u00e6rt u\u00f8nsket av Sintefs kontraktspartnere i Iran. Hele Sintefs satsing var i ferd med \u00e5 kollapse. Ut i august reiste en delegasjon Sintef-folk til Teheran, anf\u00f8rt av dav\u00e6rende SPF-sjef David Lysne. Etter intense forhandlinger lyktes de i \u00e5 f\u00e5 West Zagros-arbeidet p\u00e5 skinner igjen. Bare dager f\u00f8r de reiste ned, den 12. august, informerte Ghaderi en kontakt i konsulentselskapet Hinson om at det gikk sv\u00e6rt d\u00e5rlig med Sintef p\u00e5 West Zagros. Han skrev at arbeidet har stoppet opp, og at s\u00e5 \u00e5 si alle prosjektmuligheter ser ut til \u00e5 g\u00e5 tapt for Sintef \u2013 b\u00e5de p\u00e5 kort og lang sikt. Og videre: \u00abDet virker som om all Sintef-aktivitet, ikke bare i Iran men ogs\u00e5 flere andre land, n\u00e5 faller sammen i raskt tempo\u00bb. Mottakeren er vel kjent av flere i Sintef-systemet. Han har hatt det med \u00e5 dukke opp p\u00e5 litt for mange sider av samme bord n\u00e5r det gjelder Irans oljeindustri. Ghaderi understreker for ham at det n\u00e5 handler om \u00e5 posisjonere seg for utvikling av gigantiske oljefelter. Han opplyser at han er kontaktet av folk som er i ferd med \u00e5 etablere et selskap som \u00f8nsker \u00e5 ta over der Sintef n\u00e5 slipper. Sintef-direkt\u00f8ren skisserer forretningsideen, og ber mottakeren kontakte ham om han er interessert.", "Fl\u00f8y h\u00f8yt", "Samme h\u00f8st fratas Ghaderi jobben som markedsdirekt\u00f8r. Han starter p\u00e5 doktorgraden, men fortsetter med vurderinger og planer. For alt fra deltakelse i konsortier som kan v\u00e6re med p\u00e5 \u00e5 utvikle oljefelt, utstyrsleveranser og konsulenttjenester, til direkte handel med olje. Det jobbes med selskapskonstruksjoner og forretningsplaner. Selskapsnavn registreres, det utvikles websider og presentasjonsmateriell. Dokumenter mellom 2001 og 2003 viser planene om \u00e5 g\u00e5 inn som agent for salg av det iranske forsvarets store fl\u00e5te av eldre milit\u00e6re helikoptre.", "Folk i nettverket gir inntrykk av \u00e5 ha kontakter p\u00e5 innsiden av den store, italienske helikopterprodusenten Agusta Aerospace. Ut fra planene ser det ut det til Agusta var tenkt \u00e5 oppgradere maskinene og bygge dem om for sivilt bruk. Agentene ser for seg en rolle i Irans kj\u00f8p av nye maskiner fra Bell Helicopters samt megling av vedlikeholdsavtaler. Mye st\u00e5r p\u00e5 spill. Det oppleves ogs\u00e5 som et farlig spill. \u00abThese are dangerous people and I would not want to mess with them\u00bb, skriver en kompanjong i Canada i januar 2002. Ghaderi bekrefter at de forhandler med t\u00f8ffe typer, ber de andre bevare roen, og understreker at det er viktig at de viser at ogs\u00e5 de mener alvor.", "Full oppreisning", "Brokker av disse tingene er dukket opp i anklagene mot forskeren. Alt er gjennomg\u00e5tt av Advokatfirmaet Schj\u00f8dt, som har konsentrert seg om fire hovedpunkter:", "Involvering i planer om salg av iranske milit\u00e6rhelikoptre", "Involvering i leveranser av prosessutstyr til Irans atomindustri.", "Illojal opptreden i forhold til arbeidsgiver.", "Attest-forfalskning.", "P\u00e5 de to f\u00f8rste punktene skiller jussen mellom det \u00e5 planlegge, og \u00e5 faktisk sette planer ut i livet. Forholdene ligger tilbake i tid, og Schj\u00f8dt konkluderer med at det ikke foreligger grunn for oppsigelse. N\u00e5r det gjelder sp\u00f8rsm\u00e5l om illojalitet, holder SPF kortene tett til brystet. Saken er behandlet som en personalsak, og den er vurdert arbeidsrettslig. Advokatene har ikke funnet det bevist at forskeren fabrikkerte den omtalte ansettelsesattesten.", "Han har f\u00e5tt to \u00e5rs utvidet studiepermisjon p\u00e5 grunn av belastningene med \u00e5 ha saken hengende over seg. I et allm\u00f8te ved SPF 19.mars, ble oppreisningen formidlet. N\u00e5 har Sintef ett, inderlig \u00f8nske: \u00c5 legge saken bak seg raskest mulig.", "Schj\u00f8dt har gjennomg\u00e5tt alt materiale de har greid \u00e5 skaffe, fra \u00d8kokrim, Sintef og andre kilder. Etter oppslaget om milit\u00e6rhelikoptrene gikk Politiets sikkerhetstjeneste inn i saken, men bare PST kjenner til om de fortsatt er interessert i den.", "Amir Ghaderi har i lengre tid kjent til at Adresseavisen har arbeidet med denne artikkelen. Han er gjort kjent med opplysningene avisen sitter p\u00e5. Han er flere ganger blitt bedt om \u00e5 la seg intervjue. Foresp\u00f8rsel er ogs\u00e5 formidlet via fagforbundet hans, IndustriEnergi. Amir Ghaderi har avst\u00e5tt fra \u00e5 komme med sin versjon.", "S\u00d8LVI W. NORMANNSEN 72501634", "solvi.normannsen@adresseavisen.no"]}, {"field": "category0", "value": "nyheter"}, {"field": "contenthash", "value": "8db63d218047d9b74924314f88093d457ba0764bfeaad5c997bc6d4d415de06a"}, {"field": "createtime", "value": "2015-11-29T12:07:56.000Z"}, {"field": "description", "value": "Han planla handel med milit\u00e6re v\u00e5pen, og begikk dokumentfalsk p\u00e5 arbeidsgivers brevark. N\u00e5 er Amir Ghaderi tilgitt og har f\u00e5tt full l\u00f8nn i to \u00e5r for \u00e5 ta doktorgrad."}, {"field": "dominantimage", "value": "http://www.adressa.no/incoming/article1305504.ece5/ALTERNATES/w980-default/IRAN%20OLJE"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1b5c0f1e3c1519e68933a2184bde2978739aad8.jpg?592f2edc"}, {"field": "dominantthumbnaildimensions", "value": "300x169"}, {"field": "heading", "value": "Petroleumsforsker tilgitt etter dobbeltspill -adressa.no"}, {"field": "id", "value": "e1b5c0f1e3c1519e68933a2184bde2978739aad8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "technology-and-computing"}, {"field": "kw-concept", "value": ["saken", "milit\u00e6re", "planer", "kontakt", "selskap", "olje", "iranske milit\u00e6rhelikoptre", "iransk", "forsker", "saken bak", "legge saken bak", "selskapet", "jobb", "dokumenter", "legge saken", "attest", "adressa", "trondheim tingrett"]}, {"field": "kw-entity", "value": ["advokatfirmaet schj\u00f8dt", "midt-\u00f8sten", "sintef", "politiets", "\u00f8kokrim", "west zagros", "sintef petroleumsforskning", "midt-\u00f8sten og nord-afrika", "agusta aerospace", "u. han", "hooman mohsenizade", "hinson", "bell helicopters", "adresseavisen", "mohsenizadeh", "industrienergi", "nioc", "sintef olje"]}, {"field": "kw-location", "value": ["aghajari", "trondheim", "teheran", "canada", "iran"]}, {"field": "kw-pageclass", "value": "article"}, {"field": "kw-person", "value": ["amir ghaderi", "mr. hooman mohsenizade", "david lysne", "erik lindeberg"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1305504.ece5/ALTERNATES/w980-default/IRAN%20OLJE"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Petroleumsforsker tilgitt etter dobbeltspill"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1303722.ece"}, {"field": "pageclass", "value": ["article"]}, {"field": "publishtime", "value": "2009-04-03T09:08:54.000Z"}, {"field": "recs-articleid", "value": "1408122"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2009-04-03T09:08:54.000Z"}, {"field": "recs-rawtitle", "value": "Petroleumsforsker tilgitt etter dobbeltspill -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Han planla handel med milit\u00e6re v\u00e5pen, og begikk dokumentfalsk p\u00e5 arbeidsgivers brevark. N\u00e5 er Amir Ghaderi tilgitt og har f\u00e5tt full l\u00f8nn i to \u00e5r for \u00e5 ta doktorgrad."}, {"field": "thumbnail", "value": "http://content-thumbnail.cxpublic.com/content/thumbnail200x150/e1b5c0f1e3c1519e68933a2184bde2978739aad8.jpg?592f2edc"}, {"field": "thumbnailfullheightdimensions", "value": "200x2151"}, {"field": "timestamp", "value": "2017-05-31T21:00:12.000Z"}, {"field": "title", "value": "Petroleumsforsker tilgitt etter dobbeltspill"}, {"field": "url", "value": "http://www.adressa.no/nyheter/article1303722.ece"}, {"field": "urlhash", "value": "e1b5c0f1e3c1519e68933a2184bde2978739aad8"}], "score": 0.70743763, "siteId": "9222270286501375973", "id": "e1b5c0f1e3c1519e68933a2184bde2978739aad8"}

