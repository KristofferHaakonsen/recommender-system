{"fields": [{"field": "modifiedtime", "type": "time", "value": "2013-04-16T10:29:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ida de rosa", "jeanette sj\u00f8berg"]}, {"field": "body", "value": ["Saken oppdateres.", "Hver eneste dag legger rundt 600 nordmenn CV-en sin ut p\u00e5 Linkedin - hundre flere pr. dag enn for bare et halvt \u00e5r siden. Antallet norske medlemmer er n\u00e5 oppe i 753 000.", "Andrea Hvattum sl\u00e5r opp laptopen, \u00e5pner nettleseren og viser profilen sin. Den er den direkte \u00e5rsaken til at hun n\u00e5 sitter i kontorlokalene til IT-konsulentselskapet Netlight i Oslo sentrum, der hun begynner \u00e5 jobbe i august. Til daglig er hun student ved Handelsh\u00f8yskolen i K\u00f8benhavn.", "\u2013 Jeg har sluppet \u00e5 s\u00f8ke s\u00e5 mange jobber fordi muligheter har dukket opp gjennom kontaktene jeg f\u00e5tt gjennom studiene. Personer jeg har m\u00f8tt p\u00e5 konferanser og faglige arrangementer, og samarbeidet med gjennom studier og prosjekter har jeg gjerne lagt til p\u00e5 Linkedin, sier Hvattum til Aftenposten.no.", "Over flere \u00e5r har antall kontakter i nettverket hennes n\u00e5dd over 600, og gjennom en felles kontakt dukket hun opp p\u00e5 radaren til administrerende direkt\u00f8r i Netlight, Mattias Falkehag.", "\u2013 Interessante mennesker kjenner ofte interessante mennesker, og Andrea hadde i tillegg en oppdatert og tydelig profil som ga et \u00e6rlig inntrykk. For oss har betydningen av nettverket \u00f8kt n\u00e5r vi leter etter talenter fordi nesten alle er der n\u00e5, sier Falkehag.", "Fremdeles er bransjer innenfor det private n\u00e6ringsliv som IT-bransjen, mediebransjen og oljebransjen overrepresentert p\u00e5 det sosiale nettverket, men det raskest voksende gruppen er studenter og unge profesjonelle, if\u00f8lge Linkedins Norden-kontor.", "Det har Karrieresenteret ved Universitetet i Oslo lagt merke til.", "\u2013 S\u00e6rlig det siste \u00e5ret ser vi at bruken av Linkedin blant studenter virkelig har tatt seg opp. Ut i fra min kontakt med studentene antar jeg at mellom 20 og 30 prosent av studentene ved UiO har en profil, sier Gisle Hellsten, leder ved Karrieresenteret.", "Den utbredte bruken av smarttelefon og et godt arbeidsmarked er blant \u00e5rsakene til at antall brukere i Norge n\u00e5 vokser med over 30 prosent i \u00e5ret. Mer enn halvparten av trafikken til Linkedin i Norge kommer fra mobiltelefon.", "\u2013 I motsetning til i resten av Europa har arbeidsmarkedet i Norge mangel p\u00e5 h\u00f8yt kvalifiserte arbeidstakere, og Linkedin er med p\u00e5 \u00e5 tilrettelegge for kontakt mellom arbeidsgiver og arbeidstaker. I tillegg gj\u00f8r den h\u00f8ye bruken av mobiltelefon sosiale medier popul\u00e6rt i Norge, sier Linkedins Norden-sjef Lars Ingerslev.", "Samtidig som antall norske CV-er p\u00e5 nettsteder \u00f8ker, \u00f8ker ogs\u00e5 interessen fra norske selskaper for \u00e5 promotere seg selv om rekruttere gjennom nettstedet. Store selskaper som Statoil, SAS, NetCom og Aker Solutions er noen av de selskapene som n\u00e5 aktivt bruker det sosiale nettverket. Statoil har opprettet et diskusjonsforum for oljebransjen som n\u00e5 teller 30 000 medlemmer.", "Nettverksekspert Edgar Valdmanis holder foredrag om Linkedin og merker en enorm p\u00e5gang fra b\u00e5de bedrifter, universiteter og videreg\u00e5ende skoler. P\u00e5 en presentasjon for norske bedrifter i mars m\u00f8tte over 100 selskaper opp.", "\u2013 Bedrifter \u00f8nsker \u00e5 opprette egne sider for \u00e5 markedsf\u00f8re seg selv overfor b\u00e5de kunder og studenter. Og karriereveiledere p\u00e5 universiteter, h\u00f8yskoler og helt ned p\u00e5 videreg\u00e5ende skole \u00f8nsker oppl\u00e6ring i hvordan studentene og elevene kan bruke nettstedet for \u00e5 velge studieretning og finne kontakter innenfor samme fagfelt, sier Valdmanis.", "Valdmanis tror Linkedin fortsatt er helt i startgropen i Norge og at bruken vil ta seg enda kraftigere opp. Det vil endre m\u00e5ten man ansetter p\u00e5, tror han.", "\u2013 Jo flere som er der inne av b\u00e5de arbeidstakere og bedrifter, jo flere stillinger vil bli besatt gjennom dette nettverket. Allerede sier man jo at en stor del av ansettelsene foreg\u00e5r gjennom nettverk, sier han.", "LES OGS\u00c5: Fikk 2700 s\u00f8kndader p\u00e5 sommerjobb", "Det vil f\u00f8re til at de klassiske jobbannonsene vil endre seg markant fremover, mener h\u00f8yskolelektor ved BI og ekspert p\u00e5 sosiale medier, Cecilie Staude.", "- De sosiale mediene kommer til \u00e5 utkonkurrere de tradisjonelle stillingsannonsene p\u00e5 sikt. En unders\u00f8kelse InFact gjennomf\u00f8rte i fjor, viser at \u00e9n av tre av oss bruker sosiale medier aktivt i jobbjakten. For de yngste oppgir halvparten av de spurte det samme, sier Staude.", "En unders\u00f8kelse nylig gjennomf\u00f8rt blant ansatte innenfor reklame, PR og kommunikasjon viser at mens ansatte over 40 og offentlige virksomheter stadig lener seg p\u00e5 trykte stillingsannonser, mener de yngre og ansatte innenfor det private n\u00e6ringsliv at annonser p\u00e5 internett og Linkedin f\u00e5r stadig st\u00f8rre betydning n\u00e5r de skal finne seg ny jobb.", "Likevel er det ikke alle som mener Linkedin er en viktig kanal for jobbs\u00f8k.", "LES OGS\u00c5: Derfor dropper de s\u00f8knaden din", "\u2013 Fremdeles er det slik at ytterst f\u00e5, kanskje bare s\u00e5 lite som \u00e9n prosent, f\u00e5r seg jobb bare via Linkedin. Likevel er det veldig mange som mener at betydningen av Linkedin er veldig stor. Derfor mener jeg nettstedet er litt overvurdert som kanal for \u00e5 skaffe seg jobb, sier mener hodejeger i rekrutteringsbyr\u00e5et Hammer & Hanborg, Trine Larsen.", "Med stadig flere brukere kan informasjonsmengden kan bli for stor, mener hun.", "\u2013 Jobbannonsene du legger ut kan drukne litt. Med s\u00e5 stor datamengde m\u00e5 de som rekrutterer v\u00e6re veldig gode til \u00e5 bruke Linkedin for \u00e5 finne de riktige kandidatene.", "Rekrutteringsr\u00e5dgiver Even Sandvold Roland er enig. Han mener at mange arbeidsgivere fortsatt ikke har l\u00e6rt seg \u00e5 bruke nettstedet p\u00e5 riktig m\u00e5te.", "- Mange arbeidsgivere legger ut stillingsannonser de ikke har endret p\u00e5 flere \u00e5r. S\u00e5 masseutsender de annonsen til mennesker som ikke har bedt om det. De mest etterspurte talentene opplever det som spam, sier Roland.", "LES OGS\u00c5: Slik skreddersyr du CV-en", "Karriereveiledere flest mener likevel at det kan v\u00e6re lurt \u00e5 ha CV-en sin p\u00e5 nettstedet.", "- N\u00e5r man vet hvor ustadig arbeidslivet n\u00e5 er, er det lurt \u00e5 gj\u00f8re seg synlig. Gjennom Linkedin kan man f\u00e5 henvendelser og tilbud man ikke hadde tenkt p\u00e5 som aktuelle fordi man ikke er jobbs\u00f8kende, sier Aftenpostens jobbekspert Mette Manus.", "- Det kan for eksempel brukes til \u00e5 samarbeide med bedrifter, og kan brukes aktivt i masteroppgaveskriving. Man kan effektivt innhente kilder og diskutere med andre innenfor fagfeltet, sier karriereveileder ved Universitetet i Oslo, Gisle Hellsten.", "Hver gang noen legger til eller sp\u00f8r Andrea Hvattum om noe p\u00e5 Linkedin, dukker det opp en melding p\u00e5 telefonen hennes.", "\u2013 Det er jo egentlig noe litt unorsk med nettverking, men slik jeg opplever det gj\u00f8r det enkelt \u00e5 ha oversikt over folk og enklere \u00e5 kontakte folk. Jeg kan f\u00f8lge med p\u00e5 n\u00e5r folk bytter jobb fordi de oppdaterer profilen sin, og plutselig har man en million ting \u00e5 snakke om n\u00e5r man m\u00f8tes fordi man har sjekket ut profilen til den man skal m\u00f8te, sier Hvattum.", "\u2013 P\u00e5 en eller annen m\u00e5te bygger man seg jo kontakter i arbeidslivet. Slik jeg ser det er dette bare et redskap som gj\u00f8r at du ikke flyr under radaren til potensielle arbeidsgivere, sier Falkehag."]}, {"field": "category0", "value": "jobb"}, {"field": "contenthash", "value": "d1ce4a1e4d126c995779c6adf918d65aafc600ad062dd405d8ec5bc924f00845"}, {"field": "createtime", "value": "2017-05-01T15:24:07.000Z"}, {"field": "description", "value": "Andrea Hvattum fikk tilbud om jobb via Linkedin. Det siste halv\u00e5ret har antall nordmenn som har lastet opp CV-en sin p\u00e5 det sosiale mediet eksplodert."}, {"field": "dominantimage", "value": "http://www.adressa.no/incoming/article7406245.ece/ALTERNATES/w980-default/hvattum.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f3b760f099a50204381e45d47c3514d2789ced50.jpg?5992ee18"}, {"field": "dominantthumbnaildimensions", "value": "300x169"}, {"field": "heading", "value": ["La ut CV-en p\u00e5 nett og ble headhuntet -adressa.no", "Studentene str\u00f8mmer til", "Norske selskaper vil inn", "Farvel, papirannonser!", "- Overvurdert betydning", "Unorsk med nettverking"]}, {"field": "id", "value": "f3b760f099a50204381e45d47c3514d2789ced50"}, {"field": "keyword", "value": ["jobb", "ledige stillinger", "deltidsjobb", "sommerjobber", "arbeid"]}, {"field": "keywords", "value": "jobb,ledige stillinger,deltidsjobb,sommerjobber,arbeid"}, {"field": "kw-category", "value": "jobb"}, {"field": "kw-classification", "value": "careers"}, {"field": "kw-company", "value": ["aker solutions", "statoil", "netcom og aker solutions"]}, {"field": "kw-concept", "value": ["jobb", "sosiale", "student", "bruken", "kontakt", "sosiale medier", "norske", "nettverk", "nettstedet"]}, {"field": "kw-entity", "value": ["aftenposten", "hammer", "netlight", "linkedins norden", "universitetet", "uio", "infact", "handelsh\u00f8yskolen", "hanborg", "karrieresenteret"]}, {"field": "kw-location", "value": ["europa", "oslo", "norge", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["gisle hellsten", "andrea hvattum", "even sandvold roland", "mette manus", "lars ingerslev", "cecilie staude", "edgar valdmanis", "mattias falkehag", "trine larsen"]}, {"field": "kw-taxonomy", "value": "jobb"}, {"field": "og-image", "value": "http://www.adressa.no/incoming/article7406245.ece/ALTERNATES/w980-default/hvattum.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "La ut CV-en p\u00e5 nett og ble headhuntet"}, {"field": "og-type", "value": "article"}, {"field": "og-url", "value": "http://www.adressa.no/jobb/article7406231.ece"}, {"field": "pageclass", "value": ["article"]}, {"field": "publishtime", "value": "2013-04-16T10:29:24.000Z"}, {"field": "recs-articleid", "value": "7406231"}, {"field": "recs-category-type", "value": "taxonomy"}, {"field": "recs-category0", "value": "taxonomy|jobb"}, {"field": "recs-publishtime", "value": "2013-04-16T10:29:24.000Z"}, {"field": "recs-rawtitle", "value": "La ut CV-en p\u00e5 nett og ble headhuntet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "jobb"}, {"field": "teaser", "value": "Andrea Hvattum fikk tilbud om jobb via Linkedin. Det siste halv\u00e5ret har antall nordmenn som har lastet opp CV-en sin p\u00e5 det sosiale mediet eksplodert."}, {"field": "thumbnail", "value": "http://content-thumbnail.cxpublic.com/content/thumbnail200x150/f3b760f099a50204381e45d47c3514d2789ced50.jpg?5992ee18"}, {"field": "thumbnailfullheightdimensions", "value": "200x1893"}, {"field": "timestamp", "value": "2017-08-15T12:50:32.000Z"}, {"field": "title", "value": "La ut CV-en p\u00e5 nett og ble headhuntet"}, {"field": "url", "value": "http://www.adressa.no/jobb/article7406231.ece"}, {"field": "urlhash", "value": "f3b760f099a50204381e45d47c3514d2789ced50"}], "score": 0.7144814, "siteId": "9222270286501375973", "id": "f3b760f099a50204381e45d47c3514d2789ced50"}

