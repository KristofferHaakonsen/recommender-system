{"fields": [{"field": "modifiedtime", "type": "time", "value": "2012-12-12T12:19:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["bj\u00f8rn berg", "tingrettsdommer", "s\u00f8r-tr\u00f8ndelag", "rune lium", "tingrettsdommer", "s\u00f8r-tr\u00f8ndelag"]}, {"field": "body", "value": ["Saken oppdateres.", "Slike saker kan handle om foreldre som ikke blir enige om hvor barnet skal bo fast, eller om hva slags samv\u00e6r det skal v\u00e6re. Eller saken kan gjelde omsorgsovertakelse eller andre tvangstiltak som barnevernet beslutter, slik vi har sett det gjennom Adresse-avisas reportasjeserie den siste tiden.", "Vi tror egne familiedomstoler er en d\u00e5rlig ide. Spesialister som samler seg i en spesialdomstol med sin spesialkompetanse for \u00e5 h\u00e5ndtere barna, er ikke l\u00f8sningen p\u00e5 de utfordringer som disse sakene byr p\u00e5. M\u00e5ten vi behandler slike saker p\u00e5 i dag er heller ikke s\u00e5 d\u00e5rlig som mange vil ha det til. Tvert om mener vi at domstolen h\u00e5ndterer saker om barn p\u00e5 en forsvarlig og betryggende m\u00e5te.", "Saker etter barneloven er den sakstypen som domstolen har desidert flest av. V\u00e5r domstol avsluttet 175 barnelovsaker i fjor. Alle dommere har alltid en knippe barnesaker i sin portef\u00f8lje. Er det en sakstype som vi f\u00e5r inng\u00e5ende kunnskap om, s\u00e5 er det nettopp saker etter barneloven. Enda flere slike saker \u2013 eller bare slike saker, slik det vil bli i en spesialdomstol \u2013 vil ikke f\u00f8re til at dommerne blir flinkere. P\u00e5 et visst niv\u00e5 flater grensenyttekurven ut.", "Det \u00e5 v\u00e6re generalist har dessuten sine fordeler. Vi f\u00e5r viktig kunnskap om saksfelt som har betydning ogs\u00e5 n\u00e5r vi skal behandle saker om barn. I saker om vold i hjemmet leder dommerne avh\u00f8ret av barna, og de behandler straffesaken. Dommerne h\u00e5ndterer det \u00f8konomiske oppgj\u00f8ret n\u00e5r foreldrene flytter fra hverandre. Generelt tror vi at en allsidig praksis gir et godt grunnlag for \u00e5 vareta det mellommenneskelige aspektet som vi finner i saker om barn.", "Gjennom det siste ti\u00e5ret har det skjedd en markert dreining i behandlingsformen av barnelovsakene, over mot mekling som den prim\u00e6re m\u00e5ten \u00e5 l\u00f8se disse sakene p\u00e5. Vi mener at foreldrene normalt er de fremste eksperter p\u00e5 sine barn. Den beste l\u00f8sningen vil derfor finnes der hvor foreldrene sammen beslutter hvordan de skal v\u00e6re foreldre.", "M\u00e5let med prosessen er at barnet og foreldrene skal st\u00e5 i fokus. Oftest oppnevner vi en psykolog som sakkyndig. Psykologen bist\u00e5r dommeren under meklingen, men st\u00e5r ogs\u00e5 til disposisjon for foreldrene som r\u00e5dgiver og samtalepartner. Prosessen er s\u00e5ledes preget av at flere faggrupper \u2013 jurister og psykologer \u2013 sammen arbeider med foreldrene for \u00e5 komme frem til hva som er barnas beste.", "I 2011 ble i v\u00e5r domstol ca. 80 prosent av sakene etter barneloven avsluttet gjennom forlik mellom foreldrene. Forh\u00e5pentligvis fikk disse foreldrene god hjelp til \u00e5 finne den beste l\u00f8sningen for sine barn.", "Argumentasjonen for familiedomstoler er ofte ledsaget av ditto skepsis til jurister: Hvilke forutsetninger har egentlig lovkyndige for \u00e5 forst\u00e5 barnas beste? Eller som et forhenv\u00e6rende barneombud skal ha sagt det: En kan ikke behandle barn som om det var fuktskader p\u00e5 et bad.", "Vi er enige i at andre faggrupper kan ha bedre forutsetninger enn jurister for \u00e5 forst\u00e5 barn. Det er blant annet derfor vi i s\u00e5 utstrakt grad trekker psykologer inn i saker om fast bosted og samv\u00e6r. N\u00e5r dette er sagt, s\u00e5 kjenner vi oss ikke igjen i de beskrivelser som gis av jurister, som rigide formalister uten kontakt med det menneskelige. Ogs\u00e5 dommere er glade i barn. Vi har barnets beste for \u00f8yet n\u00e5r vi strever med disse sakene. Og vi er i stand til \u00e5 skille barnesakene fra baderomsakene.", "Et mye brukt argument for familiedomstoler er at det er behov for et helhetlig blikk der hvor saken involverer b\u00e5de uenighet mellom foreldrene og tvangstiltak fra barnevernet. Vi har vanskelig for \u00e5 se hvordan dette skal kunne fungere i praksis. En domstol f\u00e5r saker inn til seg; den initierer ikke sakene selv. Domstolen kan ikke beslutte tiltak etter barnevernloven i en sak mellom foreldrene, selv om dommeren skulle mene at det er behov for dette. Og der hvor sakene unntaksvis verserer for domstolen til samme tid, er det ikke sikkert at det er fornuftig med en fellesbehandling. Det er kvalitativt sett meget forskjellige vurderinger som skal gj\u00f8res. Prinsippet om barnets beste har ikke den samme stilling i barnevernsakene som i saker etter barneloven. En felles prosess kan f\u00f8re til en uheldig behandling av begge sakstyper.", "Ulempene med egne familiedomstoler er flere. Kostnader er en ting. Det er ogs\u00e5 en fare for at spesialdomstoler i st\u00f8rre grad identifiserer seg med det fagmilj\u00f8et som de er satt til \u00e5 overpr\u00f8ve. Uavhengigheten i barnevernsakene kan derfor bli d\u00e5rligere. Rekrutteringen til en spesialdomstol m\u00e5 en ogs\u00e5 regne med blir d\u00e5rligere; erfaringen er at de fleste jurister vil foretrekke full fagkrets. Spesialdomstoler f\u00f8rer ogs\u00e5 til sentralisering. For \u00e5 oppn\u00e5 et fagmilj\u00f8 og tilstrekkelig saksvolum, m\u00e5 det n\u00f8dvendigvis bli langt f\u00e6rre familiedomstoler enn tingretter. Mange foreldre m\u00e5 reise langt.", "Vi b\u00f8r bygge videre p\u00e5 den modellen som vi har i dag. Vi avslutter med to forslag til tiltak, som ikke er politisk sexy, men som faktisk kan bety noe:", "For det f\u00f8rste b\u00f8r familievernkontorene styrkes, slik at flere saker l\u00f8ses p\u00e5 et lavest mulig niv\u00e5.", "For det andre b\u00f8r domstolenes meklingspraksis undergis en systematisk og landsomfattende evaluering. Meklingen varierer ganske mye, fra domstol til domstol og ogs\u00e5 mellom dommere. Det er et stort behov for akkumulert kunnskap om hva som fungerer bra og d\u00e5rlig innenfor modellen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "54bd503d755adf58b1c31aef07af82fb0fc5770d34ed40284bffd11485e61f02"}, {"field": "createtime", "value": "2015-10-26T13:44:22.000Z"}, {"field": "description", "value": "B\u00f8r vi ha egne familiedomstoler i Norge? Diskusjonen blusser opp fra tid til annen, og gjerne i kj\u00f8lvannet av enkeltsaker hvor foreldre mener at det er beg\u00e5tt urett."}, {"field": "dominantimage", "value": "http://www.adressa.no/incoming/article6804347.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de47a9b29a5217a8b6d32fdf8a9fdc25ed4a24e7.jpg?59871e39"}, {"field": "dominantthumbnaildimensions", "value": "300x169"}, {"field": "heading", "value": "Dommere er glade i barn -adressa.no"}, {"field": "id", "value": "de47a9b29a5217a8b6d32fdf8a9fdc25ed4a24e7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-concept", "value": ["foreldre", "sak", "barn", "egne familiedomstoler"]}, {"field": "kw-entity", "value": "adresse"}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6804347.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dommere er glade i barn"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6804301.ece"}, {"field": "pageclass", "value": ["article"]}, {"field": "publishtime", "value": "2012-12-17T04:00:48.000Z"}, {"field": "recs-articleid", "value": "6804301"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-12-17T04:00:48.000Z"}, {"field": "recs-rawtitle", "value": "Dommere er glade i barn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "B\u00f8r vi ha egne familiedomstoler i Norge? Diskusjonen blusser opp fra tid til annen, og gjerne i kj\u00f8lvannet av enkeltsaker hvor foreldre mener at det er beg\u00e5tt urett."}, {"field": "thumbnail", "value": "http://content-thumbnail.cxpublic.com/content/thumbnail200x150/de47a9b29a5217a8b6d32fdf8a9fdc25ed4a24e7.jpg?59871e39"}, {"field": "thumbnailfullheightdimensions", "value": "200x1471"}, {"field": "timestamp", "value": "2017-08-06T13:48:41.000Z"}, {"field": "title", "value": "Dommere er glade i barn"}, {"field": "url", "value": "http://www.adressa.no/meninger/kronikker/article6804301.ece"}, {"field": "urlhash", "value": "de47a9b29a5217a8b6d32fdf8a9fdc25ed4a24e7"}], "score": 0.5522069, "siteId": "9222270286501375973", "id": "de47a9b29a5217a8b6d32fdf8a9fdc25ed4a24e7"}

