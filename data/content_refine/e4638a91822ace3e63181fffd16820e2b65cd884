{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["En novembermorgen i 2013 skulle Gro Kamsv\u00e5g (46) p\u00e5 Tiller i Trondheim reise seg opp fra senga, men hun klarte ikke \u00e5 l\u00f8fte hodet fra puta.", "- Jeg ble akutt svimmel. Jeg ble livredd. Jeg ante ikke hva som feilte meg, sier hun til Adresseavisen.", "LES MER: Trodde hun hadde f\u00e5tt en d\u00f8dsdom \u2013 n\u00e5 er hun p\u00e5 vei til \u00e5 bli helt frisk", "Hun beskriver det som \u00e5 g\u00e5 fra 100 til 0 over natta. Plutselig var all balanse borte og hun merket noen rare h\u00f8rselssymptomer.", "- Min egen stemme var konstant forsterket og forvrengt. Jeg h\u00f8rte tydelig mine egne hjerteslag og n\u00e5r jeg blunket kom det en knaselys fra \u00f8yeeplene. Det var helt umulig \u00e5 spise mat som knekkebr\u00f8d, r\u00e5 gulrot, crispy salat og spr\u00f8stekt svor. \u00c5 g\u00e5 p\u00e5 grus var som \u00e5 f\u00e5 et trykkluftsborr mot hodet, forteller Kamsv\u00e5g.", "- P\u00e5 de d\u00e5rligste dagene kan lyden av en lysbryter som sl\u00e5s p\u00e5 kjennes som jeg blir sparket i hodet, sier hun.", "Dermed startet en lengre utredningsrunde og flere feildiagnoser. Hun opps\u00f8kte flere leger og til slutt var det en lege ved sykehuset i \u00c5lesund som fattet mistanke og henviste til CT av tinningbeinet i august i 2014.", "- Den viste hull i tinningbeinet p\u00e5 begge sider. Hullet var st\u00f8rst i venstre \u00f8re, forteller 46-\u00e5ringen.", "LES OGS\u00c5: Maria er f\u00f8dt med arvelig kreftgen - fjernet brystene som 26-\u00e5ring", "Superior Semicircular Canal Dehiscence (SSCD) er en sjelden og relativt ny sykdom. Den ble f\u00f8rst beskrevet i 1998. Gro fikk hverdagen snudd fullstendig p\u00e5 hodet. Hun klarte ikke lenger \u00e5 forelese som f\u00f8rsteamanuensis i pedagogikk ved Dronning Mauds Minne H\u00f8gskole. Hun er utdannet musikkpedagog og trompetist, men klarer knapt \u00e5 h\u00f8re p\u00e5 svak musikk hjemme i stua.", "- Jeg klarer ikke \u00e5 fokusere og kan bli supersvimmel av \u00e5 lese i bare fem minutter, sier hun.", "\u00c5 kj\u00f8re bil begrenses til kortere turer til butikken.", "- Et vanlig symptom er synsforstyrrelser hvor statiske objekter plutselig flytter p\u00e5 seg. Et tre som st\u00e5r langs veien, kan plutselig dukke opp midt i veibanen. Da skvetter jeg innmari, og kan finne p\u00e5 \u00e5 br\u00e5bremse, forteller Gro.", "P\u00e5 norsk blir diagnosen beskrevet som hull i en av buegangene i tinningbenet, ogs\u00e5 kalt takvinduet.", "Tinningbeinet omkranser h\u00f8rsels- og balansesenteret inne i \u00f8ret.", "Det er normalt \u00e5 ha to \u00e5pninger inn til det indre \u00f8ret. Hvis du f\u00e5r hull i tinningbeinet, f\u00e5r du plutselig tre. Da endres trykket, og kroppen f\u00e5r falske signaler om h\u00f8rsel og balanse.", "Personer med SSCD er ofte ekstremt lydsensitive. Sterke lyder kan f\u00f8re til at de blir svimle. Trykk, dottf\u00f8lelse, tinnitus er ogs\u00e5 vanlige symptomer.", "Diagnosen er ganske sjelden og ble f\u00f8rst beskrevet som en lidelse i 1998.", "Kilde: sscd.no og Oslo universitetssykehus", "V\u00e5ren 2015 fikk hun endelig en formell diagnose av Rikshospitalet etter en konsultasjon, og Gro innr\u00f8mmer at det var en lettelse.", "- Det er stigmatiserende \u00e5 ha en slik sykdom. Ingen ser sykdommen og man f\u00e5r et stempel som en typisk \u00abkvinne som har m\u00f8tt veggen\u00bb, sier hun.", "Det ble raskt klart at Gros tilfelle var s\u00e5pass alvorlig at hun trengte operasjon. Det finnes flere inngrep, men Oslo universitetssykehus avdeling Rikshospitalet fr\u00e5r\u00e5det den ene metoden fordi Gro hadde for stort beintap. I august 2015 ble hun operert med en metode hvor man styrker en membran i mellom\u00f8ret i stedet for \u00e5 tette hullet som er i det indre \u00f8ret.", "- Det ble sagt at det kunne gi stor symptomlettelse. Jeg takket selvf\u00f8lgelig ja, og umiddelbart etterp\u00e5 kjente jeg tegn til forbedring, forteller Gro.", "Men i september i 2016 smalt det igjen, og Gro ble innlagt p\u00e5 St. Olavs Hospital med kraftig svimmelhet og intense h\u00f8rselssymptomer.", "- Jeg hadde aldri takket ja til den f\u00f8rste operasjonen hadde jeg visst det jeg vet i dag. Jeg ble utredet p\u00e5 nytt, og fikk beskjed om at sykdommen hadde forverret seg.", "St. Olavs Hospital gj\u00f8r et unntak og gir MS-syke Elisabeth Foss Tjelle etterbehandling p\u00e5 tross av etiske motforestillinger.", "F\u00f8rsteamanuensisen har f\u00e5tt beskjed om at hun trenger en ny operasjon, og Rikshospitalet har n\u00e5 foresl\u00e5tt en tredje metode, men den inneb\u00e6rer if\u00f8lge Gro stor risiko for vedvarende svimmelhet og fare for \u00e5 bli d\u00f8v. Den foresl\u00e5tte metoden er det mange som frar\u00e5der for pasienter som er rammet p\u00e5 begge sider.", "- Dette er ogs\u00e5 en metode de ikke har gjort f\u00f8r, og jeg \u00f8nsker ikke \u00e5 v\u00e6re noen pr\u00f8vekanin. Jeg tok opp muligheten for utenlandsbehandling, men fikk til svar at de trengte eget erfaringsgrunnlag. Det mener jeg er for risikabelt, understreker Gro.", "Hun fikk derfor avslag p\u00e5 sin f\u00f8rste s\u00f8knad om st\u00f8tte til utenlandsbehandling, til tross for at hennes dav\u00e6rende lege skrev en st\u00f8tteerkl\u00e6ring. Hun har sendt klage p\u00e5 denne avgj\u00f8relsen til Utenlandskontoret, og hun vet fremdeles ikke utfallet av klagen.", "L\u00f8rdag reiste hun med s\u00f8nnen (8) og samboeren til doktor Gerard Gianoli ved Ear and Balance Institute i Louisiana i USA. Han har tatt imot norske pasienter tidligere, og med godt utfall. Operasjonen vil koste rundt 350 000 kroner.", "- Vi tyner boligl\u00e5net. Jeg f\u00f8ler ikke at jeg har noe valg. I stedet for \u00e5 sende meg til utlandet, \u00f8nsker Rikshospitalet \u00e5 utsette meg for en behandling som er usikker og risikabel.", "Hun frykter at hun kan ende opp som uf\u00f8r resten av livet.", "- Norske leger gj\u00f8r ikke denne operasjonen enn\u00e5. Men jeg m\u00e5 ta sjansen p\u00e5 \u00e5 bli helt frisk, selv om jeg gruer meg til \u00e5 reise p\u00e5 andre siden av kloden for \u00e5 f\u00e5 hodet borret i. Samtidig skal det bli godt \u00e5 m\u00f8te en av verdens fremste eksperter og f\u00e5 den beste vurderingen p\u00e5 min situasjon.", "9. februar blir hun operert av Gianoli, dersom hun blir godkjent for operasjon.", "- Jeg gleder meg ikke til \u00e5 v\u00e6re nyoperert i hodet, og jeg blir ikke umiddelbart frisk. Men dette kan v\u00e6re starten p\u00e5 en prosess som kan lede til et bedre liv.", "LES OGS\u00c5: Disse sykdommene kan du trene deg friskere fra", "Generalsekret\u00e6r Tove Hanche-Olsen i Norsk pasientforening opplyser at de har f\u00e5tt flere henvendelser fra pasienter med samme type tilstand som Gro Kamsv\u00e5g.", "- De opplever m\u00f8tet med b\u00e5de fagmilj\u00f8et og Utenlandskontoret som vanskelig n\u00e5r de s\u00f8ker om \u00e5 f\u00e5 dekket utgiftene til utenlandsbehandling, sier hun.", "Norsk pasientforenings saker vedr\u00f8rende utenlandsbehandling har i hovedsak handlet om sjeldne diagnoser eller tilstander hvor man i et lite land som Norge har begrenset klinisk tilfang og dermed begrenset erfaring. SSCD er en slik tilstand.", "- Hvis fagmilj\u00f8et fastholder at de har kompetanse til \u00e5 gi adekvat behandling overfor Utenlandskontoret, s\u00e5 f\u00e5r du ikke dekket oppholdet i utlandet, forklarer Hanche-Olsen.", "Hun mener at Utenlandskontoret avviser s\u00f8knader p\u00e5 for tynt grunnlag. Det er foreningens erfaring at det ikke blir stilt krav til fagmilj\u00f8et om \u00e5 dokumentere hva man kan forvente seg etter en behandling.", "- Det er en veldig streng praksis, og vi skulle gjerne sett at flere av disse fikk dekket utgiftene sine, sier hun.", "LES OGS\u00c5: Knallhard kritikk av arbeidsmilj\u00f8et ved sykehuset", "Seksjonsoverlege Leif Runar Opheim ved \u00d8re-, nese- og halsavdelingen ved Oslo universitetssykehus forteller at de ikke har oversikt over antallet personer med SSCD i Norge. Han tror mange har lidelsen uten \u00e5 v\u00e6re plaget.", "- Selv om mange studier er publisert i vitenskapelig litteratur, er kunnskapen p\u00e5 verdensbasis forel\u00f8pig ufullstendig hva gjelder behandlingsalternativer og flere forskjellige metoder er i bruk, sier han.", "- Det er sjelden at man blir kvitt alle symptomene. Realistiske forventninger er derfor viktig, understreker han.", "- Dersom en pasient blir tilbudt en behandling, men synes selv den er for risikabel. Hva tenker dere om det?", "- Det er ingen som tvinger noen til en behandling de ikke \u00f8nsker. Alle pasientbehandlinger baserer seg p\u00e5 tidligere erfaringer. Det er b\u00e5de lokalt, men ogs\u00e5 internasjonale erfaringer, sier Opheim.", "Pasienter som ikke kan f\u00e5 behandling i Norge p\u00e5 grunn av manglende behandlingstilbud, kan ha rett p\u00e5 behandling i utlandet etter visse vilk\u00e5r. Det er fire regionale utenlandskontor som tar imot s\u00f8knader fra pasienter. I fjor mottok disse fire kontorene 325 s\u00f8knader, og 72 fikk avslag.", "- Den vanligste \u00e5rsaken til avslag er at vilk\u00e5rene ikke er oppfylt, enten at det finnes en adekvat og forsvarlig behandling i Norge eller at behandlingen man \u00f8nsker i utlandet ikke er vitenskapelig dokumentert, sier Harald Platou, leder for Utenlandskontoret for Helse S\u00f8r-\u00d8st RHF.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "b82e5cc5fa901836bc11e43ddc443aa1ffe13b8f940d70a0e977855c50d8c4bc"}, {"field": "createtime", "value": "2017-02-06T04:48:32.000Z"}, {"field": "description", "value": "Gro Kamsv\u00e5g har en sjelden balansesykdom som p\u00e5virker hele livet hennes. L\u00f8rdag reiste hun for egen regning til USA i h\u00e5p om \u00e5 bli frisk."}, {"field": "dominantimage", "value": "http://www.adressa.no/pluss/nyheter/article14170849.ece/hebk5x/ALTERNATES/w980-default/JPS_Louisiana1667.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e4638a91822ace3e63181fffd16820e2b65cd884.jpg?589ad77c"}, {"field": "dominantthumbnaildimensions", "value": "300x169"}, {"field": "heading", "value": ["Gro h\u00f8rer sine egne \u00f8yeblunk og klarer ikke \u00e5 spise salat -adressa.no", "- Knaselyd fra \u00f8yeeplene", "Klarer ikke \u00e5 undervise", "Ble operert - ble verre", "F\u00f8ler seg som pr\u00f8vekanin", "Betaler 350 000 kroner selv", "- Begrenset erfaring", "- Flere metoder i bruk"]}, {"field": "id", "value": "e4638a91822ace3e63181fffd16820e2b65cd884"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["utenlandskontor", "hodet", "pasient", "dekket utgiftene", "sykdom", "indre \u00f8ret", "begrenset erfaring", "klarer", "vanlig symptom", "metode", "norsk pasientforening", "operasjon", "behandling"]}, {"field": "kw-entity", "value": ["gro kamsv\u00e5g", "utenlandskontoret", "olavs hospital", "utenlandskontoret for helse s\u00f8r-\u00f8st rhf", "semicircular canal dehiscence", "ear and balance institute", "\u00f8re", "norsk", "tiller", "st. olavs hospital", "balance institute", "rikshospitalet", "adresseavisen", "maria", "helse s\u00f8r-\u00f8st rhf", "a. han", "dronning mauds minne h\u00f8gskole"]}, {"field": "kw-location", "value": ["trondheim", "louisiana", "oslo", "norge", "\u00e5lesund"]}, {"field": "kw-pageclass", "value": "article"}, {"field": "kw-person", "value": ["gerard gianoli", "leif runar opheim", "elisabeth foss tjelle", "harald platou", "tove hanche-olsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14170849.ece/hebk5x/ALTERNATES/w980-default/JPS_Louisiana1667.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gro h\u00f8rer sine egne \u00f8yeblunk og klarer ikke \u00e5 spise salat"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/06/Gro-h%C3%B8rer-sine-egne-%C3%B8yeblunk-og-klarer-ikke-%C3%A5-spise-salat-14170851.ece"}, {"field": "pageclass", "value": null}, {"field": "publishtime", "value": "2017-02-06T04:44:38.000Z"}, {"field": "recs-articleid", "value": "14170851"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-06T04:44:38.000Z"}, {"field": "recs-rawtitle", "value": "Gro h\u00f8rer sine egne \u00f8yeblunk og klarer ikke \u00e5 spise salat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Gro Kamsv\u00e5g har en sjelden balansesykdom som p\u00e5virker hele livet hennes. L\u00f8rdag reiste hun for egen regning til USA i h\u00e5p om \u00e5 bli frisk."}, {"field": "thumbnail", "value": "http://content-thumbnail.cxpublic.com/content/thumbnail200x150/e4638a91822ace3e63181fffd16820e2b65cd884.jpg?589ad77c"}, {"field": "thumbnailfullheightdimensions", "value": "200x2399"}, {"field": "timestamp", "value": "2017-02-08T08:31:56.000Z"}, {"field": "title", "value": "Gro v\u00e5knet en morgen og var supersvimmel - da ble hun livredd"}, {"field": "url", "value": "http://www.adressa.no/pluss/nyheter/2017/02/06/Gro-h%c3%b8rer-sine-egne-%c3%b8yeblunk-og-klarer-ikke-%c3%a5-spise-salat-14170851.ece"}, {"field": "urlhash", "value": "e4638a91822ace3e63181fffd16820e2b65cd884"}], "score": 0.5582993, "siteId": "9222270286501375973", "id": "e4638a91822ace3e63181fffd16820e2b65cd884"}

