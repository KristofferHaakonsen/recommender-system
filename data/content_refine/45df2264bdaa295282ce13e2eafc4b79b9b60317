{"fields": [{"field": "modifiedtime", "type": "time", "value": "2013-05-09T11:22:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda lund nilsson"}, {"field": "body", "value": ["Saken oppdateres.", "Se for deg skyggen av dansende l\u00f8vverk p\u00e5 soveromsveggen. Av en blafrende gardin.", "- Lys og skygge er det som setter stemningen i et hus \u2013 og om du velger \u00e5 stenge lyset ute eller lar det flomme fritt sier mye om hva slags person du er, mener Gunn Kristin Monsen.", "Monsen er utdannet klesdesigner, men etter at hun ga opp driften av klesbutikken for barn i fjor sommer, har hun f\u00e5tt mer tid til \u00e5 dyrke sin store lidenskap, fotografering. Hun bruker kun naturlig lys n\u00e5r hun tar bilder, og har alltid v\u00e6rt opptatt av skygger og effekten de gir i interi\u00f8ret.", "- \u00c5 henge opp ulike elementer kan gi det mest uventede spill i et rom.", "Favorittidene er morgen og sen ettermiddag, n\u00e5r solen st\u00e5r lavt mellom tr\u00e6rne rundt huset, og danner fine silhuetter og lange skygger.", "- Lys- og skyggespill er fantastisk fascinerende - en naturlig dekorasjon alle kan bli mer observante p\u00e5 - og leke med, sier Gunn Kristin Monsen.", "I Pantheon i Roma er oculus, det \u00e5pne \u00f8yet i toppen av kuppelen, eneste kilde til lys inn i det enorme praktbygget. Mens solen g\u00e5r sin gang over himmelen, sveiper den naturlige lyskasteren over veggene og avdekker det ene kunstverket etter det andre.", "Som om ikke det er imponerende nok: Hvert \u00e5r 21. april klokken 12, str\u00e5ler solen via ocleus og flombelyser hovedinngangen. S\u00e5 da keiserne hvert \u00e5r ankom Alle Guders Hus for \u00e5 markere den store grunnleggingsdagen av Romerriket, kunne han stige frem gjennom et himmelsk sollys.", "Et gl\u00f8dende eksempel p\u00e5 gjennomtenkt lysarkitektur. Men Pantheon er langt fra eneste eksempel p\u00e5 byggverk der bruk av lys og skygge spiller en vesentlig rolle for romf\u00f8lelse og estetikk.", "P\u00e5 den nordlige halvkule er dagslyset mindre intenst - og et mer eksklusivt byggestoff enn i s\u00f8r. \"I Norden har arkitekter derfor rammet inn og h\u00f8ytideligholdt lyset som noe spesielt, som kan virke n\u00e6rmest overjordisk eller metafysisk n\u00e5r det kommer til syne i ren form\", skriver de danske arkitekturprofessorene Peter Thule Kristensen og Merete Madsen i artikkelen \"Dagslys som byggestoff i det 20. \u00e5rhundre\".", "Som sett i den finske arkitekten Erik Bryggmans kapell i Turku, Finland (1939-41): Midt p\u00e5 dagen str\u00f8mmer lyset inn i kapellet skr\u00e5tt ovenifra, som fra en h\u00f8yere verden, og danner en slags alternativ, foranderlig altertavle.", "I verket St\u00f8vkornenes dans i solstr\u00e5lene (1900) har den danske kunstmaleren Vilhelm Hammersh\u00f8i malt lyset som str\u00f8mmer gjennom vinduet hjemme i Strandgade. Sprossene i vinduet kaster sin skjeve skygge p\u00e5 gulvet, og vi aner en virkelighet vi ikke kan se. P\u00e5 Batteristranda i Larvik kaster Nicolaus Widerbergs lyssatte bronseskikkelse sin langstrakte skygge over sanden om kvelden. Poesi, litteratur, dans, musikk, malerkunst - spillet mellom lys og skygge har utallige referanser i kunsten.", "- Renessansemaleren Caravaggio brukte ofte sterke lys- og m\u00f8rkekontraster for \u00e5 fremdrive det dramatiske i bildene sine. Monet er et annet eksempel. I verket  brukte han i tillegg koloristisk kontrast for \u00e5 illustrere lysspillet, sier Stine Vogt.", "Vogt er kunstmaler og psykolog med doktorgrad i kognitiv nevropsykologi, og har blant annet studert synsperseptuelle forskjeller mellom kunstmalere og legfolk. I yrket som kunstmaler er hun spesielt bevisst p\u00e5 bruken av lys, skygge og kontraster.", "Men fra psykologens perspektiv, hva er det med skygger som fascinerer oss s\u00e5nn?", "- Jeg tror fascinasjonen for lys og skygge spiller p\u00e5 det helt primitive i oss. Fra den tid m\u00f8rket kunne romme livsfare, og ilden og lyset ble redningen, sier Vogt.", "- Vi moderne mennesker har en tendens til \u00e5 tro at vi lever i kraft av v\u00e5r tenkning, men kognisjonen er mer som kirseb\u00e6ret p\u00e5 toppen. Vi har sterke instinkter, akkurat som andre dyr.", "Men fenomenet virker ogs\u00e5 besn\u00e6rende fordi kontrasten mellom lys og m\u00f8rke er s\u00e5 virkningsfull visuelt sett, tror Stine Vogt.", "- Naturen krever genetisk variabilitet, kanskje vi derfor ogs\u00e5 f\u00e5r en preferanse for estetisk mangfold?", "Egenskygge er delen av gjenstanden som ikke er belyst. Skyggen gjenstanden kaster mot jorden, kalles slagskygge. Begge typer spiller en avgj\u00f8rende rolle for inntrykket av rom.", "Pr\u00f8v deg frem med skygge ved \u00e5 sette ulike ting i vinduskarmen, eller henge dem opp mot lyskilden."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "60857006a8bffdd8aa4f781a43c8165be47e8052485a92652edda841e7d0f00b"}, {"field": "createtime", "value": "2017-05-25T02:46:53.000Z"}, {"field": "description", "value": "Har du et vindu og en vegg? Fang lyset, og lek med skyggene."}, {"field": "dominantimage", "value": "http://www.adressa.no/incoming/article7528159.ece/ALTERNATES/w980-default/afp000508418-6k2ro4rqwA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45df2264bdaa295282ce13e2eafc4b79b9b60317.jpg?5974beb2"}, {"field": "dominantthumbnaildimensions", "value": "300x169"}, {"field": "heading", "value": ["- Lys og skygge er det som setter stemningen i et hus -adressa.no", "- Heng opp elementer", "Himmelsk lys", "Eksklusivt byggstoff", "Skjulte farer", "Primitive drifter", "Om skygge"]}, {"field": "id", "value": "45df2264bdaa295282ce13e2eafc4b79b9b60317"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "hobbies-and-interests"}, {"field": "kw-concept", "value": ["skygge", "lys", "setter stemningen"]}, {"field": "kw-entity", "value": ["st\u00f8vkornenes", "alle guders hus", "romerriket", "batteristranda", "peter thule kristensen og merete madsen", "strandgade", "nicolaus widerbergs", "pantheon"]}, {"field": "kw-location", "value": ["norden", "turku", "caravaggio", "larvik", "roma", "finland"]}, {"field": "kw-pageclass", "value": "article"}, {"field": "kw-person", "value": ["gunn kristin monsen", "stine vogt", "vilhelm hammersh\u00f8i", "peter thule kristensen", "erik bryggmans", "merete madsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article7528159.ece/ALTERNATES/w980-default/afp000508418-6k2ro4rqwA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Lys og skygge er det som setter stemningen i et hus"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article7528205.ece"}, {"field": "pageclass", "value": ["article"]}, {"field": "publishtime", "value": "2013-05-09T11:22:19.000Z"}, {"field": "recs-articleid", "value": "7528205"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-05-09T11:22:19.000Z"}, {"field": "recs-rawtitle", "value": "- Lys og skygge er det som setter stemningen i et hus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Har du et vindu og en vegg? Fang lyset, og lek med skyggene."}, {"field": "thumbnail", "value": "http://content-thumbnail.cxpublic.com/content/thumbnail200x150/45df2264bdaa295282ce13e2eafc4b79b9b60317.jpg?5974beb2"}, {"field": "thumbnailfullheightdimensions", "value": "200x2047"}, {"field": "timestamp", "value": "2017-07-23T15:20:18.000Z"}, {"field": "title", "value": "- Lys og skygge er det som setter stemningen i et hus"}, {"field": "url", "value": "http://www.adressa.no/forbruker/hjem/article7528205.ece"}, {"field": "urlhash", "value": "45df2264bdaa295282ce13e2eafc4b79b9b60317"}], "score": 0.9950286, "siteId": "9222270286501375973", "id": "45df2264bdaa295282ce13e2eafc4b79b9b60317"}

