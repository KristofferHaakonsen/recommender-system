{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lina leth-olsen"}, {"field": "body", "value": ["Saken oppdateres.", "Sju uker gamle Sanne hadde v\u00e6rt sn\u00f8rrete og slapp ei god stund da tilstanden plutselig forverret seg s\u00f8ndag for litt over en uke siden. P\u00e5 ettermiddagen begynte plutselig den lille jenta \u00e5 skrike uavbrutt, og hun kastet opp etter amming.", "- Alt skjedde s\u00e5 fort den ettermiddagen. Plutselig mistet hun pusten og ble helt gr\u00e5 i ansiktet. Jeg la henne p\u00e5 siden og banket henne i ryggen. Masse seigt og tykt slim kom opp, forteller mamma Tanja Bjerkeseth Kummermo til adressa.no.", "Mens dette p\u00e5gikk ringte de legevakta. Noen f\u00e5 minutter gikk uten at de fikk svar.", "- S\u00e5 fikk hun pusteproblemer igjen og vi mistet kontakten med henne. Vi ble livredde og trodde at hun kom til \u00e5 d\u00f8, sier Bjerkeseth Kummermo.", "Siden de ikke fikk svar hos legevakta, ringte de 113. De fikk beskjed om \u00e5 legge datteren p\u00e5 magen mens de ventet p\u00e5 ambulansen. Igjen kom det mye slim ut av munnen p\u00e5 datteren. Det hjalp, og Sanne pustet bedre.", "- Tenkte dere noen gang p\u00e5 at det kunne v\u00e6re RS-virus?", "- Nei, det slo oss ikke. Vi skj\u00f8nte egentlig ikke hva som skjedde. Det var ingen andre forvarsel p\u00e5 det som skjedde annet enn sn\u00f8rr og slapphet.", "20 minutter senere kom ambulansen og fraktet Sanne til St. Olavs Hospital for behandling. Der fikk de bekreftet at det var RS-virus som hadde rammet minstedatteren.", "Mest sannsynlig hadde viruset kommet via stores\u00f8ster Frida p\u00e5 20 m\u00e5neder. Hun g\u00e5r i barnehage der mange av barna den siste tiden har hostet og v\u00e6rt sn\u00f8rrete - Frida ogs\u00e5.", "Smittevernoverlege Eli Sagvik i Trondheim kommune bekrefter at RS-viruset n\u00e5 g\u00e5r sin gang i Midt-Norge.", "En stor andel av de med forkj\u00f8lelsessymptomer, som det har blitt tatt pr\u00f8ver av hos fastlegen eller ved St. Olavs Hospital i \u00e5r, har RS-virus.", "I forrige uke ble viruset p\u00e5vist i 30 av de 62 pr\u00f8vene som ble unders\u00f8kt p\u00e5 RS-virus.", "- Vi ser \u00e5rlige utbrudd med RS-virus, og i vinter er det et stort utbrudd. Veldig mange har f\u00e5tt p\u00e5vist viruset, og man kan forvente at mange av de som ikke g\u00e5r til legen ogs\u00e5 har RS-virus, sier Sagvik.", "Viruset er en hyppig \u00e5rsak til nedre luftveisinfeksjon hos sm\u00e5 barn, og gj\u00f8r seg mest gjeldende i vinterm\u00e5nedene og tidlig p\u00e5 v\u00e5ren. Sm\u00e5 barn under to \u00e5r, oftest under seks m\u00e5neder, er de som typisk rammes.", "Barn under seks m\u00e5neder blir ofte innlagt p\u00e5 sykehus hvis de f\u00e5r RS-virus. Typiske symptomer er pustebesv\u00e6r og problemer med \u00e5 hoste opp slim. Barna blir slappe og utmattet, og f\u00e5r vansker med \u00e5 spise, drikke og sove.", "Antibiotika har ingen virkning p\u00e5 viruset, men behandlingen tar sikte p\u00e5 \u00e5 redusere barnets pustebesv\u00e6r. N\u00e5r barnet tetner til og det oppst\u00e5r pusteproblemer, gis vanligvis medisiner p\u00e5 forst\u00f8verapparat. Hvis barnet har feber kan de ha nytte av paracet.", "- Det er ikke enkelt \u00e5 skille symptomer p\u00e5 RS-virus fra forkj\u00f8lelsessymptomer. Det er vanlig \u00e5 f\u00e5 hoste og feber som f\u00f8lge av viruset. Barna kan ogs\u00e5 tetne til og f\u00e5 noe som minner om astmaanfall. Ved disse symptomene er det viktig \u00e5 reagere raskt og ringe etter ambulanse, sier Sagvik som understreker at det er viktig \u00e5 f\u00f8lge opp barna, ogs\u00e5 p\u00e5 nattes tid.", "RS-virus er sjelden livstruende, og de fleste barn som rammes kommer seg uten m\u00e9n. Selv om barnet friskner til i l\u00f8pet av en uke, fortsetter mange barn \u00e5 hoste i lang tid etterp\u00e5.", "Tanja Bjerkeseth Kummermo angrer p\u00e5 at de ventet med \u00e5 ringe 113.", "- Vi tenkte; er det dumt \u00e5 ringe 113 n\u00e5? Det at vi kunne v\u00e6re hysteriske sm\u00e5barnsforeldre og kanskje overreagerte l\u00e5 i bakhodet, og det har jeg v\u00e6rt s\u00e5 sint for i ettertid. Hun var jo s\u00e5 liten og hadde pusteproblemer. Da skal man ringe 113, sier hun.", "Hun oppfordrer andre til \u00e5 reagere raskt om de ser en endring i barnets natur.", "- Sanne var bare sju uker og vi hadde s\u00e5vidt begynt \u00e5 bli kjent med henne. Vi syntes det var rart at hun var s\u00e5 rolig, men hun hadde ikke feber til \u00e5 begynne med, og noen barn er jo roligere enn andre. Det f\u00f8ltes som om det plutselig sa \u00abpang\u00bb, og s\u00e5 hun var helt tett av slim.", "I dag har Sanne kommet seg fra sykdommen, men hoster fortsatt.", "- Vi er glade for at det endte godt. Det var en traumatisk opplevelse, og jeg unner ingen \u00e5 g\u00e5 gjennom dette med sine barn."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9ea9eb55fa56161e5cdda1dd160fcd4eb69796ee1dfab566e3725779e33e0cde"}, {"field": "createtime", "value": "2014-10-09T03:07:56.341Z"}, {"field": "description", "value": "Stort utbrudd av RS-virus i Midt-Norge. Sanne var bare sju uker da hun ble rammet."}, {"field": "dominantimage", "value": "http://www.adressa.no/incoming/article6985809.ece/ALTERNATES/w980-default/sanne%201.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29d41dc023b9ffccc69e8878741c68a7cd9a6d5c.jpg?5896dc18"}, {"field": "dominantthumbnaildimensions", "value": "300x169"}, {"field": "heading", "value": ["\u00abHun mistet pusten og ble helt gr\u00e5 i fjeset\u00bb -adressa.no", "- Trodde hun kom til \u00e5 d\u00f8", "- Stort utbrudd av RS-virus", "Ligner p\u00e5 forkj\u00f8lelse", "- H\u00f8y terskel for \u00e5 ringe 113"]}, {"field": "id", "value": "29d41dc023b9ffccc69e8878741c68a7cd9a6d5c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["stort utbrudd", "barn"]}, {"field": "kw-entity", "value": ["frida", "bjerkeseth kummermo", "olavs hospital", "sanne", "st. olavs hospital"]}, {"field": "kw-location", "value": ["midt-norge", "trondheim"]}, {"field": "kw-pageclass", "value": "article"}, {"field": "kw-person", "value": ["eli sagvik", "tanja bjerkeseth kummermo"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article6985809.ece/ALTERNATES/w980-default/sanne%201.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abHun mistet pusten og ble helt gr\u00e5 i fjeset\u00bb"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article6985811.ece"}, {"field": "pageclass", "value": null}, {"field": "publishtime", "value": "2013-01-21T20:14:31.000Z"}, {"field": "recs-articleid", "value": "6985811"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2013-01-21T20:14:31.000Z"}, {"field": "recs-rawtitle", "value": "\u00abHun mistet pusten og ble helt gr\u00e5 i fjeset\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Stort utbrudd av RS-virus i Midt-Norge. Sanne var bare sju uker da hun ble rammet."}, {"field": "thumbnail", "value": "http://content-thumbnail.cxpublic.com/content/thumbnail200x150/29d41dc023b9ffccc69e8878741c68a7cd9a6d5c.jpg?5896dc18"}, {"field": "thumbnailfullheightdimensions", "value": "200x1812"}, {"field": "timestamp", "value": "2017-02-05T08:02:32.000Z"}, {"field": "title", "value": "\u00abHun mistet pusten og ble helt gr\u00e5 i fjeset\u00bb"}, {"field": "url", "value": "http://www.adressa.no/nyheter/trondheim/article6985811.ece"}, {"field": "urlhash", "value": "29d41dc023b9ffccc69e8878741c68a7cd9a6d5c"}], "score": 0.8610695, "siteId": "9222270286501375973", "id": "29d41dc023b9ffccc69e8878741c68a7cd9a6d5c"}

