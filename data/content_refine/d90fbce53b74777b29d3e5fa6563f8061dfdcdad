{"fields": [{"field": "modifiedtime", "type": "time", "value": "2016-04-08T18:41:38.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "St\u00f8ren", "Midtre Gauldal", "Gaula"]}, {"field": "author", "value": ["geir svardal", "richard sagen"]}, {"field": "body", "value": ["Fra utsiktspunktet p\u00e5 toppen av Brattliberget kan St\u00f8ren ta pusten fra noen hver. Tettstedet folder seg ut langs vestsiden av Gaula, fra Engan med jernbanestasjonen, det snodige hotellet og Norsk Kyllings lokaler i nord og videre s\u00f8rover mot veikroa, Statoil-stasjonen og villmarkssenteret p\u00e5 Prestteigen. Langt under oss ligger E6 som en doven, utstrakt orm, som omsider bukter seg langsomt mot h\u00f8yre, n\u00e6rmest for \u00e5 gi bilistene en aller siste sjanse til \u00e5 svinge av og ta en tur innom St\u00f8ren f\u00f8r det er for sent.", "Snart skulle vi gripe sjansen og dypdykke ned i et samfunn vi hadde unng\u00e5tt i et kvart \u00e5rhundre. Hva hadde n\u00e5 St\u00f8ren \u00e5 by p\u00e5?", "Men f\u00f8rst hadde vi kj\u00f8rt s\u00e5 langt veien holdt fra de \u00f8verste husene i byggefeltet p\u00e5 Fr\u00f8seth for \u00e5 f\u00e5 fugleperspektiv over det hele, og vi hadde rukket et par hundre meter forbi et vannt\u00e5rn f\u00f8r vi m\u00e5tte parkere og ta beina fatt.", "- Jeg synes dere puster litt anstrengt? lo Svein Tore Samdal da vi ringte ham og fortalte at vi holdt p\u00e5 \u00e5 forsere stigningene opp Brattliberget. Marit Bj\u00f8rgens gamle trener hadde tatt med seg jentene p\u00e5 landslaget hit til en barmarkssamling for ti-tolv \u00e5r siden, ikke s\u00e5 rent lite stolt over \u00e5 kunne vise fram hjembygda si og terrenget der han hadde lekt og selv trent siden han var guttunge.", "N\u00e5 er Samdal konserndirekt\u00f8r i Sparebank 1 SMN, men p\u00e5 telefonen h\u00f8rtes det ut som om han akkurat n\u00e5, mer enn noe annet, lengtet hjem til St\u00f8ren. I stedet m\u00e5tte han n\u00f8ye seg med \u00e5 sekundere Ukeadressa videre, n\u00e6rmest over sambandsnettet, som det het da han jaget langt skarpere medaljekandidater fram i ulendt terreng for en del vintre siden.", "- Spar pusten til dere er oppe, dere kan umulig ha lange biten igjen, sa Samdal.", "- Og nyt utsikten.", "Foreldrene til Svein Tore var blant pionerene som flyttet inn p\u00e5 Fr\u00f8seth i 1974. Han var tre \u00e5r gammel, og i nybyggerfeltene nede i bakkene bak oss, skulle det komme til \u00e5 yre av unger.", "- Det var en fri oppvekst med lek ute til alle d\u00f8gnets tider. Fotball og ski, og et skogsomr\u00e5de som bredte seg utover. Jeg har sterke f\u00f8lelser knyttet til Fr\u00f8seth, sa Svein Tore i det vi n\u00e5dde toppen.", "- Men hvordan fant dere egentlig veien opp dit? undret han.", "Vi hadde svingt av fra E6 og passert Haga bru litt over klokka ni denne mandagen. S\u00e5 hadde vi sneglet oss gjennom Stasjonsgata i omtrent samme fart som da k\u00f8ene av privatbiler og tungtransport i to retninger forpestet innkj\u00f8ringen til St\u00f8ren i ti\u00e5r etter ti\u00e5r, fram til galskapen tok slutt i 1991.", "- Da vi parkerte nede ved jernbanestasjonen, s\u00e5 vi denne hvite villaen som ruvet ytterst ute p\u00e5 kanten langt oppe p\u00e5 motsatt side. S\u00e5 kj\u00f8rte vi dit for \u00e5 f\u00e5 et oversiktsbilde, forklarte vi Svein Tore Samdal.", "- \u00c5ja, det er huset til Morten. Morten Jensen. Han er en barndomsvenn.", "Morten hadde for lengst kj\u00f8rt p\u00e5 jobb til Trondheim da vi parkerte foran Sk\u00e5veien 17, men rett rundt svingen kom samboeren Ann-Elin Holm hjem fra en tidlig trilletur med seks m\u00e5neder gamle Nora.", "- Det er bare \u00e5 forsyne seg, sa Ann-Elin og inviterte oss inn p\u00e5 verandaen og til panoramautsikten.", "- Dette m\u00e5 virkelig v\u00e6re kremtomta p\u00e5 St\u00f8ren?", "- Du f\u00e5r i hvert fall ikke bedre oversikt enn dette, svarte Ann-Elin beskjedent.", "- Og et s\u00e5 stort hus da ...?", "- Jo, det er godt med plass, men s\u00e5 bor vi ganske mange her ogs\u00e5, svarte hun, og f\u00f8r hun rakk \u00e5 forklare residensens sammensetning, spratt stued\u00f8ren opp og \u00e5penbarte en energisk kvinne som hadde tatt en pause i st\u00f8vt\u00f8rkingen.", "- Jeg er eks-svigermoren til Morten, forklarte Anne-Kathrine Albertsen.", "- Og mormora, med andre ord, til Philip, Oliva og Thea, som er halvs\u00f8sknene til Nora som ligger i vogna der hos Ann-Elin, og som alts\u00e5 er sammen med Morten n\u00e5. Selv bor jeg litt lenger borte p\u00e5 Fr\u00f8seth.", "Var egen kommune i S\u00f8r-Tr\u00f8ndelag.", "Ble i 1964 sammen med Budal, Soknedal og Sings\u00e5s til Midtre Gauldal kommune,", "svarer til det n\u00e5v\u00e6rende St\u00f8ren sogn.", "Navnet kommer av norr\u00f8nt \u00abstaurin\u00bb, f\u00f8rste ledd staurr, \u00abstaur\u00bb, muligens om den odden p\u00e5 neset mellom Gaula og Sokna; annet ledd vin, \u00abeng\u00bb.", "Hadde 2317 innbyggere i 2015.", "Stasjonsbyen St\u00f8ren utviklet seg i tre etapper: St\u00f8renbanen i 1864, R\u00f8rosbanen i 1877", "og Dovrebanen i 1921.", "Anne-Kathrine dro til St\u00f8ren fra Trondheim med datteren sin for 19 \u00e5r siden, og s\u00e5 seg aldri tilbake.", "- Hun var 16 \u00e5r og kom til meg en dag og spurte om vi ikke kunne flytte til St\u00f8ren. Hun hadde forelsket seg i en gutt herfra, fortalte hun. Det var Morten. Det passet i grunnen greit for meg, slik situasjonen var da, og s\u00e5 flyttet vi hit. Jeg fikk jobb p\u00e5 Norservice og var der en stund, og s\u00e5 jobbet jeg nede p\u00e5 Kroa noen \u00e5r. Det er lenge siden jeg begynte \u00e5 se p\u00e5 meg selv som en st\u00f8resbygg, og n\u00e5 drar jeg ikke lenger inn enn til City Syd om jeg beveger meg i retning Trondheim, sier Anne-Kathrine.", "Ann-Elin er nordm\u00f8ring og har ikke f\u00e5tt den samme f\u00f8lelsen for St\u00f8ren enn\u00e5, men hun kjenner p\u00e5 kroppen hver eneste dag at noe skjer. N\u00e5r hun ikke er hjemme i f\u00f8dselspermisjon med Nora, jobber hun som fris\u00f8r p\u00e5 Moholt, men det er klart: Folk klipper seg p\u00e5 St\u00f8ren ogs\u00e5. Det er ikke s\u00e5 lenge siden at det \u00e5pnet enda en fris\u00f8rsalong borte ved Coop-en, for eksempel. S\u00e5 kanskje kan hun heller finne seg en jobb her, selv om hun fortsatt synes det er greit \u00e5 komme seg inn til storbyen.", "- Det er flott utsikt herfra, men vil dere ha fri sikt over St\u00f8ren, b\u00f8r dere dra opp til Brattliberget, sa Anne-Katherine.", "Der er det virkelig majestetisk, bedyrte hun og forklarte oss veien.", "- S\u00e5nn havnet vi alts\u00e5 der oppe, fortalte vi Svein Tore Samdal litt senere, da vi trillet ned forbi Fr\u00f8seth g\u00e5rd p\u00e5 vei mot sentrum. P\u00e5 g\u00e5rden som skulle gi navnet til hele byggefeltet, vokste den to \u00e5r eldre Hege Fr\u00f8seth opp. Hun skulle senere komme til \u00e5 st\u00e5 i m\u00e5l i 82 landskamper for h\u00e5ndballandslaget, sju mer enn ektefellen Stig Inge Bj\u00f8rnebye oppn\u00e5dde under Drillos regime p\u00e5 1990-tallet.", "Samdal og Fr\u00f8seth, alts\u00e5.", "I kategorien idrettskjendiser kunne St\u00f8ren sikkert scoret h\u00f8yere, men det kunne saktens st\u00e5tt d\u00e5rligere til ogs\u00e5 for en plass som ved siste folketelling ble oppf\u00f8rt med i underkant av 2000 innbyggere.", "- Svein Tore Samdal som spedbarn fins nok p\u00e5 en eller annen filmrull her i arkivene, ja, sier fotografen Bente Eidsmo.", "Det kan hun med rimelig stor sikkerhet anta. S\u00e5 godt som alle p\u00e5 St\u00f8ren og i nabobygdene i Midtre Gauldal pleide \u00e5 dra innom Fotograf Eidsmo n\u00e5r de hadde f\u00e5tt barn eller n\u00e5r det var konfirmasjon og bryllup p\u00e5 gang. \u00abFotograf Eidsmo\u00bb var i starten Bjarne Eidsmo.", "- Faren min kom fra Skaun og mora mi, Magda, var fra Sings\u00e5s. Her p\u00e5 St\u00f8ren, hvor dalen delte seg, mente faren min i 1958 at det burde v\u00e6re liv laga for et fotoatelier.", "Bjarne og Magda etablerte seg i nummer 10 i Spjeldbakkan, den slake stigningen som g\u00e5r fra gammelsentrumet og opp til Korsen. Butikken l\u00e5 i f\u00f8rste, og selv bodde de i andre, i likhet med alle andre som drev detaljhandel i denne vesle nervetr\u00e5den i St\u00f8ren.", "- Jeg var med ned i butikken fra jeg var liten og l\u00e6rte faget fra grunnen av, forteller Bente.", "Bjarne d\u00f8de av kreft i 1977, i likhet med mange andre fotografer som hadde plasket med fingrene i fixbadene i m\u00f8rkerommene og p\u00e5dratt seg kjemikalieskader som ingen kunne forutse konsekvensene av der og da.", "- Selv om det het seg allerede den gang at man skulle, eller i hvert fall burde, bruke klyper for \u00e5 unng\u00e5 \u00e5 f\u00e5 fiks p\u00e5 fingrene, skjedde jo ikke det alltid, sier Bente.", "I snart 60 \u00e5r har Fotograf Eidsmo dokumentert tusenvis av famili\u00e6re lykkestunder p\u00e5 St\u00f8ren og i dalf\u00f8ret. N\u00e5 har Bentes datter, Beate, formelt tatt over styringen av firmaet, som flyttet hovedgeskjeften til Melhus for ti \u00e5r siden, men som fortsatt har et velutstyrt studio p\u00e5 St\u00f8ren.", "- Jeg opplever tidssyklusen ved at de jeg fotograferte som sm\u00e5unger, n\u00e5 kommer tilbake med sine egne barn. I mellomtiden har de v\u00e6rt i studioet v\u00e5rt b\u00e5de som konfirmant og som brud eller brudgom. Det forteller meg at jeg har holdt p\u00e5 en god stund selv.", "Studiofotografer som Bente Eidsmo bruker mye tid p\u00e5 \u00e5 forberede objektene sine slik at de fremst\u00e5r s\u00e5 avslappet som mulig. Spesielt unger kan v\u00e6re krevende \u00e5 roe ned f\u00f8r scenene skal skytes.", "- En av de mest utfordrende var Marit Bj\u00f8rgen, forteller Bente.", "Foreldrene hadde tatt med Marit og storebroren Anders inn fra Rognes for \u00e5 f\u00e5 tatt noen s\u00f8te barneportretter.", "- Hun hadde maur i r\u00e6va og kunne ikke sitte stille et sekund, selv om vi til slutt fikk gjort jobben og tatt bildene. Men du kunne se der og da at hun ikke hadde s\u00e6rlig t\u00e5lmodighet og helst ville ut for enhver pris.", "Da Bente Eidsmo og ektemannen Dag midt p\u00e5 2000-tallet besluttet \u00e5 selge barndomshjemmet og flytte St\u00f8ren-virksomheten bort p\u00e5 butikk-senteret ved Prestteigen, kj\u00f8pte b\u00f8rsemaker Dag Ole Ward huset i Spjeldbakkan. Verdalingen hadde f\u00e5tt jobben med \u00e5 sette i gang b\u00f8rsemakerlinja p\u00e5 Gauldal videreg\u00e5ende, den eneste i landet, og trengte i tillegg lokaler til \u00e5 kunne reparere, bygge om og tilpasse v\u00e5pen for kunder fra hele landet.", "- Vi tar inn \u00e5tte elever hvert \u00e5r p\u00e5 b\u00f8rsemakerlinja, forteller Dag Ole.", "I vinduet sitter papeg\u00f8yen Kongo og v\u00e5ker som en jaktfalk over det beskjedne inngangspartiet. Kongo bor s\u00e5pass mye alene at Dag Ole har hengt opp en lapp i vinduet. Der forklarer han de som m\u00e5tte lure at fuglen f\u00e5r topp stell og behandling - og akkurat s\u00e5 mye selskap som papeg\u00f8yen selv begj\u00e6rer. Det er nemlig han som er sjefen i forholdet, skal det vise seg.", "- Jeg tror Kongo er 13 \u00e5r gammel, og strengt tatt b\u00f8r vi to kunne holde ut like lenge, sier Ward - som er 45.", "- Virkelig?", "- Ja, slike som Kongo kan bli skikkelig gamle.", "Denne ettermiddagen har Dag Ole Ward l\u00e5st seg inn for \u00e5 bedrive litt flikking p\u00e5 et v\u00e5pen som er sendt ned helt fra Troms. Mangelen p\u00e5 b\u00f8rsemakere i Nord-Norge gj\u00f8r at Ward i prinsippet dekker alle behov oppover til Finnmark.", "- S\u00e5 da blir det noen timer i butikken b\u00e5de p\u00e5 dag- og kveldstid. De er grunnen til at Kongo bor her og ikke hjemme hos meg og kj\u00e6resten. Han vil ha selskap, inntil et visst punkt, Han bruker \u00e5 si klart og tydelig fra n\u00e5r klokka n\u00e6rmer seg ti og han mener at jeg b\u00f8r g\u00e5 hjem. \u00abGod natt\u00bb, skriker han, stadig mer bestemt, helt til jeg slokker og l\u00e5ser d\u00f8ra bak meg.", "Kongo er ellers blitt en liten mobbepapeg\u00f8ye som lar det g\u00e5 utover Dag Ole og ingen andre. Han aper etter stemmen hans, og har i det siste utviklet en latter som er nifst lik Dag Oles.", "- Det er aldri \u00e5lreit \u00e5 h\u00f8re sin egen s\u00e6re latter, men Kongo og jeg er blitt et fint par likevel, forsikrer Dag Ole Ward.", "To hus nedenfor i Spjeldbakkan, ved siden av veterin\u00e6ren i nummer 8, der Dag Ole Ward bestiller spesialforet som holder Kongo klar i toppen og skarp i nebbet, merkes det at oppbruddsstemningen har satt inn. Ole Aleksander Midthjell p\u00e5 26 \u00e5r er tredje generasjons sjef p\u00e5 denne litt nedslitte elektronikkbutikken som bestefaren Oscar i sin tid startet i samme hus under navnet \u00abMidthjell & Vongraven\u00bb. Den gang solgte han det som var av elektronikk og hvitevarer, men spedde p\u00e5 med skiutstyr.", "I l\u00f8pet av sommeren skal Ole Aleksander og seks fast ansatte flytte inn i det nye industribygget som er under oppf\u00f8ring nede p\u00e5 Mo\u00f8ya, og der mora til Marit Bj\u00f8rgen blant annet skal inn med treningssenteret sitt.", "- Det blir jo litt vemodig ettersom det er barndomshjemmet til sj\u00f8lingen vi n\u00e5 forlater, sier Ole Aleksander, som gjerne omtales som et av stjerneskuddene i Elkj\u00f8p-systemet.", "\u00abSj\u00f8lingen\u00bb er Bj\u00f8rn Midthjell, som d\u00f8de av kreft i september i fjor. I 2014 ble han uhelbredelig syk, og like f\u00f8r jul tok s\u00f8nnen formelt over driften. Flytteprosessen var bestemt, og alle s\u00e5 hvor det bar.", "Bj\u00f8rn, ikke minst.", "- Det er mye f\u00f8lelser knyttet til \u00e5 forlate bygget, medgir Unni Raphaug som har lengst fartstid av alle i butikken. Hun var samboer med Bj\u00f8rn og fikk Ole Aleksander som en bonuss\u00f8nn.", "- Planen var jo at Ole Aleksander og Bj\u00f8rn skulle v\u00e6re et par de neste \u00e5rene, slik Bj\u00f8rn og hans far hadde v\u00e6rt det i noen \u00e5r. Men slik skulle det ikke g\u00e5, sier Unni Raphaug.", "Hun b\u00e5de gleder og gruer seg til flyttedagen i sommer, fordi det sitter s\u00e5 mye tung historie i veggene, f\u00f8ler hun.", "Ole Aleksander Midthjell er langt fra ferdig med sin egen sorgprosess, men kan knapt vente til den dagen opprinner i sommer n\u00e5r flyttingen er i gang.", "- Selv om vi de tre-fire siste \u00e5rene har g\u00e5tt litt i pluss, ville det blitt vanskelig \u00e5 overleve s\u00e6rlig lenge i disse lokalene, sier han, og illustrer det slik:", "- N\u00e5r folk skal bruke 10 000 kroner p\u00e5 en vare, vil de gjerne se hva de kj\u00f8per i butikken f\u00f8rst. I de nye lokalene f\u00e5r vi en salgsflate p\u00e5 700 kvadratmeter og et stort lagerlokale. Vareutvalget blir betydelig st\u00f8rre, og vi skal rett og slett stoppe handelslekkasjen til Tiller i Trondheim. Det er et overordnet m\u00e5l. Vi skal stjele v\u00e5re egne kunder tilbake fra byen.", "Ole Aleksander Midthjell er klar for kamp, og de eneste som kan f\u00f8le seg rimelig trygge denne h\u00f8sten er r\u00e5dyrene og hjorten som han, og bassetthunden han bor sammen med, normalt ville ha jaktet p\u00e5 utover h\u00f8sten.", "- Jeg er ikke all verden til skytter, uansett, men i m\u00e5nedene framover vil livet handle mest om Elkj\u00f8p, tror Ole Aleksander Midthjell.", "Faren til Ole Aleksander brukte gjerne \u00e5 g\u00e5 over veien og sl\u00e5 av en prat med Oddbj\u00f8rn Gylland. Naboen lot kundene til Elkj\u00f8p bruke den ledige plassen utenfor sitt eget hus, trangt nok som det var for en stakkar som skulle selge komfyrer og vaskemaskiner i en gate regulert for 1950-trafikk.", "N\u00e5 st\u00e5r Oddbj\u00f8rn Gylland og klargj\u00f8r hagen for v\u00e5ren. Han svinger raken s\u00e5 langsomt og m\u00f8ysommelig at han f\u00e5r god tid til \u00e5 tenke over hva som kan komme til \u00e5 skje i Spjeldbakkan framover, der mye er satt i spill p\u00e5 motsatt side av veien.", "St\u00f8resbyggen venter p\u00e5 den endelige sentrumsplanen og m\u00e5lene for fortettet boligbygging.", "- St\u00f8ren har et skrikende behov for flere boliger, og om det blir bygd i h\u00f8yden, gj\u00f8r det neppe noen skade, tror Gylland.", "Ingenting kan uansett bli verre p\u00e5 St\u00f8ren enn det var.", "- Da E6-en gikk utenfor her, kunne det riste i huset. Rips- og solb\u00e6rbuskene var svarte av st\u00f8v og skitt. Noen danske venner av meg og kona v\u00e5knet til sitt livs mareritt da trailerne dundret forbi p\u00e5 den ene siden og godstogene raste forbi soveromssiden. Togene g\u00e5r fortsatt, men St\u00f8ren f\u00f8r og n\u00e5? Det kan ikke sammenlignes. Dette er ren idyll.", "Du kan sikkert si mye rart om Sivert Moen, ordf\u00f8reren i Midtre Gauldal, men \u00e5 kalle Senterparti-mannen utpreget j\u00e5lete er ikke det som f\u00f8rst faller deg inn. Denne formiddagen har han hatt bes\u00f8k av grunneiere og entrepren\u00f8rer som har vist fram ulike modeller og planer for den tiltenkte firefelts motorveien \u00f8st for elva. Mye st\u00e5r og faller p\u00e5 disse planene, mye er stilt i bero.", "- Jeg h\u00f8rer tomteselgere forteller at de sitter p\u00e5 gjerdet og venter p\u00e5 motorveien, i h\u00e5p om at prisene da skal stige.", "Selv fisker han ogs\u00e5 etter kapital. Rett utenfor vinduet p\u00e5 det n\u00f8ysomme kontoret han disponerer i fjerde etasje, i det lett nedslitte kommunehuset, holder man p\u00e5 \u00e5 rive den gamle yrkesskolen. Korsen, som det heter her oppe, fordi det gamle krysset mellom R\u00f8rosveien og E6 over Dovre m\u00f8ttes akkurat her, er en slags indrefilet p\u00e5 St\u00f8ren.", "- Vi kj\u00f8pte Korsen av fylkeskommunen for elleve millioner kroner, og m\u00e5 i hvert fall ha igjen det utlegget. Vi fisker etter kapitalsterke innskytere, med andre ord, i h\u00e5p om f\u00e5 realisert et kombinert kontor- og boligbygg.", "Sivert Moen bor i Soknedalen, der junior n\u00e5 har tatt over g\u00e5rdsdriften. Han er enn\u00e5 fersk i gamet, virker litt sjarmerende naiv, og lar gjerne entusiasmen flomme over n\u00e5r man minst venter det. Som da han nylig ledet kulturkvelden borte p\u00e5 kulturhuset, og sa det \u00e5 v\u00e6re konferansier der var noe ganske annet enn \u00e5 f\u00e5 ei kurumpe i ansiktet hver kveld.", "Klokka n\u00e6rmer seg 16, og i nordenden av St\u00f8ren - p\u00e5 Engan, som det heter der ute - har folk enten s\u00f8kt inn p\u00e5 Coop-en, eller de har dratt hjem for \u00e5 spise middag. Ingen har tatt turen inn til Bente N\u00e6sg\u00e5rd som st\u00e5r alene i resepsjonen p\u00e5 St\u00f8ren hotell. Fra denne siden ser hotellet langt bedre ut enn fra stasjonssiden, der den sv\u00e6re, svarte fasaden med sm\u00e5 vindusglipper virker alt annet enn innbydende p\u00e5 reisende som neppe ville vurdert \u00e5 hoppe av toget uansett.", "- Jeg h\u00f8rer jo mange kommentarer, sier Bente N\u00e6sg\u00e5rd, som er alene p\u00e5 vakt.", "- Om hvordan hotellet ser ut, alts\u00e5. Karakteristisk, sier noen. Det er jo en fin m\u00e5te \u00e5 si det p\u00e5.", "Hun har fem gjester den p\u00e5f\u00f8lgende natta, ingen matservering f\u00f8r frokosten neste morgen, men N\u00e6sg\u00e5rd er optimist. Belegget er jevnt over bra. Det lokale n\u00e6ringslivet er dyktige til \u00e5 bruke hotellet, b\u00e5de kyllingfabrikken og NSB, og n\u00e5r E6-utbyggingen tar til, kan det fort bli rene bonanzastemningen. I s\u00e5 fall vil ikke St\u00f8ren Drift AS, som tok over hotellet sommeren 2014, angre et sekund p\u00e5 at de brukte store summer p\u00e5 \u00e5 pusse opp det nedslitte hotellet.", "Litt lenger inn i Stasjonsgata har Gunn Ingrid Lang\u00e5s tenkt \u00e5 holde \u00e5pent en time til. St\u00f8ren Garnsenter het det f\u00f8r. N\u00e5 heter det St\u00f8ren Garnstue.", "- Jeg synes det er et litt lunere navn, det l\u00e5ter litt mindre industrielt.", "Garnstua er litt som ei varmestue og et n\u00f8dsenter for dem som har kj\u00f8rt seg fast med maskene.", "- Du f\u00e5r kj\u00f8pt garn p\u00e5 Nille og Coop ogs\u00e5, men det er bare her du f\u00e5r faglig hjelp, sier Gunn Ingrid selvsikkert f\u00f8r hun forbereder \u00e5 stenge for dagen.", "I motsatt ende av tettstedet er Sissel Lorenzen ogs\u00e5 p\u00e5 vei hjem, Kiwi-Sissel er daglig leder p\u00e5 dagligvarebutikken p\u00e5 Prestteigen og er blitt en ihuga St\u00f8ren-supporter.", "- Jeg har bodd to tredjedeler av livet mitt her, og kan ikke tenke meg noe bedre sted \u00e5 bo enn her, sier Sissel, som i sin tid fant en fyr her og lot Meldal, der hun kom fra, v\u00e6re Meldal for alltid.", "Da B\u00f8r B\u00f8rson jr., i Rolv Wesenlunds skikkelse, 13. juni 1991 svingte opp i en standsmessig Indian 1922-modell motorsykkel med sidevogn - der Eva Storlimo fra Budalen for \u00f8vrig satt, som kj\u00e6resten Josefine - ble det holdt liv i en myte. Denne ettermiddagen ble veikroa \u00abSt\u00f8rens bageri\u00bb h\u00f8ytidelig \u00e5pnet med snorklipping p\u00e5 Prestteigen, samtidig som St\u00f8resenteret s\u00e5 dagens lys med b\u00e5de dagligvare- og blomsterbutikk. E6-en var nettopp lagt i bue rundt St\u00f8ren, men her kunne hyttefolket - p\u00e5 vei til Oppdal og R\u00f8ros - n\u00e5 bunkre opp for helgeturen.", "Og samtidig f\u00e5 i seg \u00abet lite wienerbr\u00f8d, fra St\u00f8rens bageri\u00bb, som det het i revyen.", "- Men \u00abSt\u00f8rens bageri\u00bb har aldri eksistert annet enn som en fiksjon i Johan Falkbergets forfatterskap, forteller lektor og lokalhistoriker Hans Erik Gynnild.", "- Inspirasjonen til \u00abSt\u00f8rens bageri\u00bb hentet nok Falkberget her p\u00e5 St\u00f8ren, i et konditori som l\u00e5 i Stasjonsgata, rett overfor Coop-en. \u00abPedersens Bakeri\u00bb, som det het, ble avviklet p\u00e5 slutten av 1970-tallet, i likhet med flere andre spesialbutikker i denne delen av St\u00f8ren.", "Og diktning eller ei: Fortsatt g\u00e5r det unna anslagsvis 15 000 varme wienerbr\u00f8d p\u00e5 veikroa i l\u00f8per av \u00e5ret.", "- Laksefiske og wienerbr\u00f8d er det folk flest forbinder med St\u00f8ren, og det er helt greit, synes Gynnild.", "Over sju tusen tyske soldater l\u00e5 stasjonert p\u00e5 St\u00f8ren under krigen, fordelt p\u00e5 sju forskjellige leire. Der Hans Erik Gynnild og kona May Britt Aas bor, hundre meter nord for veikroa, ble russiske krigsfanger holdt internert. Sporene etter tyskerne er fortsatt synlige over alt p\u00e5 St\u00f8ren. Denne mandagskvelden er Marit Solum i ferd med \u00e5 fylle opp enda noen kvadratmeter i en av de gamle brakkene med store og sm\u00e5 gjenstander som skal selges p\u00e5 loppemarkedet til St\u00f8ren Idrettslag i august.", "- Det er tiende \u00e5ret p\u00e5 rad vi arrangerer loppis n\u00e5, og vi tar imot varer den f\u00f8rste mandagen i hver m\u00e5ned, forteller Marit Solum.", "\u00abLoppis\u00bb er s\u00e5 svensk som de kan f\u00e5 blitt, og det er Johan Arvidsson ogs\u00e5, svigers\u00f8nnen til Marit.", "Akkurat n\u00e5 driver han basistrening med G14-laget rundt kulturhuset og ved amfiet bak St\u00f8renhallen. En ferietur til Gran Canaria for 16 \u00e5r siden skulle besegle unge Arvidssons skjebne. Der traff han den ganske s\u00e5 lovende og sm\u00e5tt profilerte temposyklisten Trude Heggdal fra Victoria sykkelklubb, og dermed var det gjort. Johan fra Mariestad, beliggende idyllisk ved V\u00e4nerns \u00f8stlig bredd, ble med til St\u00f8ren.", "- Vi bruker \u00e5 ta inn ca. 200 000 kroner p\u00e5 disse loppemarkedene, forteller Trude Heggdal.", "Folk st\u00e5r gjerne i k\u00f8 n\u00e5r d\u00f8rene inn til den gamle tyskerbrakka \u00e5pner.", "- Noen er mer ivrige enn andre. For et par \u00e5r siden gikk en fyr p\u00e5 trynet i trengselen da vi \u00e5pnet og fikk knust brillene sine. Kona stoppet bekymret opp for \u00e5 hjelpe ham, men han skrek panisk: - L\u00f8p, kjerring, l\u00f8p!", "Klokka n\u00e6rmer seg ni p\u00e5 Restaurant Torino i Stasjonsgata, der Hassan Abdullah serverer klassiske italienske retter. Men om du lurer p\u00e5 hvordan meksikansk pizza smaker, er det hit du skal dra.", "- Mandag er ingen stor utekveld p\u00e5 St\u00f8ren heller, beklager Hassan, som har sine ord i behold. Foruten oss er der helt tomt.", "Tomt er det ogs\u00e5 hos naboene p\u00e5 Havana.", "Om en time skal Hassan kj\u00f8re hjem til Heimdal, slik han gj\u00f8r hver eneste kveld. Enn\u00e5 har han til gode \u00e5 smake p\u00e5 wienerbr\u00f8dene, men han lover \u00e5 ta det opp til vurdering.", "P\u00e5 togstasjonen vinker Lars Gunnar Haltbr\u00e6kken, som er trafikkstyrer, kveldens siste nordg\u00e5ende tog av g\u00e5rde. Et godstog skal passere om en halvtime, og deretter er det bare \u00e5 vente p\u00e5 nattoget s\u00f8rover.", "Oppe p\u00e5 Fr\u00f8seth kan vi se at lysene slokkes i den hvite villaen, og snart vil St\u00f8ren sove.", "Men St\u00f8ren lever.", "Alt det andre var bare en myte.", "geir.svardal@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9b2233b3fbafdf536d16e4c7fb07400f737864afc7dadd51a24010982e186138"}, {"field": "createtime", "value": "2016-04-08T18:10:37.000Z"}, {"field": "description", "value": "For 25 \u00e5r siden ble E6-en lagt utenfor sentrum. Siden har vi styrt forbi med god margin, uten \u00e5 ofre den gamle stasjonsbyen en tanke. Det m\u00e5tte det bli en slutt p\u00e5, tenkte vi."}, {"field": "dominantimage", "value": "http://www.adressa.no/pluss/magasin/article12567662.ece/r3d7qe/ALTERNATES/w980-default/20160405_RichardSagen_St%C3%B8ren-0622%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d90fbce53b74777b29d3e5fa6563f8061dfdcdad.jpg?596fa309"}, {"field": "dominantthumbnaildimensions", "value": "300x169"}, {"field": "heading", "value": ["Vi m\u00e5 snakke om St\u00f8ren -adressa.no", "Det hvite huset", "Kollektive minner", "Kongo tar ladegrep", "Nedtelling p\u00e5 Elkj\u00f8p", "T\u00e5ler mye nytt", "Fisker etter kapital", "En skremmende vegg", "Falkbergets wienerbr\u00f8d", "Tyskerinvasjonen", "Italiensk-meksikansk"]}, {"field": "id", "value": "d90fbce53b74777b29d3e5fa6563f8061dfdcdad"}, {"field": "keyword", "value": ["Ukeadressa", "St\u00f8ren", "Midtre Gauldal", "Gaula"]}, {"field": "keywords", "value": "Ukeadressa,St\u00f8ren,Midtre Gauldal,Gaula"}, {"field": "kw-category", "value": ["pluss", "magasin"]}, {"field": "kw-company", "value": ["st\u00f8ren drift as", "statoil", "elkj\u00f8p"]}, {"field": "kw-concept", "value": ["hjem", "dag", "vei", "klokka n\u00e6rmer", "hus"]}, {"field": "kw-entity", "value": ["budal", "gaula", "engan", "kroa", "dag", "drillos", "kiwi-sissel", "heimdal", "fotograf eidsmo", "prestteigen", "bakeri", "st\u00f8ren", "bjarne og magda", "brattliberget", "gaula og sokna", "josefine", "arvidssons", "dovrebanen", "coop", "haga", "marit", "korsen", "city syd", "bente", "anne-katherine", "spjeldbakkan", "anders", "gunn ingrid", "stasjonsgata", "indian 1922", "bj\u00f8rn", "garnsenter", "b\u00f8r b\u00f8rson", "johan", "beate", "moholt", "hans erik gynnild", "midthjell", "magda", "budalen"]}, {"field": "kw-location", "value": ["nora", "skaun", "kongo", "rognes", "nord-norge", "midtre gauldal", "trondheim", "dovre", "finnmark", "gran canaria", "troms", "melhus", "havana", "s\u00f8r-tr\u00f8ndelag", "mariestad", "meldal"]}, {"field": "kw-pageclass", "value": "article"}, {"field": "kw-person", "value": ["morten jensen", "unni raphaug", "bente eidsmo", "svein tore samdal", "eva storlimo", "gunn ingrid lang\u00e5s", "ann-elin holm", "ole aleksander", "hege fr\u00f8seth", "lars gunnar haltbr\u00e6kken", "ole aleksander midthjell", "svein tore", "sissel lorenzen", "bj\u00f8rn midthjell", "dag ole", "rolv wesenlunds", "hassan abdullah", "johan falkbergets", "sivert moen", "stig inge bj\u00f8rnebye", "bjarne eidsmo", "marit solum", "marit bj\u00f8rgen", "anne-kathrine albertsen", "dag ole ward", "johan arvidsson", "bente n\u00e6sg\u00e5rd", "trude heggdal", "may britt aas", "oddbj\u00f8rn gylland"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12567662.ece/r3d7qe/ALTERNATES/w980-default/20160405_RichardSagen_St%C3%B8ren-0622%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi m\u00e5 snakke om St\u00f8ren"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/07/Vi-m%C3%A5-snakke-om-St%C3%B8ren-12567676.ece"}, {"field": "pageclass", "value": ["article"]}, {"field": "publishtime", "value": "2016-04-07T12:43:56.000Z"}, {"field": "recs-articleid", "value": "12567676"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-07T12:43:56.000Z"}, {"field": "recs-rawtitle", "value": "Vi m\u00e5 snakke om St\u00f8ren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "For 25 \u00e5r siden ble E6-en lagt utenfor sentrum. Siden har vi styrt forbi med god margin, uten \u00e5 ofre den gamle stasjonsbyen en tanke. Det m\u00e5tte det bli en slutt p\u00e5, tenkte vi."}, {"field": "thumbnail", "value": "http://content-thumbnail.cxpublic.com/content/thumbnail200x150/d90fbce53b74777b29d3e5fa6563f8061dfdcdad.jpg?596fa309"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-19T18:20:57.000Z"}, {"field": "title", "value": "Vi l\u00f8fter taket av St\u00f8ren"}, {"field": "url", "value": "http://www.adressa.no/pluss/magasin/2016/04/07/Vi-m%c3%a5-snakke-om-St%c3%b8ren-12567676.ece"}, {"field": "urlhash", "value": "d90fbce53b74777b29d3e5fa6563f8061dfdcdad"}], "score": 0.42764655, "siteId": "9222270286501375973", "id": "d90fbce53b74777b29d3e5fa6563f8061dfdcdad"}

