{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["truls steinung", "klikk.no"]}, {"field": "body", "value": ["Saken oppdateres.", "Alle som har opplevd \u00e5 miste telefonen sin i bakken med det resultat at skjermen knuser, vet hvor ergerlig det er.", "Der sitter du med en ubrukelig telefon, og reparasjon hos et autorisert verksted er dyrere enn det kanskje er verdt n\u00e5r du sammenligner med hva en ny vil koste. Med toppmobiler som Iphone 5S og Galaxy S5 , s\u00e5 kan en dyr reparasjon koste like mye som en rimelig og splitter ny toppmobil .", "Dermed gjenst\u00e5r det to alternativer. Det ene er \u00e5 fikse den knuste skjermen selv , eller du kan la et uautorisert verksted ta seg av jobben.", "Det siste ser ut til \u00e5 ha blitt en popul\u00e6r l\u00f8sning for mange om vi skal d\u00f8mme etter antall reparat\u00f8rer som finnes rundt om i landet, enten det er snakk om unge studenter som fikser telefoner hjemme p\u00e5 gutterommet, eller etablerte firmaer som har funnet seg en ny nisje.", "Sp\u00f8rsm\u00e5let som melder seg er hva man risikerer ved \u00e5 enten gj\u00f8re det selv eller la en uautorisert reparat\u00f8r ta jobben. Hva skjer med garanti og reklamasjonsrett og har man noen rettigheter om en annen feil oppst\u00e5r i ettertid?", "Apple sine avtaledokumenter er relativt klare i sin tale der det st\u00e5r at service ikke kan ytes ved \u00ab[...] feilaktig anvendelse (herunder feilaktig installering, reparasjon eller vedlikehold av andre enn Apple eller Apple autoriserte service tilbydere) [...]\u00bb.", "Dermed kan vi konkludere med at garantien forsvinner n\u00e5r en uautorisert reparat\u00f8r eller du selv \u00e5pner telefonen , men som kjent er det viktig \u00e5 skille mellom garanti og reklamasjonsrett.", "Det understreker Ann Hege Skogly i Forbrukerr\u00e5det:", "- Det er frivillig \u00e5 gi garanti og der kan de stille vilk\u00e5r og unntak, men det har ikke noe med reklamasjonsretten som du har i henhold til norsk lov. Den kan ikke selger velge \u00e5 gi eller ikke gi.", "I en situasjon der du har byttet skjermen selv eller hos en uautorisert reparat\u00f8r for s\u00e5 \u00e5 oppdage et halvt \u00e5r senere at lightning-kontakten ikke fungerer, vil du i prinsippet alts\u00e5 fortsatt ha reklamasjonsrett ovenfor selger.", "- Hvis selgeren mener at reparasjonen er \u00e5rsaken til feilen, m\u00e5 han eventuelt kunne bevise det, sier Skogly.", "Imidlertid forteller pressekontakt Hallvard Opheim i Eplehuset at de kan avvise reklamasjonskravet om de kan sannsynliggj\u00f8re en \u00e5rsakssammenheng mellom det uautoriserte inngrepet som er gjort p\u00e5 telefonen og den feilen som har oppst\u00e5tt. Det vil med andre ord si at det uautoriserte arbeidet, delene eller inngrepet er en sannsynlig \u00e5rsak til feilen eller mangelen telefonen leveres inn for:", "- Reparasjon av skjerm p\u00e5 Iphone krever sv\u00e6rt kostbart kalibreringsutstyr, noe f\u00e5 eller ingen uautoriserte reparat\u00f8rer har, og det kan i ytterste konsekvens f\u00f8re til mangelfull funksjonalitet eller ytterligere feil. Derfor gjennomf\u00f8rer ikke engang Eplehuset som autorisert verksted slike reparasjoner selv, kan Opheim fortelle.", "Robert Kol\u00e5s i Applespesialisten som foretar slike reparasjoner, avviser imidlertid at dette er n\u00f8dvendig:", "- En liten torx og en liten stjerneskrutrekker er egentlig det du trenger. Det er ikke noe kalibreringsutstyr som beh\u00f8ves etter \u00e5 ha byttet en skjerm. Det er mye mulig at de kalibrerer dem, men vi gj\u00f8r det i hvert fall ikke og det er ikke noe behov for det heller.", "Opheim i Eplehuset understreker ogs\u00e5 at deres reparat\u00f8rer alltid vurderer telefoner som kommer inn til reparasjon med tanke p\u00e5 tidligere inngrep:", "- Om vi f\u00e5r inn et produkt med en h\u00f8yttaler som ikke fungerer og vi ser at det er verkt\u00f8ymerker i omr\u00e5det rundt h\u00f8yttaleren eller kontakten p\u00e5 kretskortet eller tilsvarende, er det en \u00e5rsakssammenheng. Da ser vi at her har man utf\u00f8rt arbeid som ikke har v\u00e6rt gjort skikkelig og vi ser at de har skadet produktet p\u00e5 en m\u00e5te som gj\u00f8r at for eksempel feil p\u00e5 h\u00f8yttaleren kan skje.", "Kol\u00e5s forsikrer p\u00e5 sin side om at det ikke er noen forskjell p\u00e5 jobben de gj\u00f8r sammenlignet med et autorisert verksted:", "- Vi har skrudd s\u00e5 mange telefoner n\u00e5 at vi \u00f8delegger ikke delene n\u00e5r vi skrur dem opp. Det er ikke noen forskjell annet enn at de bevarer garantien og tar betalt litt mer.", "Bruken av originale eller uoriginale deler er ogs\u00e5 et usikkert punkt i forhold til reklamasjon.", "Skogly i Forbrukerr\u00e5det forteller oss at bruk av originale eller uoriginale deler ikke har betydning for om reklamasjonsretten gjelder, men igjen gjelder ogs\u00e5 prinsippet som g\u00e5r p\u00e5 at selger kan avvise reklamasjonen dersom det er en direkte \u00e5rsakssammenheng mellom feilen og den uoriginale delen.", "Applespesialisten er blant dem som reklamerer med at de bruker originale deler, og Kol\u00e5s forklarer at de med det mener OEM-deler som er produsert p\u00e5 samme sted av samme produsent.", "Man skulle dermed tro at dette uansett ikke burde v\u00e6rt er problem, men Opheim i Eplehuset sier de ikke regner dem som originaldeler:", "- Vi forholder oss i utgangspunktet til at deler skal komme fra Apple og har Apples delenummer. Hvis ikke de har det s\u00e5 er det ikke originaldeler i v\u00e5re \u00f8yne.", "Utover det kan han ikke gi et generelt svar p\u00e5 hvordan de vil forholde seg til uoriginale deler i en reklamasjonssak, men det er i hvert fall ingen tvil om garantien er borte om de oppdager en uoriginal del i en telefon.", "I praksis blir alts\u00e5 garantien borte og mulighetene for reklamasjon p\u00e5 andre feil d\u00e5rligere etter et uautorisert skjermbytte. Tross det er det nok fortsatt fristende for mange \u00e5 levere inn telefonen hos en av de mange reparat\u00f8rene som utf\u00f8rer reparasjonen i l\u00f8pet av f\u00e5 timer eller kanskje en dag fremfor \u00e5 vente flere uker p\u00e5 en ny telefon , og det er nok en av grunnene til at verksteder som Applespesialisten i Skien har godt tilfang av kunder. Det bekrefter ogs\u00e5 Kol\u00e5s:", "- Det var en som kom inn med en Iphone 5s for litt siden, som fortalte at om han skulle reparere den hos Apple s\u00e5 koster det nesten 3000 kroner og da er jo det nesten det dobbelt av det vi tar. Folk har ikke mulighet til \u00e5 v\u00e6re uten telefon i fire uker s\u00e5 da betaler de heller og mister garantien for at vi skal gj\u00f8re det p\u00e5 en time eller to.", "N\u00e5r uhellet er ute er det i hvert fall viktig at du velger en reparat\u00f8r som gj\u00f8r en mest mulig profesjonell jobb, og om du gj\u00f8r jobben selv er det absolutt en fordel om du er veldig forsiktig med verkt\u00f8yet.", "Skulle det senere oppst\u00e5 et problem med telefonen er det viktig \u00e5 huske p\u00e5 det Forbrukerr\u00e5det understreker, nemlig at du har rettigheter if\u00f8lge loven og det finnes i hvert fall en mulighet for \u00e5 pr\u00f8ve reklamasjon selv om salgsstedet kan komme med enkelte motargumenter.", "Opheim i Eplehuset legger ogs\u00e5 til at deres oppfordring til kundene er \u00e5 v\u00e6re \u00e6rlige og si at produktet har v\u00e6rt reparert, men at du ikke tror at det har noen sammenheng med den nye feilen som har oppst\u00e5tt.", "Det som imidlertid er viktig \u00e5 huske p\u00e5, er at om du f\u00e5r problemer etter at et uautorisert verksted har reparert telefonen din, s\u00e5 har du reklamasjonsrettigheter ovenfor dem. Videre gir de ofte ogs\u00e5 garanti p\u00e5 for eksempel 3 eller 6 m\u00e5neder for reparasjonen som er gjort.", "I tillegg forsikrer Kol\u00e5s oss om at hvis en annen feil skulle oppst\u00e5 etter en reparasjon hos Apple-spesialisten, er det ogs\u00e5 mulighet for at de vil v\u00e6re behjelpelige med en ny reparasjon til en lavere pris enn vanlig, selv om de ikke tar p\u00e5 seg ansvaret for feil som ikke har sammenheng med tidligere reparasjon.", "Les ogs\u00e5:", "Samsungs nye nettbrett med superoppl\u00f8st skjerm", "Str\u00f8ken toppmobil til lav pris", "H\u00f8yttalerne som gj\u00f8r seg p\u00e5 picknik", "Saken er skrevet av og publisert p\u00e5 klikk.no ."]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "baa723156c6d7ff3980303f8f50d9b581585bdd689818bc0f268a13f6f8683d0"}, {"field": "createtime", "value": "2014-08-15T07:16:13.026Z"}, {"field": "description", "value": "Ikke g\u00e5 i reparasjonsfella."}, {"field": "dominantimage", "value": "http://www.adressa.no/incoming/article10021105.ece/ALTERNATES/w980-default/plekter121.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/13ecd989bb2fa3c4e12c10508a8cd11a97ca7d9f.jpg?587e7cff"}, {"field": "dominantthumbnaildimensions", "value": "300x169"}, {"field": "heading", "value": ["Knust Iphone-skjerm? -adressa.no", "Svart p\u00e5 hvit", "M\u00e5 sannsynliggj\u00f8re en sammenheng", "- Ikke n\u00f8dvendig", "Originale deler", "Likevel fristende", "Rettigheter"]}, {"field": "id", "value": "13ecd989bb2fa3c4e12c10508a8cd11a97ca7d9f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-company", "value": "apple"}, {"field": "kw-concept", "value": ["reparasjon", "autorisert", "telefon", "garanti", "deler", "uautorisert reparat\u00f8r", "feil", "autorisert verksted", "reparat\u00f8r"]}, {"field": "kw-entity", "value": ["forbrukerr\u00e5det", "iphone 5s", "iphone", "galaxy s5", "applespesialisten", "eplehuset"]}, {"field": "kw-location", "value": "skien"}, {"field": "kw-pageclass", "value": "article"}, {"field": "kw-person", "value": ["ann hege skogly", "hallvard opheim", "robert kol\u00e5s"]}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article10021105.ece/ALTERNATES/w980-default/plekter121.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Knust Iphone-skjerm?"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article10021106.ece"}, {"field": "pageclass", "value": null}, {"field": "publishtime", "value": "2014-08-15T08:09:32.000Z"}, {"field": "recs-articleid", "value": "10021106"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-08-15T08:09:32.000Z"}, {"field": "recs-rawtitle", "value": "Knust Iphone-skjerm? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Ikke g\u00e5 i reparasjonsfella."}, {"field": "thumbnail", "value": "http://content-thumbnail.cxpublic.com/content/thumbnail200x150/13ecd989bb2fa3c4e12c10508a8cd11a97ca7d9f.jpg?587e7cff"}, {"field": "thumbnailfullheightdimensions", "value": "200x1944"}, {"field": "timestamp", "value": "2017-01-17T20:22:23.000Z"}, {"field": "title", "value": "Knust Iphone-skjerm?"}, {"field": "url", "value": "http://www.adressa.no/forbruker/digital/article10021106.ece"}, {"field": "urlhash", "value": "13ecd989bb2fa3c4e12c10508a8cd11a97ca7d9f"}], "score": 0.61374044, "siteId": "9222270286501375973", "id": "13ecd989bb2fa3c4e12c10508a8cd11a97ca7d9f"}

