{"fields": [{"field": "modifiedtime", "type": "time", "value": "2012-04-11T11:49:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torbj\u00f8rn helle"}, {"field": "body", "value": ["Saken oppdateres.", "Men det er eldre tradisjon i v\u00e5rt land for lussekattene; Lucia-dagens gule bakverk. De har en helt spesiell og karakteristisk gul farge og smak. Begge deler er skapt av safran, som er det eldste, dyreste og mest ber\u00f8mte av alle krydder.", "Luciadagen har alts\u00e5 sterkere posisjon i Sverige enn hos oss, og ogs\u00e5 lussekattradisjonen har vi derfra. Men navnet lussekatt kommer ikke fra Lucia, som man lett vil tro, men er avledet fra ordet Lucifer, alts\u00e5 djevelen. Skikken med lussekatter oppsto i Tyskland p\u00e5 1600-tallet. Djevelen, i form av en katt, ga barna juling, mens Jesus, i skikkelse av et barn, delte ut boller til alle snille barn. For \u00e5 holde den lyssky djevelen unna ble bollene farget med det \u00ablysende\u00bb, gule safrankrydderet.", "Men safran har en mye eldre historie og en bakgrunn som gir stoffet en helt enest\u00e5ende posisjon. Safranbaserte pigmenter skal v\u00e6re funnet i 50000 \u00e5r gamle hulemalerier av dyr i Irak. Dyrking av safran har en beviselig historie p\u00e5 mer enn 4000 \u00e5r. Sumererne i Mesopotamia dyrket safran som medisin, og for magiske form\u00e5l. I biblioteket til kong Ashubanipal, assyrernes siste store hersker, ca. 700 \u00e5r f\u00f8r v\u00e5r tidsregning, er safrandyrking grundig beskrevet. Stoffet var gjenstand for livlig handel i den minoiske kulturen.", "Krydderet best\u00e5r av arret i blomsten til safrankrokusen, en h\u00f8stblomstrende krokusart som stammer fra Kreta. Opprinnelig ble arrene plukket av viltvoksende planter. Men p\u00e5 Kreta oppsto allerede i bronsealderen en steril mutant med ekstra lange arr, omkring 20 millimeter. Siden har l\u00f8k fra denne planten v\u00e6rt basis for all safrandyrking.", "Navnet safran er kommet via latin fra et arabisk ord for \u00abgul\u00bb, noe som karakteriserer stoffet fargemessig. Safran h\u00f8stes ved at plantens lilla-fargete blomster f\u00f8rst sankes inn, og s\u00e5 fjernes arrene fra dem. 150 blomster trengs til ett gram t\u00f8rre safrantr\u00e5der. Dette er arbeidskrevende, s\u00e5 det blir kostbare saker. I Trondheim pleier en liten pose med et halvt gram safran \u00e5 koste omkring 50 kroner. Det blir 100000 kr pr. kg. (Gull koster n\u00e5 ca. 250000 kr/kg). Men aromaen er sterk, s\u00e5 det halve grammet rekker til lussekattbakingen til hele familien.", "Historiske kilder dokumenterer alts\u00e5 bruk av safran i mange tusen \u00e5r, og forhistoriske funn viser bruk allerede i neandertalernes tid. Den sterke og attraktive lukta og smaken har gjort at stoffet har v\u00e6rt brukt til de mest forskjellige form\u00e5l, til dels magiske. Som legemiddel ble det anvendt mot omkring 90 sykdommer i landene rundt Middelhavet. Det ble brukt mot d\u00e5rlig ford\u00f8yelse, hoste, kreft, ryggsmerter, astma, leddsmerter, nyrestein, t\u00f8rr hud og de fleste andre plager. Aleksander den store hadde safran i badevannet for \u00e5 helbrede krigss\u00e5r, en skikk han brakte med seg hjem til Hellas. F\u00f8nikerne solgte safran som fargestoff, og som middel mot melankoli. Men det m\u00e5 brukes med m\u00e5te: 10 gram av stoffet er en d\u00f8delig dose. Naturligvis ble safran ogs\u00e5 brukt som afrodisiakum. I det hellenistiske Egypt tilsatte Cleopatra safran i badevannet for \u00e5 \u00f8ke elskovens gleder for seg og C\u00e6sar. Og det har ikke bare v\u00e6rt brukt som smaksstoff og medisin. Stoffets korte tr\u00e5der kan veves inn i tekstiler. Etter Buddhas d\u00f8d gjorde munkene i hans templer det, og fikk sine gule, safranfargede kapper. Oppstanden mot myndighetene blant de buddhistiske munkene i Burma for tre \u00e5r siden, benevnes gjerne \u00absafranoppr\u00f8ret\u00bb.", "Safrans posisjon tilbake i \u00d8stens historie illustreres ved at krydderet er omtalt i Bibelens gamle testamente. Salomos H\u00f8ysang 4.14 lyder: \u00abNardus og safran, kalmus og kanel med alle slags viraktr\u00e6r, myrra og aloetr\u00e6r og alle de beste velluktende urter\u00bb.", "I dag kan safran dyrkes i mange land. L\u00f8ken t\u00e5ler temperaturer ned til \u2013 10 grader celsius. Alle S\u00f8r-Europas land kan dyrke planten, men den krever kunstig vanning i land som Hellas og Spania. I dag produseres det omkring 300 tonn med safran \u00e5rlig, og hele 80 prosent kommer fra Iran. Ogs\u00e5 i Spania produseres det mye. Safran inneholder visstnok omkring 150 ulike aromagivende stoff. Kjemisk sett plasseres de fleste innen gruppen karotenoider (der vi ogs\u00e5 finner andre sterkt fargede stoff, som det r\u00f8de stoffet i gulr\u00f8tter, og stoffene som gj\u00f8r reke- og krabbeskall r\u00f8dt). De gamle romerne elsket safran og tok planten med seg til det s\u00f8rlige Gallia da de koloniserte landet, og dyrket stoffet der frem til Romerrikets fall. Safranets h\u00f8ye pris frister til forfalskning, eller til \u00e5 finne en billigere erstatning. Romeren Plinius den eldre erkl\u00e6rte: Intet forfalskes s\u00e5 mye som safran! Det vanligste erstatningsstoffet er gurkemeie, som kommer fra de grove r\u00f8ttene til en plante beslektet med ingef\u00e6r. Det gule gurkemeiekrydderet har i \u00e5rtusener v\u00e6rt brukt i kinesisk og indisk matlaging, der vi s\u00e6rlig kjenner det fra curryoppskriftene; og ris, som gulfarges av stoffet.", "Ogs\u00e5 gurkemeie er h\u00f8yt ansett, men saktens i en lavere divisjon enn safran. I India og Pakistan skal det ikke finnes en eneste rett som ikke inneholder Haldi, som gurkemeie heter p\u00e5 urdu/hindi. Ogs\u00e5 gurkemeie anses \u00e5 v\u00e6re effektivt mot mange sykdommer. Ogs\u00e5 det er gult, men billigere enn safran, s\u00e5 det brukes ofte som erstatning, selv med en annen aroma.", "For \u00e5 v\u00e6re sikker p\u00e5 at man kj\u00f8per ekte safran, b\u00f8r man kontrollere at krydderet foreligger som safranarrenes korte tr\u00e5der, og ikke som pulver. Og det er fristende \u00e5 stjele. En iransk venn sendte en tynn liten pakke med safran som gave til meg i posten, men den kom aldri frem.", "Lukten gj\u00f8r at det er vanskelig \u00e5 holde innholdet i en slik pakke hemmelig."]}, {"field": "category0", "value": "meninger"}, {"field": "contenthash", "value": "1a3b08ae135111ab1f20676c5a582533e50d83a74cf793b7facd9c8134f71687"}, {"field": "createtime", "value": "2015-06-28T07:08:49.000Z"}, {"field": "description", "value": "13. desember er Lucia-dagen, og da krever tradisjonen underlige ting av oss. I de seinere \u00e5rene er det nok den svenske skikken med Lucia-opptog som er blitt mest kjent. Der kommer sm\u00e5jentene i barnehagene h\u00f8ytidelig skridende i hvite kapper, med sang og krone med lys."}, {"field": "dominantimage", "value": "http://www.adressa.no/incoming/article1375917.ece5/ALTERNATES/w980-default/kronikknett%20131210"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4738b08b290043fe00898568da906c4f453136e8.jpg?597bf749"}, {"field": "dominantthumbnaildimensions", "value": "300x169"}, {"field": "heading", "value": "Lussekattene og safran -adressa.no"}, {"field": "id", "value": "4738b08b290043fe00898568da906c4f453136e8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["halvt gram", "safran", "korte tr\u00e5der", "stoff"]}, {"field": "kw-entity", "value": ["india og pakistan", "plinius", "ashubanipal", "lucifer", "h\u00f8ysang", "aleksander", "mesopotamia", "\u00f8stens", "middelhavet", "cleopatra", "s\u00f8r-europas", "jesus", "bibelens", "lucia", "c\u00e6sar", "gallia", "gull", "buddhas", "haldi", "hellas og spania", "romerrikets"]}, {"field": "kw-location", "value": ["irak", "kreta", "egypt", "hellas", "tyskland", "iran", "spania", "burma", "sverige", "trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1375917.ece5/ALTERNATES/w980-default/kronikknett%20131210"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lussekattene og safran"}, {"field": "og-type", "value": "article"}, {"field": "og-url", "value": "http://www.adressa.no/meninger/article1563105.ece"}, {"field": "pageclass", "value": ["article"]}, {"field": "publishtime", "value": "2010-12-13T09:10:48.000Z"}, {"field": "recs-articleid", "value": "1098335"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-13T09:10:48.000Z"}, {"field": "recs-rawtitle", "value": "Lussekattene og safran -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "13. desember er Lucia-dagen, og da krever tradisjonen underlige ting av oss. I de seinere \u00e5rene er det nok den svenske skikken med Lucia-opptog som er blitt mest kjent. Der kommer sm\u00e5jentene i barnehagene h\u00f8ytidelig skridende i hvite kapper, med sang og krone med lys."}, {"field": "thumbnail", "value": "http://content-thumbnail.cxpublic.com/content/thumbnail200x150/4738b08b290043fe00898568da906c4f453136e8.jpg?597bf749"}, {"field": "thumbnailfullheightdimensions", "value": "200x1407"}, {"field": "timestamp", "value": "2017-07-29T02:47:37.000Z"}, {"field": "title", "value": "Lussekattene og safran"}, {"field": "url", "value": "http://www.adressa.no/meninger/article1563105.ece"}, {"field": "urlhash", "value": "4738b08b290043fe00898568da906c4f453136e8"}], "score": 1.3205681, "siteId": "9222270286501375973", "id": "4738b08b290043fe00898568da906c4f453136e8"}

