{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["Leder i S\u00f8r-Tr\u00f8ndelag Ap, Rune Ols\u00f8, har privat inng\u00e5tt en opsjonsavtale p\u00e5 V\u00e6re i Trondheim. Det har han gjort sammen med Staur, som er eid av hans venn og forretningspartner, Bernt \u00d8sthus. If\u00f8lge Ols\u00f8 eier han selv ti prosent av opsjonen, mens Staur sitter p\u00e5 90 prosent. Som de fleste avtaler om framtidig kj\u00f8p av landbruksjord, er heller ikke denne opsjonsavtalen tinglyst \u2013 og dermed ikke offentlig. Rune Ols\u00f8 selv bekrefter overfor Adresseavisen at den fins, men vil ikke g\u00e5 inn i detaljer i avtalen og viser til at de kommersielle vilk\u00e5rene er konfidensielle (les hans tilsvar nederst i saken).", "LES OGS\u00c5: Slik lyktes de mektige akt\u00f8rene p\u00e5 Overvik", "En opsjonsavtale p\u00e5 kj\u00f8p av landbruksjord er en avtale mellom to private parter, en utbygger og en grunneier.", "Kj\u00f8pet gjennomf\u00f8res kun dersom utbygger til slutt lykkes med \u00e5 f\u00e5 omregulert jorda, og dermed kan bygge p\u00e5 eiendommen.", "Grunneieren f\u00e5r som regel en \u00f8konomisk kompensasjon for bryderiet med \u00e5 holde p\u00e5 eiendommen og vente p\u00e5 at det tas en avgj\u00f8relse.", "Mange av avtalene er heller ikke tinglyste og er dermed ikke synlige for offentligheten.", "Kilde: Kartverket/Nationen", "Avtalen kan gi stor inntjening i fremtiden. Men det forutsetter at det ikke er en gr\u00f8nn strek i omr\u00e5det \u2013 noe som vil gj\u00f8re det vanskelig \u00e5 f\u00e5 landbruksomr\u00e5det omdisponert til boligutbygging.", "Det er denne streken, som skulle beskytte dyrkamarka i byen, som skal komme til \u00e5 utl\u00f8se en alvorlig krise i sentrum-venstrealliansen etterjulsvinteren i \u00e5r.", "Lian, 7. januar 2016: Det er innkalt til politisk verksted for partiene i den nye sentrum-venstrealliansen. Gjestene er p\u00e5 forh\u00e5nd anbefalt \u00e5 ta trikken opp til den idylliske restauranten i Bymarka, og da de ankommer f\u00e5r de servert honningspr\u00f8 hjemmelaget frokostblanding med frukt og yoghurt. Denne kalde januardagen skal de samles for \u00e5 g\u00e5 gjennom Gran\u00e5sen-erkl\u00e6ringen. Det mest brennbare temaet skal opp klokken 12.30: Den gr\u00f8nne streken. Samarbeidspartiene til Ap har i lang tid pr\u00f8vd \u00e5 f\u00e5 en enighet med storebror om hvilke omr\u00e5der som skal beskyttes av en slik strek, som skal gi samme strenge vern som bymarkas r\u00f8de strek. Men saken er utsatt flere ganger. Senest to dager tidligere, da Ap sammen med H\u00f8yre, vedtok \u00e5 utsette den. Begrunnelse: Planen er for omfattende, detaljert og bindende. B\u00e5de bondelagsleder Lars Morten Rosmo og B\u00f8rge Beisv\u00e5g fra N\u00e6ringsforeningen er invitert, og de argumenterer for og imot en gr\u00f8nn strek. Plutselig oppst\u00e5r en situasjon.", "- Rune Ols\u00f8 br\u00f8t til slutt inn, selv om det ikke var lagt opp til innlegg fra salen. Det var som om han holdt et motinnlegg til selve seminaret, han snakket om behovet for boliger og n\u00e6ring i Trondheim \u00f8st. Som m\u00f8teleder ble jeg bekymret for hvordan seansen skulle rundes av, det var ingen tvil om at han var sint. Noe jeg personlig fikk kjenne mer p\u00e5 utover ettermiddagen og kvelden, forteller varaordf\u00f8rer Hilde Opoku.", "- Hvordan da?", "- Etter m\u00f8tet snakket han til meg ute i gangen. Han var veldig sint, og han ga tydelig uttrykk for at han var misforn\u00f8yd med tematikken for dagen: Klimahandlingsplan og gr\u00f8nn strek.", "LES OGS\u00c5: For mange boliger, feil type, feil sted", "Venstres Jon Gunnes husker ogs\u00e5 seansen om den gr\u00f8nne streken:", "- Rune Ols\u00f8 reiste seg og argumenterte for behov for boliger i et hundre\u00e5rsperspektiv, og at vi ikke m\u00e5 binde opp omr\u00e5dene, blant annet \u00f8st i byen, i en gr\u00f8nn strek. Det var p\u00e5 Lian startskuddet for forhandlingene om gr\u00f8nn strek gikk.", "KrFs Geirmund Lykke merket seg ogs\u00e5 Ols\u00f8s innlegg.", "- Rune argumenterte mot gr\u00f8nn strek og poengterte behovet for at byen skulle utvikle seg \u00f8stover \u2013 at vi m\u00e5tte tenke langt fremover.", "- Jeg mener \u00e5 huske at Rune Ols\u00f8 ytret seg kritisk til gr\u00f8nn strek \u00f8stover fordi han vektla behovet for flere boliger der, sier Pensjonistpartiets Lillian Bromseth.", "LES OGS\u00c5: Rune Ols\u00f8 lobbet mot politikerne om Kastbrekka", "KrFs Geirmund Lykke bekrefter at han i likhet med Opoku opplevde Ols\u00f8 som sint:", "- Ja, han var sint. Og jeg m\u00e5 si jeg ble sv\u00e6rt forundret: Hvor kom dette sinnet fra? Hvorfor reagerte han s\u00e5 sterkt f\u00f8lelsesmessig p\u00e5 \u00abbehovet for boligbygging i et seksti\u00e5rsperspektiv\u00bb? At Rune er engasjert, er vanlig, men dette sinnet var noe nytt. Det har jeg ikke sett selv om jeg har kjent han i mange \u00e5r.", "Ogs\u00e5 De Gr\u00f8nnes Ola Lund Renolen har kjent Ols\u00f8 i mange \u00e5r, gjennom filmfestivalen Kosmorama.", "-Jeg la plutselig merke til at Rune var hoppende sint. Jeg kjenner Rune litt fra f\u00f8r, jeg har ikke sett han s\u00e5nn tidligere \u2013 det kokte borti hj\u00f8rnet der.", "Renolen sier at dette skjedde helt p\u00e5 tampen av dagen.", "- Jeg skj\u00f8nte at det hadde med den gr\u00f8nne streken \u00e5 gj\u00f8re, at debatten var skjev, at det handlet for mye om jordvern. Men jeg skj\u00f8nte ikke hva som var sagt som var s\u00e5 provoserende. Det var helt p\u00e5takelig, Rune var dypt oppr\u00f8rt over et eller annet med den gr\u00f8nne streken.", "Det ingen av dem visste den gangen, var at bystyremedlem Rune Ols\u00f8 ogs\u00e5 er medeier av en potensielt innbringende opsjon i ett av omr\u00e5dene r\u00e5dmannen og de andre samarbeidspartiene \u00f8nsket \u00e5 verne mot utbygging. (Se reaksjoner i egen sak).", "Kampen om den gr\u00f8nne streken i sentrum-venstre-alliansen startet allerede i 2011. I Lerkendal-erkl\u00e6ringen sto det at det skulle etableres en gr\u00f8nn strek som skulle sikre jordvern, men det sto ikke noe om hvilke omr\u00e5der dette skulle gjelde.", "- P\u00e5 tampen av perioden kom endelig den bestilte saken, men Ap \u00f8nsket ikke \u00e5 behandle den. Det endte med at hele saken ble sendt tilbake. Da begynte vi \u00e5 forst\u00e5 at dette kom til \u00e5 bli vanskeligere enn vi hadde trodd, forteller Opoku.", "I h\u00f8ringsutkastet som r\u00e5dmannen leverer til politikerne i mars 2015, er han tydelig p\u00e5 at det ikke er behov for ytterligere omregulering av dyrkamark. Spesielt etter at det politiske flertallet allerede hadde g\u00e5tt mot r\u00e5dmannens anbefaling i 2013, og g\u00e5tt inn for \u00e5 bygge ned hele 1000 dekar jordbruksareal \u2013 blant annet p\u00e5 Overvik og \u00d8vre Rotvoll. Potensialet i allerede avsatte utbyggingsomr\u00e5der for bolig er s\u00e5 stort at r\u00e5dmannens beregninger sier at det vil holde helt til 2050. Flere gr\u00f8nne omr\u00e5der anbefales et spesielt vern, blant annet V\u00e6re, Ranheim, Reppe, Charlottenlund og Tiller. R\u00e5dmannen beskriver V\u00e6re/Ranheim/Reppe slik: \u00abSammenhengende landbruksarealer med sv\u00e6rt god jordkvalitet\u00bb. Han trekker ogs\u00e5 frem at jorda ligger langt fra sentrum, at det er et aktivt produsentmilj\u00f8 og et helhetlig kulturlandskap. Dessuten: Det finnes allerede en del utbyggingsareal her.", "Etter at r\u00e5dmannen legger fram sine faglige vurderinger, er det klart for harde politiske diskusjoner hos de r\u00f8dgr\u00f8nne om det omstridte temaet. Men slik blir det ikke.", "Adresseavisen mener: Ap fremst\u00e5r som utbyggernes beste venn", "R\u00e5dhuset, 13. januar 2016. Aps Geir Waage forteller samarbeidspartienes gruppeledere at Ap ikke vil ha gr\u00f8nn strek \u00f8st for byen. Nederlaget er et faktum. KrFs gruppeleder, Geirmund Lykke, g\u00e5r tilbake p\u00e5 kontoret sitt og \u00e5pner en mail han har f\u00e5tt kvelden f\u00f8r. Der er ubekreftet informasjon fra Bergstua velforening (p\u00e5 V\u00e6re) der de skriver at Staur Eiendom har en intensjonsavtale med grunneier Kjetil W\u00e6hre om bygging p\u00e5 V\u00e6re \u00d8stre.", "- Det var et underlig sammentreff, rett etter at jeg hadde h\u00f8rt Geir Waage si at Ap ikke ville ha gr\u00f8nn strek \u00f8st for byen. Da tenkte jeg at dette m\u00e5 jeg si fra om, dette kan ikke g\u00e5 up\u00e5aktet hen, sier Lykke.", "Lykke formulerer tvert en mail til sin n\u00e6re samarbeidspartner Geir Waage: \u00abJeg regner med at du skj\u00f8nner at det var noe selsomt \u00e5 lese det etterf\u00f8lgende brevet (fra Bergstua velforening, red.anm.) kort tid etter ditt innlegg i m\u00f8tet i dag\u00bb, skriver Lykke.", "- Hvorfor reagerte du slik?", "- Det er \u00e5penbart. Jeg vet om Runes interesse i Staur og andre utbyggingsprosjekter i Trondheim som Adresseavisen har omtalt, Overvik og Kastbrekka. Og jeg vet om Geir (Waage) og Runes sv\u00e6rt n\u00e6re forhold. Jeg har aldri hatt noe konkret \u00e5 anklage dem for, Geir understreker ogs\u00e5 at de er h\u00f8yst profesjonelle i sin private omgang. Men her \u00f8nsket jeg \u00e5 peke p\u00e5 sammenhengen. Jeg ville gi dem en mild p\u00e5minnelse om at de blir fulgt med.", "Les Geir Waages tilsvar nederst i saken.", "Grunneier Kjetil W\u00e6hre \u00f8nsker ikke \u00e5 kommentere opsjonsavtalen han har inng\u00e5tt med Rune Ols\u00f8 og Staur.", "Samarbeidspartiene, KrF, De Gr\u00f8nne, Pensjonistpartiet, SV, Venstre og Sp sier at det aldri ble noen reelle forhandlinger om gr\u00f8nn strek.", "- Min oppfatning er at Ap hadde bestemt seg p\u00e5 forh\u00e5nd i denne saken, vi opplevde at de ikke engang pr\u00f8vde \u00e5 bli enige med oss, forteller Venstres Jon Gunnes og legger til:", "- Vi gjorde det klart i bilaterale samtaler med Ap at Venstre kunne g\u00e5 inn i forhandlinger om noen av omr\u00e5dene. Men det var ett omr\u00e5de som var uaktuelt for oss, og det var jordene mellom Ranheim og Malvik (V\u00e6re ligger her, red.anm.). Dette omr\u00e5det ligger lengst fra byen av alle de aktuelle omr\u00e5dene. Dette gir et stort transportbehov n\u00e5r folk skal fraktes til jobb, og er derfor uegnet som nytt boomr\u00e5de. Men vi h\u00f8rte aldri mer fra Ap om dette. Det var uaktuelt for dem skj\u00f8nte vi raskt.", "LES OGS\u00c5: Jeg er lite bekvem med at s\u00e5 mye skjer i det skjulte", "Halvannen m\u00e5ned tidligere har Ap nasjonalt g\u00e5tt inn for et sterkt jordvern, og en enstemmig n\u00e6ringskomit\u00e9 p\u00e5 Stortinget innstiller: Omdisponering av dyrka mark skal settes til maks 4000 dekar innen 2020 \u2013 mot regjeringens forslag p\u00e5 6000 dekar.", "Bystyresalen, 31. mars 2016: Aps gruppeleder, Geir Waage, g\u00e5r p\u00e5 talerstolen og understreker f\u00f8rst behovet for forutsigbarhet n\u00e5r det gjelder vern av gr\u00f8ntomr\u00e5der, deretter:", "- Ap \u00f8nsker en offensiv boligpolitikk. Selv om vi i dag har nok areal for boliger, vet vi at det vil komme et tidspunkt der ogs\u00e5 dette vil bli utfordret, sier Waage, f\u00f8r han legger fram partiets innstilling i den omstridte saken.", "Her er ingen av omr\u00e5dene samarbeidspartiene hadde h\u00e5pet \u00e5 f\u00e5 inn i verneplanen. Ikke V\u00e6re/Ranheim/Reppe. Og heller ikke Charlottenlund, Voll, Dragvoll, Tiller eller Torg\u00e5rd. I Aps plan over omr\u00e5der som skal vernes i gr\u00f8nn strek, st\u00e5r kun tre omr\u00e5der igjen: Byneset, Leinstrand og Bratsberg.", "Denne kvelden sikrer Ap flertall i saken sammen med H\u00f8yre. Forskjellen p\u00e5 mindretallets og flertallets forslag er p\u00e5 hele 10 000 dekar.", "Aps Rune Ols\u00f8 har meldt forfall til m\u00f8tet.", "Rune Ols\u00f8 sier han ble sv\u00e6rt engasjert p\u00e5 Lian fordi det var for sterkt fokus p\u00e5 vern av dyrkamark.", "I et intervju med Adresseavisen 13. september der flere utbyggingssaker i Trondheim var tema, bekreftet Rune Ols\u00f8 at han og Staur har en opsjon p\u00e5 \u00e5 kj\u00f8pe en tomt p\u00e5 V\u00e6re, med sikte p\u00e5 boligbygging. V\u00e6re ligger \u00f8st for byen, helt p\u00e5 grensen mot Malvik.", "- Hvordan kan man v\u00e6re trygg p\u00e5 dine forsikringer om at du ikke engasjerer deg i saker du selv har interesser i, n\u00e5r du har et slikt engasjement p\u00e5 et politisk arrangement med samarbeidspartiene?", "- Jeg synes sp\u00f8rsm\u00e5let er mer enn tendensi\u00f8st basert p\u00e5 at Adresseavisen allerede vet at jeg tydelig har meldt fra om hvilke interesser min arbeidsgiver og jeg har, meldt meg inhabil i behandlingen av de konkrete omr\u00e5dene i gr\u00f8nn strek, og rent faktisk ikke deltatt i behandlingen av dette omr\u00e5det verken i partiet, i bystyret eller p\u00e5 Lian. P\u00e5 Lian var det en samling som skulle diskutere gr\u00f8nn strek, byutvikling og boligbygging generelt. Jeg var og er en sterk tilhenger av Aps politikk for mer boligbygging, slik at vanlige folk skal ha muligheten til \u00e5 komme inn p\u00e5 boligmarkedet og ikke stenges ute. Men jeg har alts\u00e5 ikke diskutert konkrete omr\u00e5der hvor min arbeidsgiver eller jeg har interesser verken i m\u00f8ter med samarbeidsparti eller internt i Ap.", "- Hvorfor ble du sint?", "- Jeg ble ikke sint, men i likhet med mange andre i Ap ble jeg sv\u00e6rt engasjert fordi det ble et ensidig fokus p\u00e5 vern av dyrkamark og sv\u00e6rt lite om behovet for nok boliger i Trondheim. De som kjenner meg vet at det ikke er uvanlig at jeg blir engasjert n\u00e5r vi snakker om kjernesakene jeg brenner for, arbeid til alle, trygt helsetilbud til alle, god utdanning for alle, nok boliger til alle. Dette er viktige saker som burde skape engasjement hos flere enn bare oss i Ap. Jeg hadde forventet en mer ryddig og prinsipiell holdning, selv fra de mest usaklige av mine politiske motstandere. At en som jobber med og kan mye om byutvikling ikke skulle gi uttrykk for generelle synspunkter om boligbygging og byutvikling, er som \u00e5 si at en l\u00e6rer ikke b\u00f8r gi uttrykk for synspunkter om skolepolitikk.", "- Opoku sier det er s\u00e6rlig problematisk n\u00e5r man er en del av den styrende makta, som legger rammebetingelsene for mulig utbygging p\u00e5 den ene siden, og har personlige vinningsavtaler knyttet til et gitt utfall p\u00e5 den andre?", "- Det er viktig \u00e5 v\u00e6re p\u00e5passelig i slike saker, og jeg er derfor glad for at Opoku viser til at alle regler er fulgt i denne saken, sier Ols\u00f8 og understreker igjen at det er viktig at politikere bruker sin kompetanse inn i politikken.", "- Ga du Geir Waage beskjed om at de andre partiene burde bli informert om dine \u00f8konomiske interesser?", "- Jeg ga Arbeiderpartiet beskjed om min arbeidsgivers og min interesse i V\u00e6re, slik at det skulle v\u00e6re \u00e5penhet og ryddighet om dette. Derfor deltok jeg ikke i behandlingen av dette, eller andre konkrete omr\u00e5der, men forlot alltid rommet n\u00e5r dette var oppe til behandling, slik Arbeiderpartiet har bekreftet. Jeg har heller ikke diskutert dette omr\u00e5det med noen andre parti.", "- Gunnes sier at du ikke har opptr\u00e5dt i tr\u00e5d med at du er inhabil, tvert i mot du har gjort deg til talsmann for en sak?", "- Det er \u00e5penbart ikke riktig. Jeg har ikke diskutert vern av omr\u00e5det V\u00e6re verken med Gunnes eller med noen andre i hans parti. Jeg har ikke tatt opp dette i noen politisk sammenheng, har alltid varslet om dette og g\u00e5tt ut av m\u00f8ter der dette har blitt diskutert. Jeg har fulgt reglene til punkt og prikke, slik jeg forventer at ogs\u00e5 Gunnes gj\u00f8r.", "- Har du tatt kontakt med politikere knyttet til behandlingen av gr\u00f8nn strek?", "- Jeg har ikke tatt kontakt med noen politiker eller noe parti for \u00e5 diskutere enkeltomr\u00e5der i gr\u00f8nn strek-saken.", "Rune Ols\u00f8s arbeidsgiver, Bernt \u00d8sthus, har svart slik:", "- Vi vet at du og Ols\u00f8 har en opsjon p\u00e5 V\u00e6re \u00d8stre. Hvor mange andre opsjoner har du/Staur i Trondheims-regionen?", "- Det er en del av Staurs virksomhet \u00e5 sikre nye omr\u00e5der for framtidig utvikling. Jeg \u00f8nsker ikke \u00e5 kommentere hvilke \u00f8vrige opsjoner vi har, men vil presisere at v\u00e5re interesser vil bli flagget h\u00f8yt og tydelig i eventuelle politiske prosesser knyttet til de aktuelle eiendommene - p\u00e5 samme m\u00e5te som de har blitt i tilfellene Kastbrekka og Overvik, sier Staur-eier Bernt \u00d8sthus.", "Aps gruppeleder Geir Waage sier han fikk kjeft i Ap-gruppa for \u00e5 verne for mye i saken om gr\u00f8nn strek.", "- Jeg fortalte Geirmund at som gruppeleder m\u00e5 jeg f\u00f8lge Ap-gruppas syn i denne saken da han sendte mailen om V\u00e6re. Slik vi ser det var det totalt usannsynlig \u00e5 g\u00e5 for r\u00e5dmannens forslag som ville verne alt av dyrkamark i denne byen. S\u00e6rlig gjaldt dette V\u00e6re og Ranheim. Det skal bygges firefelts motorvei og dobbeltspor til jernbanen. Det er ikke noe poeng \u00e5 lage en gr\u00f8nn strek som ikke gir vern over tid. P\u00e5 forrige bystyrem\u00f8te vedtok flertallet, inkludert KrF, \u00e5 omdisponere 20 dekar dyrka mark til asfalt i forbindelse med utvidelse av E6 \u00d8st.", "- Samarbeidspartiene sier at dere hadde bestemt dere p\u00e5 forh\u00e5nd om gr\u00f8nn strek?", "- Forslaget jeg la fram gikk lenger i \u00e5 verne omr\u00e5der enn det Aps bystyregruppe \u00f8nsket. Det er \u00e9n sak jeg har f\u00e5tt kjeft for i gruppa, og det er at vi gikk for langt p\u00e5 gr\u00f8nn strek. N\u00e5r det er sagt vil jeg medgi at hele prosessen med gr\u00f8nn strek var d\u00e5rlig.", "- If\u00f8lge en rekke kilder engasjerte Rune Ols\u00f8 seg sterkt for boligbygging \u00f8stover og mot gr\u00f8nn strek p\u00e5 Lian. Er dette i tr\u00e5d med at han har meldt seg inhabil i denne saken?", "- Jeg kan ikke erindre at Rune engasjerte seg i utbygging \u00f8stover. Mange i gruppa, inkludert Rune, var kritiske til at det p\u00e5 Lian entydig var vektlagt jordvern og n\u00e6ringsutbygging \u2013 ikke boligutbygging.", "- Jon Gunnes sier at n\u00e5r han n\u00e5 vet at Rune Ols\u00f8 er medeier i en opsjon p\u00e5 V\u00e6re, framsto han p\u00e5 Lian som en talsmann for saker han selv har interesser i?", "- Det var mange flere enn Rune som engasjerte seg i dette p\u00e5 Lian. Rune har v\u00e6rt ryddig p\u00e5 dette og forlatt rommet hvis slike sp\u00f8rsm\u00e5l har v\u00e6rt diskutert i Ap.", "- Hilde Opoku kaller de et dobbeltspill n\u00e5r de ikke har v\u00e6rt klar over at Ols\u00f8 har hatt eierinteresser og samtidig agitert for utbygging. Hva har du gjort for \u00e5 informere om det?", "- Rune har meldt seg inhabil i de organene sakene behandles og har fulgt de spillereglene som skal f\u00f8lges. Dette er problemstillinger som ikke gjelder bare Rune Ols\u00f8, men ogs\u00e5 andre i bystyret.", "Geir Waage opplyser at Rune Ols\u00f8 i oktober i fjor sa til Aps gruppestyre at han ikke skulle delta i behandlingen av gr\u00f8nn strek, p\u00e5 grunn av hans og Staurs interesser.", "- Informerte han Aps gruppestyre helt konkret om sin opsjon p\u00e5 V\u00e6re?", "- Jeg oppfattet at han sa V\u00e6re.", "- Du er avhengig av at Ols\u00f8 frivillig opplyser om dette. Hva synes du om slike hemmelige opsjonsavtaler?", "- Prinsipielt er det d\u00e5rlig at opsjonsavtaler ikke er offentlig informasjon - det skulle v\u00e6rt et register for opsjonsavtaler. Det kan v\u00e6re utfordrende i mange sammenhenger at vi ikke vet hvem som er akt\u00f8rene i en sak, sier Geir Waage."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "59f86565fc2beeb0d25a9bd4d32ebd903375e87ed3df6e1df20c003a52ce4e0d"}, {"field": "createtime", "value": "2016-11-19T06:22:59.000Z"}, {"field": "description", "value": "Aps Rune Ols\u00f8 inngikk i 2015 en personlig opsjonsavtale p\u00e5 V\u00e6re om framtidig boligutbygging. P\u00e5 et politisk m\u00f8te mellom samarbeidspartiene p\u00e5 Lian i \u00e5r, argumenterte han sterkt imot vern av landbruksjord p\u00e5 denne siden av byen."}, {"field": "dominantimage", "value": "http://www.adressa.no/pluss/magasin/article13810544.ece/3mo8ay/ALTERNATES/w980-default/161108306680.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63d859d4350d43bc94483b26fe1cdf6873defe38.jpg?58a45fcf"}, {"field": "dominantthumbnaildimensions", "value": "300x169"}, {"field": "heading", "value": ["Ap-Ols\u00f8s skjulte tomteavtale -adressa.no", "- Det kokte borti hj\u00f8rnet", "Utsatt flere ganger", "- Bestemt seg p\u00e5 forh\u00e5nd", "- Meldt meg inhabil", "- Uaktuelt \u00e5 verne V\u00e6re"]}, {"field": "id", "value": "63d859d4350d43bc94483b26fe1cdf6873defe38"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["gr\u00f8nn strek \u00f8st", "omr\u00e5de", "kokte borti hj\u00f8rnet", "strek", "sak", "gr\u00f8nn strek", "gr\u00f8nn"]}, {"field": "kw-entity", "value": ["lars morten rosmo og b\u00f8rge beisv\u00e5g", "lerkendal", "rune ols\u00f8 og staur", "les geir waages", "de gr\u00f8nne", "staur eiendom", "kastbrekka", "dragvoll", "ranheim", "voll", "tiller", "leinstrand og bratsberg", "kosmorama", "waage", "pensjonistpartiets lillian bromseth", "n\u00e6ringsforeningen", "torg\u00e5rd", "ranheim og malvik", "bergstua", "charlottenlund og tiller", "de gr\u00f8nnes ola lund renolen", "overvik og \u00f8vre rotvoll", "krf", "reppe", "v\u00e6re \u00f8stre", "v\u00e6re og ranheim", "arbeiderpartiet", "overvik", "kastbrekka og overvik", "h\u00f8yre", "gran\u00e5sen", "s\u00f8r-tr\u00f8ndelag ap", "geir", "stortinget", "bymarka", "geirmund lykke", "venstre og sp", "adresseavisen", "gunnes", "overvik og kastbrekka"]}, {"field": "kw-location", "value": ["lian", "malvik", "trondheim", "charlottenlund"]}, {"field": "kw-pageclass", "value": "article"}, {"field": "kw-person", "value": ["kjetil w\u00e6hre", "b\u00f8rge beisv\u00e5g", "jon gunnes", "venstres jon gunnes", "rune ols\u00f8", "hilde opoku", "lars morten rosmo", "bernt \u00f8sthus", "geir waage"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13810544.ece/3mo8ay/ALTERNATES/w980-default/161108306680.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ap-Ols\u00f8s skjulte tomteavtale"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/19/Ap-Ols%C3%B8s-skjulte-tomteavtale-13810562.ece"}, {"field": "pageclass", "value": null}, {"field": "publishtime", "value": "2016-11-19T06:07:56.000Z"}, {"field": "recs-articleid", "value": "13810562"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-19T06:07:56.000Z"}, {"field": "recs-rawtitle", "value": "Ap-Ols\u00f8s skjulte tomteavtale -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Aps Rune Ols\u00f8 inngikk i 2015 en personlig opsjonsavtale p\u00e5 V\u00e6re om framtidig boligutbygging. P\u00e5 et politisk m\u00f8te mellom samarbeidspartiene p\u00e5 Lian i \u00e5r, argumenterte han sterkt imot vern av landbruksjord p\u00e5 denne siden av byen."}, {"field": "thumbnail", "value": "http://content-thumbnail.cxpublic.com/content/thumbnail200x150/63d859d4350d43bc94483b26fe1cdf6873defe38.jpg?58a45fcf"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-02-15T14:03:59.000Z"}, {"field": "title", "value": "Ap-Ols\u00f8 hadde en skjult tomteavtale"}, {"field": "url", "value": "http://www.adressa.no/pluss/magasin/2016/11/19/Ap-Ols%c3%b8s-skjulte-tomteavtale-13810562.ece"}, {"field": "urlhash", "value": "63d859d4350d43bc94483b26fe1cdf6873defe38"}], "score": 0.37287855, "siteId": "9222270286501375973", "id": "63d859d4350d43bc94483b26fe1cdf6873defe38"}

