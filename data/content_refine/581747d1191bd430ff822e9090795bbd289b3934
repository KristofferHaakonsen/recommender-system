{"fields": [{"field": "modifiedtime", "type": "time", "value": "2015-07-03T18:16:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kreft", "Arv", "Helse", "livsstil", "St. Olavs Hospital"]}, {"field": "author", "value": "kirsti kringstad"}, {"field": "body", "value": ["Saken oppdateres.", "For tre m\u00e5neder siden fjernet Maria Strand Skj\u00e6rv\u00f8 (27) fra Flatanger brystene. Om ikke lenge skal hun kvitte seg med eggstokkene.", "- Jeg t\u00f8r ikke vente lenge. Det som holder meg tilbake er \u00f8nsket om flere barn, sier Skj\u00e6rv\u00f8, som er mor til en gutt p\u00e5 \u00e5tte \u00e5r.", "I l\u00f8pet av livet vil statistisk \u00e9n av tre nordmenn f\u00e5 kreft. I fem til ti prosent av alle tilfellene er det mistanke om at sykdommen skyldes en arvelig, uopprettelig genfeil. P\u00e5 halvannet \u00e5r har 2000 pasienter v\u00e6rt til utredning ved St. Olavs Hospital for \u00e5 f\u00e5 svar p\u00e5 om de b\u00e6rer en slik genfeil. Skj\u00e6rv\u00f8 var blant dem som fikk svaret hun fryktet.", "27-\u00e5ringen beskriver ukene fra hun fikk resultatet etter gentesten til hun opererte vekk brystene som sv\u00e6rt tunge.", "- Jeg husker godt jula 2014. Jeg var livredd for om de skulle oppdage noe p\u00e5 neste mammografi. \u00c5 leve med arvelig, \u00f8kt kreftrisiko er som en russisk rulett. Plutselig kan du bli syk. For min del var redselen for \u00e5 f\u00e5 kreft mye h\u00f8yere enn redselen for \u00e5 operere vekk brystene, sier Skj\u00e6rv\u00f8.", "Hun r\u00e5der alle som mistenker at genfeilen ligger i familien til \u00e5 teste seg.", "- Jeg mener en b\u00f8r sjekke seg mest p\u00e5 grunn av hensyn til resten av familien. Det er ikke bare seg selv en kan \u00f8delegge for, sier Skj\u00e6rv\u00f8.", "I forrige uke fjernet Ingrid Solbakken (36) brystene. For to \u00e5r siden kvittet hun seg med eggstokkene.", "- Valget med \u00e5 fjerne friske organer var enkelt. Jeg f\u00f8ler meg heldig \u2013 at jeg har f\u00e5tt mulighet til \u00e5 unng\u00e5 sykdom, sier Solbakken som er bosatt i Trondheim.", "Det var broren hennes, H\u00e5vard, som begynte \u00e5 mistenke at morssiden bar en genfeil, etter at moren fikk eggstokkreft og d\u00f8de som 60-\u00e5ring. Mormoren d\u00f8de av det samme 63 \u00e5r gammel. S\u00f8sknene fikk en uhyggelig overraskelse da de fikk innsyn i sykdomshistoriene til perifere slektninger. Hun og broren tok derfor gentest i 2007. Bror fikk beskjed om at han ikke var b\u00e6rer \u2013 s\u00f8ster fikk motsatt beskjed.", "- Jeg m\u00e5tte f\u00e5 barn s\u00e5 raskt som mulig, og innstille meg p\u00e5 \u00e5 fjerne friske eggstokker og bryster, sier Solbakken, som opprinnelig er fra Bod\u00f8.", "De som f\u00e5r p\u00e5vist genfeil har i de fleste tilfeller arvet det fra \u00e9n av foreldrene. Har mor eller far genfeil er det 50 prosent risiko for at de sender det videre til barnet sitt.", "- Det betyr at enkelte f\u00e5r kreft ved uflaks \u2013 ikke p\u00e5 grunn av d\u00e5rlig livsstil, d\u00e5rlig kosthold eller ytre p\u00e5kjenninger, sier Trond Ludvigsen, genetisk veileder p\u00e5 medisinsk genetisk poliklinikk ved St. Olavs Hospital. I denne saken uttaler han seg p\u00e5 generelt grunnlag.", "For hvert \u00e5r \u00f8ker antallet som sjekker seg for genfeil ved St. Olav. Ludvigsen sier at stadig flere blir oppmerksomme p\u00e5 tilbudet, og gir skuespiller Angelina Jolie noe av \u00e6ren. Hun var \u00e5pen om at hun p\u00e5 grunn av arvelig kreft fjernet bryster og eggstokker for to \u00e5r siden.", "- I Oslo er p\u00e5gangen enda st\u00f8rre, trolig takket v\u00e6re Jolie. Det har v\u00e6rt en stor \u00f8kning ogs\u00e5 i Trondheim de siste \u00e5rene, men den er vanskelig \u00e5 tallfeste, sier Ludvigsen.", "LES OGS\u00c5: Gentest-rush i Norge etter Jolie-operasjon", "F\u00f8r utredning vurderes familiehistorien til hver enkelt pasient. Hvis det er grunnlag for \u00e5 tilby gentest, er det \u00f8nskelig \u00e5 starte med utredning av dem som allerede er blitt kreftsyke. Lagret vev fra operasjoner kan i noen tilfeller unders\u00f8kes hvis den syke har g\u00e5tt bort. Oppdages genfeil vil friske tilbys unders\u00f8kelse.", "- M\u00e5let er \u00e5 forebygge kreft og \u00f8ke livskvaliteten til personen som lever med \u00f8kt kreftrisiko. Kreft og arv er et viktig tema en m\u00e5 snakke om, selv om det b\u00e5de kan skremme og hisse opp noen. Kreft er vanskelig. Det positive er at vi hver eneste dag blir flinkere til \u00e5 avdekke genfeil slik at vi kan forebygge sykdom, sier genetisk veileder Ludvigsen.", "N\u00e5r eggstokkene fjernes kommer kvinnen i overgangsalderen umiddelbart. Ingrid Solbakken fjernet sine for to \u00e5r siden. Hormonforandringene gjorde hverdagen til arkitekten sv\u00e6rt t\u00f8ff.", "- Energien tok slutt, jeg fikk hum\u00f8rsvingninger og hadde problemer med nattes\u00f8vn og konsentrasjon. Det \u00e5 komme i overgangsalderen samtidig som du er sm\u00e5barnsmor er ikke \u00e5 anbefale, sier Solbakken.", "Det tok over et og et halvt \u00e5r f\u00f8r gynekolog fant oppskriften som fikk 36-\u00e5ringen tilbake til tidligere form. Et plaster p\u00e5 magen tilf\u00f8rer henne \u00f8strogen og progesteron, mens en liten dose testosteron sm\u00f8res p\u00e5 skuldre.", "LES OGS\u00c5: Ny metode for \u00e5 oppdage livmorhalskreft (PLUSS)", "Selv i tunge tider har Solbakken v\u00e6rt glad for at hun tok test og fant genfeilen.", "- Det er noen etiske problemstillinger knyttet til testing. Jeg mener man har ansvar for etterkommerne, og at det derfor er en plikt \u00e5 ta gentest. Jeg f\u00f8lte aldri at jeg hadde et valg. Alternativet er s\u00e5 mye verre, og jeg \u00f8nsket ikke at s\u00f8nnene mine skal oppleve \u00e5 miste mamma, sier hun.", "LES HISTORIENE TIL TRE ANDRE KVINNER LENGER NED I SAKEN!", "Solbakken er opptatt av \u00e5 v\u00e6re \u00e5pen om genfeilen og inngrepene som har fulgt med.", "- Det har v\u00e6rt vanskelig \u00e5 forklare til barna hva som skjer med mamma. Den eldste (6) forst\u00e5r at jeg m\u00e5 operere for ikke \u00e5 bli syk. Den yngste (snart 3) er fortsatt for ung til \u00e5 skj\u00f8nne, men har fortalt i barnehagen at mamma skal f\u00e5 nye pupper, sier Solbakken og ler.", "Adresseavisen snakket med 36-\u00e5ringen f\u00f8r, og etter brystoperasjonen. I dagene etter operasjonen var hun preget av kraftige smerter.", "- Jeg har f\u00e5tt en god omgang juling, noe som kjennes i brystmusklene og rundt operasjonss\u00e5ret, sier Solbakken fra sykesenga ved St. Olavs Hospital.", "De som opererer bort brystvevet kan redusere risikoen for brystkreft med opp mot 95 prosent. Etter operasjonen vil kvinnen f\u00e5 helt flate bryster. Noen velger \u00e5 putte noe i BH-en, mens de fleste legger inn silikon. Kvinner med genfeilen f\u00e5r dette dekt. Solbakken valgte det siste. Hun har f\u00e5tt brystproteser under musklene, som jevnlig skal fylles med saltvann til \u00f8nsket st\u00f8rrelse. Om et halvt \u00e5r skal de midlertidige protesene erstattes med silikon.", "Helsepersonell anbefaler alltid kvinner med p\u00e5vist \u00f8kt kreftrisiko \u00e5 fjerne eggstokker etter at de har f\u00e5tt barn. \u00c5 fjerne brystvev er et alternativ til hyppige kontroller. De siste \u00e5rene har cirka 20 midtnorske kvinner gjort forebyggende inngrep \u00e5rlig.", "LES OGS\u00c5: Tror fire ganger flere vil overleve lungekreft (PLUSS)", "- Friske personer med genfeil f\u00e5r detaljert oppf\u00f8lging over \u00e5r. Vi \u00f8nsker at kreftsykdom oppdages tidlig, sier genetisk veileder Trond Ludvigsen.", "Kreftforeningen og pasientforeningene setter n\u00e5 s\u00f8kelyset p\u00e5 kreft og arv. I juni inviterte de til foredrag med Ludvigsen i Trondheim og i Steinkjer. Over 100 m\u00f8tte opp p\u00e5 hvert m\u00f8te. 10. september arrangerer de kurs for hvordan det er \u00e5 leve med p\u00e5vist arvelig genfeil.", "Det tok bare et halvt \u00e5r fra Therese Berg (31) fikk p\u00e5vist genfeil p\u00e5 brca1-genet til hun fjernet og rekonstruerte brystene. I april i \u00e5r fjernet hun eggstokkene.", "- Jeg har v\u00e6rt s\u00e5 heldig at jeg aldri har hatt et brennende \u00f8nske om \u00e5 f\u00e5 egne barn. For meg var det ingen tvil om at jeg valgte bort muligheten, sier Berg.", "31-\u00e5ringen fra Dal i Akershus hadde sykdomsforl\u00f8pet til moren frisk i minnet da hun tok valget. Moren ble innlagt p\u00e5 sykehus med ekstreme magesmerter, som viste seg \u00e5 skyldes en cyste p\u00e5 eggstokkene p\u00e5 st\u00f8rrelse med en amerikansk fotball. Etter gentesting fikk moren p\u00e5vist genfeil. Like etter \u2013 i desember for to \u00e5r siden \u2013 valgte Therese Berg og s\u00f8steren \u00e5 sjekke om de hadde arvet feilen.", "- T\u00e5rene kom med \u00e9n gang jeg fikk beskjed om at jeg var b\u00e6rer. Samtidig er jeg glad for at jeg fikk vite det, fordi jeg takler det bedre enn \u00e5 leve i uvisshet, sier Berg.", "S\u00f8steren arvet ikke genfeilen.", "Berg har tenkt tanken p\u00e5 at hun kanskje vil f\u00e5 lyst p\u00e5 barn en dag.", "- Jeg er redd jeg vil ombestemme meg. Samtidig finnes det andre m\u00e5ter \u00e5 bli mor p\u00e5, for eksempel gjennom fosterhjemsordninger og adopsjon. Og kanskje finner jeg en partner som har barn fra f\u00f8r? sier 31-\u00e5ringen.", "Moren til Ellen-Synn\u00f8ve Storvik (41) hadde brystkreft i likhet med flere fra slekta si, men b\u00e6rer ikke genfeilen som \u00f8ker kreftrisikoen. Datteren trodde dermed hun var trygg, f\u00f8r hun fant ut at hun hadde arvet genfeilen fra far.", "I februar fikk tobarnsmoren fra Kristiansund vite at kulen i brystet var aggressiv brystkreft. De siste tre m\u00e5nedene har g\u00e5tt med til fire cellegiftkurer.", "- Jeg har tre m\u00e5neder med ukentlige cellegiftkurer igjen, f\u00f8r jeg skal til str\u00e5lebehandling. Hadde jeg visst om genfeilen ville jeg trolig sluppet dette. Man har ingen garanti for noe her i livet, men jeg ville trolig v\u00e6rt frisk, sier Storvik.", "LES OGS\u00c5: N\u00e5 g\u00e5r Trym (11) og familien inn i et to m\u00e5neders langt mareritt", "Til neste \u00e5r skal Storvik fjerne eggstokkene og brystene. Trass t\u00f8ffe m\u00e5neder i vente, pr\u00f8ver 41-\u00e5ringen \u00e5 ta med seg sitt gode hum\u00f8r inn i sykdomstilv\u00e6relsen.", "- Det er viktig \u00e5 holde seg aktiv og gj\u00f8re noe positivt. Jeg tillater meg ikke \u00e5 sitte inne med negative tanker. Det er ikke godt for noen, verken for barna, \u00f8vrige familie eller med selv, sier hun.", "Da Elisabeth Stenhaug \u00d8stby (42) fikk p\u00e5vist den arvelige genfeilen for elleve \u00e5r siden, fikk hun beskjed om at hun burde holde det unna legejournalen.", "- Du har s\u00e5 stor risiko for \u00e5 bli syk, at du sannsynligvis ikke f\u00e5r livsforsikring eller uf\u00f8reforsikring.", "Dette skal genetiske r\u00e5dgivere ha sagt til Elisabeth Stenhaug \u00d8stby da hun fikk p\u00e5vist brca2 i 2004.", "- Alt var veldig hysj-hysj. Heldigvis er det ikke slik lenger, sier hun.", "I dag er det ulovlig at forsikringsselskaper sp\u00f8r kundene sine eller unders\u00f8ker om de har den arvelige genfeilen.", "\u00d8stby er opprinnelig tr\u00f8nder, men flyttet til Larvik da moren som 35-\u00e5ring d\u00f8de av brystkreft. Noen \u00e5r senere d\u00f8de \u00d8stbys tante av eggstokkreft. S\u00e5 langt visste ingen at sykdommene skyldtes en arvelig genfeil. Det tok fem \u00e5r f\u00f8r de fant ut at \u00f8kt kreftrisiko ligger i slekta, og at \u00d8stby ogs\u00e5 var b\u00e6rer av genfeilen.", "Like f\u00f8r hun rundet 40 \u00e5r opererte hun vekk eggstokkene. Deretter sto brystoperasjon for tur.", "- Det \u00e5 operere bort friske organer er et enormt steg \u00e5 ta. Det inneb\u00e6rer store smerter, og risiko for komplikasjoner. Men det blir s\u00e5 bra etterp\u00e5. Livskvaliteten har \u00f8kt betydelig etter at jeg fikk pakket bort den \u00f8kte kreftrisikoen \u00e9n gang for alle, forklarer \u00d8stby."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "334683aacb5d85f9eb3bc5255bbb0bf51167a33dc3e5eedafe94d582bd113e7a"}, {"field": "createtime", "value": "2015-07-02T20:14:07.000Z"}, {"field": "description", "value": "2000 pasienter har sjekket seg for om de har arvelig h\u00f8y kreftrisiko ved St. Olavs Hospital p\u00e5 et og et halvt \u00e5r. Testen kan ha reddet livet til Maria Strand Skj\u00e6rv\u00f8."}, {"field": "dominantimage", "value": "http://www.adressa.no/pluss/nyheter/article11270483.ece/9jx5wa/ALTERNATES/w980-default/Maria%20S.png"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/581747d1191bd430ff822e9090795bbd289b3934.jpg?597d7d9c"}, {"field": "dominantthumbnaildimensions", "value": "300x169"}, {"field": "heading", "value": ["Fjernet brystene som 26-\u00e5ring -adressa.no", "Russisk rulett", "Ingrid (36): - F\u00f8ler meg heldig", "Analyserer slektstreet", "Kom i overgangsalderen", "F\u00e5r silikonbryster", "20 inngrep i \u00e5ret", "Therese valgte bort muligheten til \u00e5 f\u00e5 egne barn", "Ellen-Synn\u00f8ve fikk brystkreft f\u00f8r genfeilen ble oppdaget", "Elisabeth ble r\u00e5det til \u00e5 holde tett"]}, {"field": "id", "value": "581747d1191bd430ff822e9090795bbd289b3934"}, {"field": "keyword", "value": ["Kreft", "Arv", "Helse", "livsstil", "St. Olavs Hospital"]}, {"field": "keywords", "value": "Kreft,Arv,Helse,livsstil,St. Olavs Hospital"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["genfeilen", "mor", "\u00f8kt", "arv", "barn", "kreft", "genfeil", "fjerne", "bryster", "operere vekk brystene", "eggstokker", "\u00f8kt kreftrisiko"]}, {"field": "kw-entity", "value": ["h\u00e5vard", "olavs hospital", "trym", "pluss", "st. olav", "bror", "dal", "st. olavs hospital"]}, {"field": "kw-location", "value": ["flatanger", "oslo", "akershus", "trondheim", "larvik", "steinkjer", "norge", "kristiansund", "bod\u00f8"]}, {"field": "kw-pageclass", "value": "article"}, {"field": "kw-person", "value": ["elisabeth stenhaug \u00f8stby", "ellen-synn\u00f8ve storvik", "maria strand skj\u00e6rv\u00f8", "angelina jolie", "ingrid solbakken", "therese berg", "trond ludvigsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11270483.ece/9jx5wa/ALTERNATES/w980-default/Maria%20S.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fjernet brystene som 26-\u00e5ring"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11270491.ece"}, {"field": "pageclass", "value": ["article"]}, {"field": "publishtime", "value": "2015-07-02T21:08:03.000Z"}, {"field": "recs-articleid", "value": "11270491"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-07-02T21:08:03.000Z"}, {"field": "recs-rawtitle", "value": "Fjernet brystene som 26-\u00e5ring -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "2000 pasienter har sjekket seg for om de har arvelig h\u00f8y kreftrisiko ved St. Olavs Hospital p\u00e5 et og et halvt \u00e5r. Testen kan ha reddet livet til Maria Strand Skj\u00e6rv\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/581747d1191bd430ff822e9090795bbd289b3934.jpg?597d7d9c"}, {"field": "thumbnailfullheightdimensions", "value": "200x3036"}, {"field": "timestamp", "value": "2017-07-30T06:33:00.000Z"}, {"field": "title", "value": "Fjernet brystene som 26-\u00e5ring (Pluss)"}, {"field": "url", "value": "http://www.adressa.no/pluss/nyheter/article11270491.ece"}, {"field": "urlhash", "value": "581747d1191bd430ff822e9090795bbd289b3934"}], "score": 0.66375077, "siteId": "9222270286501375973", "id": "581747d1191bd430ff822e9090795bbd289b3934"}

