{"fields": [{"field": "modifiedtime", "type": "time", "value": "2012-04-23T10:17:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Utstillingen \u00e5pner s\u00f8ndag i lokalene til Tr\u00f8ndelag Senter for Samtidskunst i Fjordgata, der de store speilglassrutene allerede n\u00e5 \u00e5pner for et visst innsyn i \u00e5rets utvalgte tr\u00f8nderkunst for den som g\u00e5r forbi.", "13 debutanter", "Hit ble 388 arbeider levert inn til juryering av 156 h\u00e5pefulle kunstnere. Av dette ble 42 arbeider av 34 kunstnere antatt, og hele 13 av de passerte er debutanter p\u00e5 utstillingen. De fleste av de ferske i selskapet er unge, men debutantgruppen omfatter ogs\u00e5 modnere kvinner og menn, med bynesingen John Slettahjell (55) som den eldste. Helt ukjente for byens kunstpublikum er for \u00f8vrig ikke alle debutantene, med Marius Amdam som det kanskje klareste unntaket. Han er valgt ut til \u00e5 prege \u00e5rets plakat og katalogforside med sin enkle strektegning, en tilsynelatende lettfattelig illustrasjon som f\u00e5r et mer burlesk og surrealistisk innhold med tittelen \u00abLotte l\u00e6rer \u00e5 sylte\u00bb. Andrea Vikki har mange ogs\u00e5 sett f\u00f8r, her representert med en kompakt tegning av et zoologisk mylder. Andre drar kanskje kjensel p\u00e5 navnet Marit Akslen, som bidrar sl\u00e5ende med en vev av bukseseler, mens noen vil huske det poetiske uttrykket til maleren Karin Gissberg fra fjor\u00e5rets avgangsutstilling - for \u00e5 fortsette med debutantene p\u00e5 \u00e5rets m\u00f8nstring.", "Det unge preget, akademistudentenes innflytelse p\u00e5 Tr\u00f8ndelagsutstillingen, er ikke noe nytt. Tvert imot har det flere ganger tippet utstillingen over i uetablert overvekt og kanskje ikke gitt den tyngde som rettferdiggj\u00f8r samtidskunsten i Tr\u00f8ndelag. I \u00e5r har juryen, Jostein Kirkerud, P\u00e5l B\u00f8yesen og Anne-Tove Huse fra Tr\u00f8ndelag Bildende Kunstnere, supplert av Marit Moldtu fra M\u00f8re og Romsdal og Tone Hellerud fra Hedmark, bevisst rettet noe av dette opp ved \u00e5 invitere syv kjente kunstnere fra regionen.", "Stor bredde", "Disse har svart p\u00e5 invitasjonen med entusiasme og bidrar positivt b\u00e5de i form av tyngde og bredde. Her har det ikke bare dreid seg om \u00e5 bringe inn velkjente navn, men ogs\u00e5 \u00e5 gi Tr\u00f8ndelagsutstillingen typer av kunst den ofte har manglet. I denne \u00abgjesteklassen\u00bb er Tone Thiis Schjetne kommet med en st\u00f8rre bronseskulptur, \u00abBris II\u00bb og to sm\u00e5skulpturer, H\u00e5kon Bleken bidrar med tre, ulikt vinklede pasteller og Duba Sambolec med en stor, rosa lyskasse, som frekt vil ta all oppmerksomheten n\u00e5r det \u00f8vrige lyset i lokalet slukkes til kvelds. De \u00f8vrige i gruppen av inviterte er Anne Karin Furunes, Torbj\u00f8rn Sk\u00e5rild, samt video/digitalkunstnerne Trine E. Eidsmo og Kristin Bergaust.", "Juryen deltar", "N\u00e5r alle de fem i juryen, tradisjonen tro, ogs\u00e5 deltar som utstillere, er det naturlig nok en fare for at plassen til den juryerte kunsten blir begrenset. Hadde den i tillegg v\u00e6rt gjenkjennelig og lett identifisert med kjente kunstnere, ville det ikke v\u00e6rt mye igjen til nye inntrykk og overraskelser.", "Heldigvis har juryen unng\u00e5tt det, selv om et vant publikum nok umiddelbart vil peke ut kunstnere som Nirmal Singh Dhunsi, John S\u00f8raune, Inger Brattvoll, Per Formo, Anne Kvam og Helga B\u00f8e. Men enn\u00e5 er det nok av arbeider som byr p\u00e5 helt nye visuelle uttrykk innen den tr\u00f8nderske krets. Bak noen skjuler det seg riktignok velkjente navn, som Reinhardt S\u00f8bye, Ann Lundstr\u00f8m, Silje Sagfj\u00e6ra og Marius Martiniussen, mens vi ellers kan registrere interessante m\u00f8ter med kunstnere som Mikael Nilsson, debutantene Carolina Jonsson, \u00d8ystein T\u00f8mmer\u00e5s og Ane Mette Hol. Den siste lurer en betrakteren lett opp i stry med sin illusjonskunst, der hverken \u00abLinoleum gulv\u00bb eller \u00abRespatex bord\u00bb er hva de gir seg ut for \u00e5 v\u00e6re.", "En utfordring", "En \u00abluring\u00bb er for \u00f8vrig ogs\u00e5 gjengangeren Erlend Leirdal, som byr p\u00e5 sin form for visuelle utfordring med sin stolskulptur \u00abBudalsmysteriet\u00bb. Slik er Tr\u00f8ndelagsutstillingen i \u00e5r heller ikke uten hodebry, selv om en stor del av utvalget byr seg lettfattelig, spontant og umiddelbart tiltalende frem.", "Etter visningsperioden i Trondheim frem til 22. februar blir utstillingen vist etter tur i Stj\u00f8rdal, Levanger, R\u00f8ros og Kl\u00e6bu i l\u00f8pet av en knapp m\u00e5ned.", "Debutant: John Slettahjells maleri \u00abUten tittel\u00bb.Med igjen: Nirmal Singh Dhunsi viser maleriet \u00abPainting Tandoori\u00bb.Konkret: \u00d8ystein T\u00f8mmer\u00e5s debuterer med \u00abAskebeger\u00bb.Landskap: \u00abNidelven lunchtid\u00bb, maleri av debutanten Carolina Jonsson.Elastisk: Vev av bukseseler av Marit H. Akslen. (detalj)Fra veien: Fotografen Marit S\u00e6ther deltar for f\u00f8rste gang p\u00e5 Tr\u00f8ndelagsutstillingen, med motivet \u00abBorn to be wild\u00bb.Plakatmotiv: Marius Amdam viser hvordan \u00abLotte l\u00e6rer \u00e5 sylte\u00bb i utstillingens mest profilerte motiv.Etablert: Tone Thiis Schjetnes \u00abKlovnens ettermiddag\u00bb."]}, {"field": "category0", "value": "kultur"}, {"field": "contenthash", "value": "ab09c308d6f4e45a6b5e19d398e3c3603d0b7e5ed362f0bd15849926ed5aaa89"}, {"field": "createtime", "value": "2016-01-11T13:01:12.000Z"}, {"field": "description", "value": "Omhyggelig h\u00e5ndplukket er Tr\u00f8ndelagsutstillingen igjen klar for \u00e5pning. Juryens kvalitetsvurdering har denne gang skj\u00f8vet 89 prosent av den innsendte kunsten ut i kulden. Men en gledelig andel nye og unge kunstnere er blitt tilbake i varmen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a3a9b6b19da6dbfebfdb29dfc20a4f1762713375.jpg?597100e2"}, {"field": "dominantthumbnaildimensions", "value": "256x256"}, {"field": "heading", "value": "tr\u00f8nderkunsten -adressa.no"}, {"field": "id", "value": "a3a9b6b19da6dbfebfdb29dfc20a4f1762713375"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["utstillere", "kjente kunstnere", "juryen", "velkjente navn", "byr", "kunstnere", "debutant", "kunst"]}, {"field": "kw-entity", "value": ["\u00f8ystein t\u00f8mmer\u00e5s og ane mette hol", "bris ii", "duba sambolec", "tr\u00f8ndelag senter for samtidskunst", "respatex", "anne kvam og helga b\u00f8e", "fjordgata", "p\u00e5l b\u00f8yesen og anne-tove huse", "tr\u00f8ndelag bildende kunstnere", "budalsmysteriet", "nirmal singh dhunsi", "per formo", "tr\u00f8ndelagsutstillingen", "tr\u00f8ndelag senter", "silje sagfj\u00e6ra og marius martiniussen", "askebeger", "r\u00f8ros og kl\u00e6bu", "trine e. eidsmo og kristin bergaust", "painting tandoori", "linoleum", "klovnens"]}, {"field": "kw-location", "value": ["levanger", "hedmark", "lotte", "born", "trondheim", "stj\u00f8rdal", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["p\u00e5l b\u00f8yesen", "erlend leirdal", "silje sagfj\u00e6ra", "torbj\u00f8rn sk\u00e5rild", "tone hellerud", "marit h. akslen", "anne-tove huse", "tone thiis schjetne", "john slettahjell", "marit s\u00e6ther", "kristin bergaust", "ann lundstr\u00f8m", "karin gissberg", "anne karin furunes", "mikael nilsson", "marius amdam", "marit akslen", "inger brattvoll", "ane mette hol", "john s\u00f8raune", "h\u00e5kon bleken", "carolina jonsson", "\u00f8ystein t\u00f8mmer\u00e5s", "andrea vikki", "reinhardt s\u00f8bye", "marius martiniussen", "helga b\u00f8e", "anne kvam", "marit moldtu", "jostein kirkerud"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "tr\u00f8nderkunsten"}, {"field": "og-type", "value": "article"}, {"field": "og-url", "value": "http://www.adressa.no/kultur/article31094.ece"}, {"field": "pageclass", "value": ["article"]}, {"field": "publishtime", "value": "2004-01-30T06:29:08.000Z"}, {"field": "recs-articleid", "value": "2516688"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-01-30T06:29:08.000Z"}, {"field": "recs-rawtitle", "value": "tr\u00f8nderkunsten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Omhyggelig h\u00e5ndplukket er Tr\u00f8ndelagsutstillingen igjen klar for \u00e5pning. Juryens kvalitetsvurdering har denne gang skj\u00f8vet 89 prosent av den innsendte kunsten ut i kulden. Men en gledelig andel nye og unge kunstnere er blitt tilbake i varmen."}, {"field": "thumbnail", "value": "http://content-thumbnail.cxpublic.com/content/thumbnail200x150/a3a9b6b19da6dbfebfdb29dfc20a4f1762713375.jpg?597100e2"}, {"field": "thumbnailfullheightdimensions", "value": "200x939"}, {"field": "timestamp", "value": "2017-07-20T19:13:38.000Z"}, {"field": "title", "value": "tr\u00f8nderkunsten"}, {"field": "url", "value": "http://www.adressa.no/kultur/article31094.ece"}, {"field": "urlhash", "value": "a3a9b6b19da6dbfebfdb29dfc20a4f1762713375"}], "score": 0.6734058, "siteId": "9222270286501375973", "id": "a3a9b6b19da6dbfebfdb29dfc20a4f1762713375"}

