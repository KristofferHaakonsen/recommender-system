{"fields": [{"field": "modifiedtime", "type": "time", "value": "2012-04-17T01:31:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I Magnus Lagab\u00f8ters landslov (1274 til 1687) var selvmord regnet som \u00abubotam\u00e5l\u00bb, som noe det ikke kunne gj\u00f8res bot for. Lenge ble den som hadde tatt sitt eget liv gravlagt utenfor kirkeg\u00e5rden, p\u00e5 galgebakken, blant forbrytere og s\u00f8ppel, fratatt arveloddet (som tilfalt Staten) og nektet jordp\u00e5kastelse og likpreken. Ogs\u00e5 selvmordsfors\u00f8ket ble straffet. I Storbritannia ble en person s\u00e5 sent som i 1960 d\u00f8mt til to \u00e5rs fengsel for selvmordsfors\u00f8k, og f\u00f8rst i 1994 ble straff for selvmordsfors\u00f8k avskaffet i Irland", "N\u00e5r man sammenligner selvmordsrater p\u00e5 tvers av kulturer, finner man store forskjeller.", "Det skyldes utvilsomt at forekomsten av selvmord varierer, men ogs\u00e5 at registreringsrutinene er ulike fra land til land. I land hvor selvmord er sterkt skambelagt, kan man regne med en viss underrapportering. Generelt er selvmordsraten h\u00f8yere i Skandinavia enn i S\u00f8r-Europa, lavere enn i krigsomr\u00e5der som Sri Lanka, og sv\u00e6rt mye lavere enn i land som har gjennomg\u00e5tt store sosialpolitiske omveltninger, som de baltiske statene og Gr\u00f8nland.", "De siste ti\u00e5rene har man over store deler av verden arbeidet mer bevisst for \u00e5 kartlegge selvmordsfors\u00f8k og forebygge selvmord. I Norge har vi f\u00e5tt et nasjonalt senter for selvmordsforskning og - forebygging.", "I hver av de fem helseregionene er det dessuten etablert et ressurssenter om vold, traumatisk stress og selvmordsforebygging (RVTS). RVTS-Midt omfatter Nord- og S\u00f8r-Tr\u00f8ndelag pluss M\u00f8re og Romsdal. Ved senteret er det tre faggrupper. En av dem arbeider med forebygging av selvmord. I hele verden d\u00f8r det ca. 1 million mennesker hvert \u00e5r av selvmord. I Norge var tallet 532 i 2006. Det tilsvarer en selvmordsrate p\u00e5 11,5 (pr. 100 000 innbyggere), men man regner med m\u00f8rketall p\u00e5 pluss 10-25 %. Forholdstallet mellom menn og kvinner er 3:1. I forhold til aldersgrupper er selvmordsraten h\u00f8yest blant menn over 75 \u00e5r. Det gjelder i de fleste land. Sosial isolasjon antas \u00e5 v\u00e6re en viktig \u00e5rsak til dette. En annen gruppe hvor selvmordsraten er h\u00f8y (27, 3 i 2006), er unge menn mellom 20 og 29 \u00e5r. Ser man alle aldersgrupper under ett, er det omtrent dobbelt s\u00e5 mange som d\u00f8r av selvmord i Norge som antallet d\u00f8de i trafikkulykker.", "Den subjektive opplevelsen hos den selvmordn\u00e6re er preget av at situasjonen han/hun befinner seg oppleves som h\u00e5pl\u00f8s. Man greier ikke \u00e5 se en positiv utgang p\u00e5 lidelsene og f\u00e5r \u00abtunnelsyn\u00bb. Likevel er ambivalensen i forholdet til selvmordshandlingen til stede inntil det siste, selv om avskjedsbrev, der de forekommer, noen ganger kan tolkes annerledes. Biologisk orienterte forskere har registrert en korrelasjon mellom lav produksjon av serotonin og alvorlig depresjon og antydet at nyere medisiner som \u00f8ker serotonin-niv\u00e5et og letter depresjonen, indirekte kan forebygge selvmord. Ingen tenker at medikamentell behandling er nok. Det er antagelig viktigere at man har tilgang til gode samtalepartnere n\u00e5r man trenger dem: terapeuter, psykiatriske sykepleiere, helses\u00f8strer, prim\u00e6rleger, diakoner og prester. \u00c5 redusere slike stillinger i kommunene er sannsynligvis sv\u00e6rt kontraproduktivt med tanke p\u00e5 \u00e5 skulle forebygge selvmord.", "Nyere forskning viser at det er en sterk samvariasjon mellom vold og selvmord. N\u00e5r noen tar livet av andre og deretter av seg selv, er det s\u00e6rlig tydelig. Men traumatiske hendelser fra barndommen (overgrep) eller fra deltakelse i krig (hvor man selv har tatt liv eller v\u00e6rt vitne til tortur og drap), er ogs\u00e5 viktig. I tillegg er det slik at hvis man tilh\u00f8rer en truet minoritetsgruppe i en majoritetskultur (samer, flyktninger) og blir utsatt for det vi kan kalle strukturell vold, \u00f8ker ogs\u00e5 risikoen for selvmordsatferd. Men det er viktig \u00e5 si at de fleste som har opplevd dette, likevel ikke beg\u00e5r selvmord. Det er vanlig \u00e5 regne stemningslidelser: schizofreni, bipolare lidelser, alvorlig depresjoner som risikofaktorer, s\u00e6rlig om de faller sammen med stoffmisbruk, fysisk sykdom, langtidsledighet, ustabile boforhold eller tidligere selvmordsfors\u00f8k. Til sammen handler dette om forhold som skaper en f\u00f8lelse av maktesl\u00f8shet og h\u00e5pl\u00f8shet. Likevel vil flertallet av dem som er rammet av alt dette, ikke ta sitt eget liv. Men noen gj\u00f8r det.", "Flertallet av dem som beg\u00e5r selvmord har hatt kontakt med helsevesenet det siste \u00e5ret f\u00f8r de d\u00f8de. En unders\u00f8kelse fra Finland viste at 20 % av dem som tok sitt eget liv hadde hatt kontakt med lege samme dag som selvmordet fant sted, uten at pasientens selvmordstanker ble tematisert. Det man med sikkerhet kan si er at reduksjon av tilgangen til v\u00e5pen og medikamenter, samt \u00e5 sikre steder som har v\u00e6rt brukt til selvmord, virker selvmordsforebyggende. At ulike institusjoner og etater i kommunene (skole-, helse-, sosialsektor, politi, kirke, folkevalgte representanter) etablerer gode samarbeidsrelasjoner, styrker ogs\u00e5 det selvmordsforebyggende arbeidet. Sosiologen Emile Durkheim p\u00e5viste for over hundre \u00e5r siden sammenhengen mellom den individuelle handlingen, som et selvmord er, og samfunnet mennesket lever i. Jo bedre mennesket er integrert, desto bedre vil det v\u00e6re beskyttet mot selvdestruktive handlinger, mente Durkheim.", "I dag vet vi at Durkheim hadde rett. Vi vet ogs\u00e5 at media spiller en viss rolle for selvmordshyppigheten. M\u00e5ten man offentliggj\u00f8r reportasjer om selvmord p\u00e5, er viktig i s\u00e5 m\u00e5te. Verdens helseorganisasjon (WHO) har anbefalt at man unng\u00e5r sensasjonelle oppslag, at man ikke bl\u00e5ser opp en sak om selvmord p\u00e5 forsiden av avisen, at man p\u00e5 grunn av imitasjonsfaren ikke gjengir fotografier av stedet hvor et selvmord har funnet sted, at man unng\u00e5r \u00e5 skape forst\u00e5else for at selvmord er en god m\u00e5te \u00e5 l\u00f8se en (indre) konflikt p\u00e5, og at man gj\u00f8r det til en regel alltid \u00e5 oppgi kontaktadresser n\u00e5r man lager reportasjer om selvmord, for eksempel til Kirkens SOS eller til organisasjonen Mental Helse.", "Aktuelle kontakter:", "Kirkens SOS i Trondheim: Tlf. 81533300", "Mental Helse: Tlf. 81030030", "www.levenorge.no", "www.selvmord.no"]}, {"field": "category0", "value": "meninger"}, {"field": "contenthash", "value": "ffeb60061aa5361ad32e13790ce32e76c7e93adddd666634148132885270830b"}, {"field": "createtime", "value": "2016-01-11T07:46:35.000Z"}, {"field": "description", "value": "Selvmordet har lenge v\u00e6rt en tabubelagt handling i Vesten. Det skyldes flere forhold."}, {"field": "dominantimage", "value": "http://www.adressa.no/incoming/article1305973.ece5/ALTERNATES/w980-default/Kronikk%200704"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ad704652cd5fd84a4689a9e6de49641e52d9018.jpg?594005b8"}, {"field": "dominantthumbnaildimensions", "value": "300x169"}, {"field": "heading", "value": "Selvmordet - det ambivalente valget -adressa.no"}, {"field": "id", "value": "3ad704652cd5fd84a4689a9e6de49641e52d9018"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-concept", "value": ["selvmord", "eget liv", "forebygge selvmord"]}, {"field": "kw-entity", "value": ["vesten", "staten", "s\u00f8r-europa", "skandinavia", "mental helse", "kirkens sos"]}, {"field": "kw-location", "value": ["irland", "s\u00f8r-tr\u00f8ndelag", "sri lanka", "storbritannia", "trondheim", "gr\u00f8nland", "norge", "finland", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["emile durkheim", "magnus lagab\u00f8ters"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1305973.ece5/ALTERNATES/w980-default/Kronikk%200704"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Selvmordet - det ambivalente valget"}, {"field": "og-type", "value": "article"}, {"field": "og-url", "value": "http://www.adressa.no/meninger/article1305682.ece"}, {"field": "pageclass", "value": ["article"]}, {"field": "publishtime", "value": "2009-04-07T07:05:38.000Z"}, {"field": "recs-articleid", "value": "1407622"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-07T07:05:38.000Z"}, {"field": "recs-rawtitle", "value": "Selvmordet - det ambivalente valget -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Selvmordet har lenge v\u00e6rt en tabubelagt handling i Vesten. Det skyldes flere forhold."}, {"field": "thumbnail", "value": "http://content-thumbnail.cxpublic.com/content/thumbnail200x150/3ad704652cd5fd84a4689a9e6de49641e52d9018.jpg?594005b8"}, {"field": "thumbnailfullheightdimensions", "value": "200x2145"}, {"field": "timestamp", "value": "2017-06-13T15:33:12.000Z"}, {"field": "title", "value": "Selvmordet - det ambivalente valget"}, {"field": "url", "value": "http://www.adressa.no/meninger/article1305682.ece"}, {"field": "urlhash", "value": "3ad704652cd5fd84a4689a9e6de49641e52d9018"}], "score": 0.8549985, "siteId": "9222270286501375973", "id": "3ad704652cd5fd84a4689a9e6de49641e52d9018"}

