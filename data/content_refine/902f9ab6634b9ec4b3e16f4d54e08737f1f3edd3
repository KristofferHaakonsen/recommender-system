{"fields": [{"field": "modifiedtime", "type": "time", "value": "2015-07-12T09:09:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stian moan folde"}, {"field": "body", "value": ["Saken oppdateres.", "\u2013 Dette b\u00f8r v\u00e6re et fag p\u00e5 skolen, mener coach og helhetsterapeut, Vigdis Fagervik.", "I et kontorfellesskap p\u00e5 Sluppen i Trondheim sitter flere barn i alderen 9\u201313 \u00e5r p\u00e5 rekke. De har \u00f8ynene lukket, og bruker pusten etter Fagerviks kommando. Siden i februar har hun arrangert \u00abBarnekurs for god selvf\u00f8lelse\u00bb.", "Fagervik \u00e5pner sin \u00abusynlige verkt\u00f8ykasse\u00bb. Hun skriver opp bolker med vonde og gode f\u00f8lelser p\u00e5 tavla.", "\u2013 Se for dere en vond f\u00f8lelse. Lukk \u00f8ynene. Pust. Er den stor eller liten \u2013 varm eller kald. Smil til f\u00f8lelsen. Hvis du ikke \u00f8nsker \u00e5 ha den, se for deg at du fjerner den fra kroppen din. Kast den bak sola eller m\u00e5nen. Fyll tomrommet med noe annet; kj\u00e6rlighet, sol, eller kanskje en farge, instruerer hun barna.", "Hun ber barna om \u00e5 holde f\u00f8lelsen i h\u00e5nden sin. H\u00e5nden blir et anker for f\u00f8lelsen. Deretter er det tid for refleksjon.", "\u2013 Tren p\u00e5 dette, s\u00e5 husker kroppen p\u00e5 det, sier Fagervik.", "Ingen foreldre er til stede under kurset. De f\u00e5r et eget minikurs, slik at de kan f\u00f8lge opp teknikkene.", "\u2013 Det er viktig at disse \u00f8velsene gjentas. Det nytter ikke \u00e5 v\u00e6re her p\u00e5 kurs \u00e9n gang, uten \u00e5 \u00f8ve seg etterp\u00e5, sier Fagervik.", "Kommunikasjon og hvordan man prater til hverandre p\u00e5 internett er ogs\u00e5 et tema. Hva betyr det egentlig \u00e5 f\u00e5 mange \u00ablikes\u00bb p\u00e5 Facebook? Hvilke f\u00f8lelser ligger bak n\u00e5r en person skryter mye av seg selv?", "\u2013 Mesteparten av spr\u00e5ket v\u00e5rt, kroppsspr\u00e5ket, vises ikke p\u00e5 nett. Derfor er det ogs\u00e5 viktig \u00e5 v\u00e6re bevisst p\u00e5 hva du skriver til andre, sier Fagervik.", "Mange foreldre forteller at barna har d\u00e5rlig selvbilde, sover d\u00e5rlig, eller f\u00f8ler seg utst\u00f8tt, if\u00f8lge Fagervik. Hun er utdannet helhetsterapeut ved Hjerteakademiet i Trondheim \u2013 etter eget utsagn en av landets st\u00f8rste organisasjoner innen alternativ behandling \u2013 og godkjent av Norges Landsforbund av Hom\u00f8opraktikere.", "Fagervik er en selvstendig og sertifisert kursholder for konseptet, som er utviklet av coaching-foretaket Diameta. Diameta-gr\u00fcnder Trine Anette \u00d8fsti Br\u00e5ten, opplyser \u00e5 v\u00e6re \u00abDNCF-sertifisert NLP coach, og mental trener\u00bb. DNCF betyr Den norske CoachForening, og NLP er s\u00e5kalt \u00abnevrolingvistisk programmering\u00bb.", "NLP er sv\u00e6rt omdiskutert i fagmilj\u00f8er innenfor psykologi og lingvistikk. Mange forskere mener at vitenskapelig dokumentasjon av metoden viser at NLP m\u00e5 regnes som diskreditert pseudovitenskap uten erfaringsmessige bevis for at den virker.", "\u2013 Dette er ikke coaching eller terapi. Dette kurset handler kun om \u00e5 gi barna verkt\u00f8y for \u00e5 mestre situasjoner i hverdagen, sier Fagervik.", "Hun har opptil 12 barn p\u00e5 hvert kurs, og har dermed hatt rundt 55 barn p\u00e5 bes\u00f8k siden oppstarten i vinter. I v\u00e5r startet hun ogs\u00e5 opp et tilsvarende kurs for ungdom i alderen 14\u201317 \u00e5r.", "Fagervik er tydelig p\u00e5 at hvis foreldrene har mistanke om at barnet trenger \u00e5 g\u00e5 til en psykolog, b\u00f8r de ikke komme hit.", "\u2013 Da b\u00f8r de opps\u00f8ke profesjonell hjelp, sier hun.", "Fagervik p\u00e5peker at barna p\u00e5 kurset ikke n\u00f8dvendigvis har d\u00e5rlig selvbilde, men at foreldrene ser dette som et forebyggende tiltak.", "\u2013 Eksempelvis nulltoleranse mot mobbing er bra, men da har problemstillingen allerede oppst\u00e5tt. Det vi driver med her, kan forebygge mobbing, sier Fagervik.", "Sebastian (11) ble mobbet, og m\u00e5tte bytte skole. Han er et av barna som har deltatt p\u00e5 kurset.", "\u2013 Etter \u00e5 ha blitt mobbet, skadet det ikke \u00e5 f\u00e5 \u00abboostet\u00bb selvtilliten litt. Personlig utvikling har alle godt av, voksne inkludert, sier mamma Venke-Lill.", "Hun fikk vite om kurset gjennom annonsering og brukeromtaler p\u00e5 sosiale medier. Hun sier at s\u00f8nnen har hatt utbytte av kurset, og har selv planer om \u00e5 f\u00f8lge opp s\u00f8nnen via voksenkurset.", "\u2013 Det er utrolig viktig at foreldre f\u00f8lger med p\u00e5 hva barna driver med. De kan b\u00e5de bli mobbet, eller v\u00e6re mobbere, uten at de vet det, sier hun.", "Mammaen tror at barn i dag lever i et samfunn med mange inntrykk som kan skade selvf\u00f8lelsen. Spesielt internett kan v\u00e6re vanskelig \u00e5 forholde seg til, tror hun.", "\u2013 Da er det viktig \u00e5 vite hvordan man kommuniserer, og hvordan din kommunikasjon oppfattes, sier hun.", "Rent prinsipielt s\u00e5 er hun enig i Fagerviks utsagn om at dette b\u00f8r v\u00e6re obligatorisk i skolen. Samtidig er hun usikker p\u00e5 om barn tar det inn n\u00e5r de blir \u00abtvunget\u00bb til \u00e5 l\u00e6re.", "Hun er ogs\u00e5 skeptisk til om de s\u00e5kalte zero-skolene ser behovet. Disse skolene har implementert mobbeprogrammet \u00abZero\u00bb, et program som har nulltoleranse for mobbing.", "\u2013 De klarer ikke \u00e5 innse at mobbing fremdeles foreg\u00e5r, og kaller seg mobbefri skole. Min s\u00f8nns forrige skole var en slik skole. Der ble han likevel plaget s\u00e5 mye at han m\u00e5tte bytte, sier hun.", "Det g\u00e5r bedre for Sebastian p\u00e5 den nye skolen, her blir han ikke mobbet. Under selv f\u00f8lelseskurset sa han at den verste, vonde f\u00f8lelsen, var \u00e5 \u00abbli utelatt\u00bb.", "If\u00f8lge ekspertene har ikke barn behov for et slikt kurs. Forskerne mener at det ikke har noen effekt, og at markedet har oppst\u00e5tt p\u00e5 grunn av v\u00e5r forestilling av hva den gode barndommen og det gode barnet skal v\u00e6re.", "\u2013 Dette er s\u00e6rdeles kritikkverdig. Jeg blir nesten litt sjokkert, spesielt med tanke p\u00e5 at barna ikke har foreldrene til stede under kurset. Her kan foreldrene f\u00e5 problemer n\u00e5r de sender barna sine inn i et ukjent opplegg, utf\u00f8rt av en bransje med null kompetanse n\u00e5r det gjelder \u00e5 arbeide med barns selvf\u00f8lelse, sier Tone Str\u00f8m\u00f8y, lektor i pedagogikk ved H\u00f8gskolen i Oslo og Akershus.", "Str\u00f8m\u00f8y st\u00e5r bak boken \u00abOppdragelse mellom frihet og grenser\u00bb, og har lenge v\u00e6rt ansatt ved h\u00f8yskolens barnehagel\u00e6rerutdanning.", "Str\u00f8m\u00f8y sier at man skal v\u00e6re ekstremt forsiktig, selvbevisst, og godt utdannet n\u00e5r man skal jobbe med barns psyke og f\u00f8lelsesliv.", "\u2013 Faglig bakgrunn er absolutt n\u00f8dvendig. Hvis ikke kan terapeuten gj\u00f8re vondt verre. Jeg har arbeidet med og forsket p\u00e5 barns selvf\u00f8lelse i 25 \u00e5r, og er veldig andektig overfor effekten en voksen kan ha p\u00e5 barnet, sier Str\u00f8m\u00f8y.", "Hun blir oppgitt n\u00e5r hun f\u00e5r h\u00f8re hvilke \u00f8velser barna l\u00e6rer p\u00e5 kurset.", "\u2013 Jeg sitter ikke p\u00e5 en universell sannhet, og puste\u00f8velser er sikkert ufarlig. Men, \u00e5 kaste vonde f\u00f8lelser bak m\u00e5nen \u2013 det er jeg kritisk til. Hvilken pedagogikk er dette? Hva om barnet har blitt utsatt for overgrep? Er dette m\u00e5ten \u00e5 kvitte seg med f\u00f8lelsene p\u00e5? Alternativbransjen tar \u00e5penbart ikke barna p\u00e5 alvor, sier Str\u00f8m\u00f8y.", "Str\u00f8m\u00f8y sier at det beklageligvis har oppst\u00e5tt et marked for produkter rettet mot barn. Foreldre biter p\u00e5 markedsf\u00f8ring og omtaler fordi de selv er usikre. Foreldrene leser kun de positive kundeomtalene i sosiale medier.", "\u2013 Foreldrene m\u00e5 l\u00e6re \u00e5 stole p\u00e5 seg selv, og det er kanskje de som trenger et kurs i selvf\u00f8lelse og oppdragelse. Barn har overhodet ikke behov for et slikt kurs. Det er i utgangspunktet ikke noe galt med barn, sier Str\u00f8m\u00f8y.", "\u2013 Hvorfor kan ikke dette kurset v\u00e6re en f\u00f8rste instans, i stedet for \u00e5 sende barnet til psykolog og sykeliggj\u00f8re det un\u00f8dvendig?", "\u2013 De b\u00f8r likevel starte hos kontaktl\u00e6rer eller helses\u00f8ster p\u00e5 skolen, som har kompetanse p\u00e5 dette omr\u00e5det. Hvis helses\u00f8ster ikke kan hjelpe, kan hun finne noen som kan. Det b\u00f8r v\u00e6re et tillitsforhold mellom foreldre og skolen, som ser barnet hver eneste dag, ikke en ukjent bransje uten kompetanse, sier Str\u00f8m\u00f8y.", "Str\u00f8m\u00f8y forst\u00e5r at foreldre kan v\u00e6re skeptiske til eksempelvis psykologer, eller \u00e5 f\u00e5 utdelt diagnoser hos fastlegen.", "Diameta-gr\u00fcnder, Trine Anette \u00d8fsti Br\u00e5ten, sier at de har kursholdere med bred kompetanse innen flere retninger; helses\u00f8stre, sykepleiere, barnevernspedagoger og l\u00e6rere.", "\u2013 Foreldre med barn med spesielle behov, diagnoser, og traumatiserte barn, bes ta kontakt med andre instanser, eventuelt psykologer. Jeg har ikke m\u00f8tt ett barn p\u00e5 kurs enn\u00e5, som ikke har hatt nytte av v\u00e5re verkt\u00f8y, sier hun.", "Forsker og psykolog ved H\u00f8gskolen i Oslo og Akershus, Elisabeth Backe-Hansen, har barn og familie som spesialfelt. Hun er tydelig p\u00e5 at barn ikke har behov for slike kurs.", "\u2013 I v\u00e5rt samfunn har vi en forestilling av hva den gode barndommen og det gode barnet skal v\u00e6re. Det er gjerne ei lys jente, flink p\u00e5 skolen, slank, positiv, og med god selvf\u00f8lelse. Vi er opptatt av \u00e5 strebe etter dette, og dermed oppst\u00e5r dette markedet rettet mot foreldre og barn. I dette landskapet er det fritt fram \u00e5 tilby sine tjenester, sier Backe-Hansen.", "Hun sier at selv om dette ikke regnes som terapi, m\u00e5 foreldre m\u00e5 v\u00e6re kritiske. N\u00e5r man skal jobbe med barn i en gruppe p\u00e5 denne m\u00e5ten, b\u00f8r man ha et minimum av kompetanse, tilsvarende f\u00f8rskolel\u00e6rerutdanning eller lignende, if\u00f8lge forskeren.", "Hun tror ikke kurset n\u00f8dvendigvis er direkte skadelig for barna, men tror heller ikke at det har noe for seg.", "\u2013 Forskning viser at kursing i adferdsendring har minimal effekt hvis kurset ikke f\u00f8lges opp p\u00e5 andre m\u00e5ter. For at barnet skal endre adferd, m\u00e5 innsatsen konsentreres om barnets naturlige milj\u00f8 og involvere foreldrene og eventuelt skolen. Forskning om barns h\u00e5ndtering av sp\u00f8rreskjemaer viser forresten at s\u00e5 sm\u00e5 barn som 8-\u00e5ringer har store problemer med \u00e5 skalere svarene sine fra 1\u201310. Det gjelder ogs\u00e5 hvis de skal m\u00e5le sine egne f\u00f8lelser, som sinne. De synes dessuten det er kjedelig, sier Backe-Hansen.", "\u2013 V\u00e5re kurs for barn og ungdom er forebyggende kurs. De er utviklet for \u00e5 hjelpe dem med \u00e5 hjelpe seg selv. Foreldre og l\u00e6rere er ikke til stede sammen med barna hele tiden, og det er en av grunnene til at vi l\u00e6rer bort disse verkt\u00f8yene. Det er viktig at foreldre og andre voksenpersoner i barnets liv skal kunne hjelpe, derfor har vi utviklet et minikurs for foreldre, sier Diameta-gr\u00fcnder Trine Anette \u00d8fsti Br\u00e5ten.", "Adresseavisen har v\u00e6rt i kontakt med flere eksperter, som gir de samme tilbakemeldingene som Backe-Hansen og Str\u00f8m\u00f8y. Vigdis Fagervik p\u00e5peker at kurset ikke er coaching eller terapi, at barn med st\u00f8rre utfordringer b\u00f8r opps\u00f8ke skolemedisinere. Hun sier at de ogs\u00e5 g\u00e5r gjennom motivasjon og mestring, kommunikasjon, og verdier. Kurset anses som forebyggende."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "2ddaa8e2837076e6c3a922c6470c8b897138e5a5e45c8db321cf9899f489da59"}, {"field": "createtime", "value": "2015-07-12T08:20:34.000Z"}, {"field": "description", "value": "Fra 8-\u00e5rsalderen kurses barn i god selvf\u00f8lelse. Bransjen opplyser at kursene er popul\u00e6re \u2013 Fullstendig h\u00e5rreisende, mener fagmilj\u00f8et."}, {"field": "dominantimage", "value": "http://www.adressa.no/pluss/nyheter/article11305120.ece/gidmlc/ALTERNATES/w980-default/KHE_5748.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/902f9ab6634b9ec4b3e16f4d54e08737f1f3edd3.jpg?59365540"}, {"field": "dominantthumbnaildimensions", "value": "300x169"}, {"field": "heading", "value": ["- Gir barn verkt\u00f8y for \u00e5 skape et godt selvbilde -adressa.no", "\u2013 Fjern vonde f\u00f8lelser", "Les mer: Oppdragelsesekspert tar oppgj\u00f8r med roskulturen", "Les mer: Du er den som former barnets personlighet", "Omdiskutert bransje", "Ingen psykolog", "\u2013 Hadde ingenting \u00e5 tape", "Skadelige inntrykk", "Mobbet p\u00e5 zero-skole", "Les mer: Dette er ekspertenes r\u00e5d for \u00e5 stoppe mobbing", "\u2013 Un\u00f8dvendig og kritikkverdig", "\u2013 Bare v\u00e5s", "Barnemarkedet", "\u00abDet gode barnet\u00bb", "Minimal effekt"]}, {"field": "id", "value": "902f9ab6634b9ec4b3e16f4d54e08737f1f3edd3"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["kurs", "vonde f\u00f8lelser", "8-\u00e5rsalderen kurses barn", "barn"]}, {"field": "kw-entity", "value": ["norges landsforbund", "oppdragelse", "diameta", "hom\u00f8opraktikere", "hjerteakademiet", "venke-lill", "tone str\u00f8m\u00f8y", "coachforening", "zero", "h\u00f8gskolen", "oslo og akershus", "barnekurs", "backe-hansen og str\u00f8m\u00f8y", "sluppen"]}, {"field": "kw-location", "value": ["sebastian", "trondheim"]}, {"field": "kw-pageclass", "value": "article"}, {"field": "kw-person", "value": ["vigdis fagervik", "elisabeth backe-hansen", "trine anette \u00f8fsti br\u00e5ten"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11305120.ece/gidmlc/ALTERNATES/w980-default/KHE_5748.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Gir barn verkt\u00f8y for \u00e5 skape et godt selvbilde"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11304954.ece"}, {"field": "pageclass", "value": ["article"]}, {"field": "publishtime", "value": "2015-07-12T08:59:23.000Z"}, {"field": "recs-articleid", "value": "11304954"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-07-12T08:59:23.000Z"}, {"field": "recs-rawtitle", "value": "- Gir barn verkt\u00f8y for \u00e5 skape et godt selvbilde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Fra 8-\u00e5rsalderen kurses barn i god selvf\u00f8lelse. Bransjen opplyser at kursene er popul\u00e6re \u2013 Fullstendig h\u00e5rreisende, mener fagmilj\u00f8et."}, {"field": "thumbnail", "value": "http://content-thumbnail.cxpublic.com/content/thumbnail200x150/902f9ab6634b9ec4b3e16f4d54e08737f1f3edd3.jpg?59365540"}, {"field": "thumbnailfullheightdimensions", "value": "200x2411"}, {"field": "timestamp", "value": "2017-06-06T07:09:52.000Z"}, {"field": "title", "value": "Fra 8-\u00e5rsalderen kurses barn i god selvf\u00f8lelse"}, {"field": "url", "value": "http://www.adressa.no/pluss/nyheter/article11304954.ece"}, {"field": "urlhash", "value": "902f9ab6634b9ec4b3e16f4d54e08737f1f3edd3"}], "score": 0.7738025, "siteId": "9222270286501375973", "id": "902f9ab6634b9ec4b3e16f4d54e08737f1f3edd3"}

