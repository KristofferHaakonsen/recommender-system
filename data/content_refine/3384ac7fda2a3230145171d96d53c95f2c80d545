{"fields": [{"field": "modifiedtime", "type": "time", "value": "2015-02-07T19:54:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "audun h.m. hagen"}, {"field": "body", "value": ["Saken oppdateres.", "At kamskjell, ingerf\u00e6rbavarois, thai-kyllingsuppe og panna cotta skulle serveres p\u00e5 Kristiansten i 2013, er trolig ikke noe Christian V, Johan Caspar de Cicignon og Anton Coucheron hadde i tankene da de gikk i bresjen for \u00e5 bygge p\u00e5 1600-tallet.", "Uansett \u2013 det er blant rettene vi finner p\u00e5 menyen p\u00e5 det noks\u00e5 ambisi\u00f8se spisestedet Kommandanten, som nettopp har skiftet til h\u00f8stmeny, forteller den oppmerksomme servit\u00f8ren som gir oss lave skuldre, tross h\u00f8ytidelige omgivelser. Det hjelper ogs\u00e5 med Elvis p\u00e5 anlegget.", "Menyen er oversiktlig og lovende, med sesongr\u00e5varer i fokus. Vi \u00e5pner med gravet \u00f8rret, reinsdyr carpaccio og en vegetarrett med hjertesalat som midtpunkt. Gjennom vinduet ser vi fullm\u00e5ne og et par munker i oransje kapper rusle rundt, f\u00f8r rettene ankommer, flotte og visuelle. Anmelderkollega Mats' tynne reinsdyrskiver av filet har f\u00e5tt en lynkjapp tur i panna f\u00f8r den ble kuttet opp og ser sv\u00e6rt delikat ut med glinsende, r\u00e5 r\u00f8dfarge. Sm\u00e5 biter aromasopp, syltet l\u00f8k og salatbladet pynter opp.", "\u2013 Kj\u00f8ttet er godt. Retten f\u00f8les lett og frisk, det er godt krydret. Men den mangler det lille ekstra, er dommen fra Mats, som i grunnen ser ganske forn\u00f8yd ut. Selv er jeg mer skeptisk. Den gravede \u00f8rreten virker \u00e5 v\u00e6re marinert i salt og sukker en veldig god stund, slik at den er fastere i fisken enn jeg kunne \u00f8nske. Tilbeh\u00f8ret er i \u00f8stlig sashimi-stil, en sv\u00e6rt fyldig, tjukk og s\u00f8t soyasaus og lange strimler syltet gulrot og ingef\u00e6r. Sistnevnte frisker behagelig opp, problemet er at soyasausen er s\u00e5 mektig at den tar over alle smaker \u2013 ikke minst kr\u00e6sjer den med den anbefalte vinen Zonin Soave 2011, som mangler den n\u00f8dvendige s\u00f8dmen for \u00e5 hamle opp med retten.", "\u2013 Dette er som \u00e5 drikke vann, og da er vann bedre, bemerker jeg. Til dette tilbeh\u00f8ret ville jeg ogs\u00e5 foretrukket helt fersk laks.", "Vegetarretten er heller ingen fulltreffer, hjertesalaten er litt for bitter og mangler salt.", "En blandet start, men hovedrettene treffer blink, ogs\u00e5 p\u00e5 vinfronten.", "For min del servit\u00f8rens anbefalte rett, bakt kveite med kokte stenger av selleri og gulrot, poteter med spr\u00f8 grillskorpe og ikke minst en beurre blanc-saus som er uforglemmelig. Jeg tror ikke det er brukt noen hemmelige triks eller ingredienser, men uansett \u2013 balansen er helt perfekt mellom fett og syrlighet, det er sj\u00f8smak og det er akkurat passe innslag av gressl\u00f8k.", "\u2013 Dette m\u00e5 v\u00e6re den beste beurre blanc-en jeg har smakt i byen, spekulerer jeg. Ellers er gr\u00f8nnsakene sv\u00e6rt smakfulle og med akkurat rett tyggemotstand, potetene noe melete, men absolutt godkjente og spennende med grillskorpe. Kveita er god, om enn litt overstekt, som man s\u00e5 ofte opplever. Men det kunne v\u00e6rt verre.", "\u2013 Alt i alt en rett i h\u00f8y klasse innen sjangeren oppjustert husmannskost, konkluderer jeg. Vinen, Sancerre Les Belles Vignes 2012 fra produsenten Fournier (92,- for glass, 189,90 for flaske p\u00e5 polet) harmonerer godt. Mats er ikke mindre forn\u00f8yd, f\u00f8rst med vinen, Dinastia Vivanco Crianza 2009 ( 94,- for glass. 165,90 for flaske p\u00e5 polet), som b\u00e5de servit\u00f8ren, og etter-hvert Mats, mener er som skapt for lam. S\u00e5 med hovedretten, ytrefilet av lam, med en sm\u00f8rfull potetmos, sm\u00e5 terninger gulrot og selleri, syltet delikatessel\u00f8k, og en fyldig r\u00f8dvinsaus i rike mengder.", "\u2013 Kj\u00f8ttet er ikke alt for m\u00f8rt, men retten i seg selv er utrolig smakfull. Gr\u00f8nnsakene er gode, l\u00f8ken fantastisk og sausen er utrolig kraftig. Nesten for kraftig, sier Mats begeistret.", "\u2013 Og vinen er formidabel, fortsetter han.", "Vi maser oss til en osterett som egentlig ikke er p\u00e5 menyen, og f\u00e5r akseptabel selbu bl\u00e5 og manchego, f\u00f8r desserten, panna cotta med pasjonsfruktsaus p\u00e5 toppen og \u00abskogsb\u00e6r-terrin\u00bb. Terrinen er s\u00e5 l\u00f8s at det minner mer om en d\u00e6sj syltet\u00f8y enn den faste formen den b\u00f8r ha.", "Selve panna cottaen er full av smak, mye vanilje og pasjonsfruktsausen er frisk og syrlig i mot.", "\u2013 Men jeg savner noe \u00abkr\u00f8nsj\u00bb og tilbeh\u00f8ret blir litt uvesentlig, mener Mats.", "Vi har hele veien blitt sv\u00e6rt godt passet p\u00e5 av servit\u00f8ren. Vi har nytt formidabel utsikt, i et \u00e6rverdig lokale og spist tre mediokre forretter, to oppl\u00f8ftende hovedretter, en bonusrett med ost og to desserter, til \u2013 med ett unntak \u2013 sv\u00e6rt matchende viner. Regninga kommer p\u00e5 kroner 1748,- totalt.", "\u2013 Slett ikke verst for alt dette, mener jeg. Mats er enig. N\u00e5 h\u00e5per vi kj\u00f8kkenet tar et steg videre og perfeksjonerer rettene, gj\u00f8r de litt mer spennende og originale, finner sin egen identitet, s\u00e5 kan dette bli virkelig bra.", "\u2013 Det er hovedrettene jeg kommer til \u00e5 huske best herfra denne kvelden, sier Mats."]}, {"field": "category0", "value": "kultur"}, {"field": "contenthash", "value": "a17e5cc8ba0a6afd78bd4f9f84e8628cd9c25ccbcc6d707d3373a699bd74c52e"}, {"field": "createtime", "value": "2016-02-07T18:57:47.000Z"}, {"field": "description", "value": "En middels start, \u00e9n middels vinanbefaling, men fra hovedrettene og ut en positiv overraskelse og en fantastisk fiskesaus p\u00e5 Restaurant Kommandanten p\u00e5 Festningen."}, {"field": "dominantimage", "value": "http://www.adressa.no/kultur/article8508131.ece/ALTERNATES/w980-default/festningen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3384ac7fda2a3230145171d96d53c95f2c80d545.jpg?595b8109"}, {"field": "dominantthumbnaildimensions", "value": "300x169"}, {"field": "heading", "value": ["Sterkt mellom murene -adressa.no", "T\u00f8rr laks, saftig reinsdyr", "Opptur med hovedretter", "Fyldig panna cotta"]}, {"field": "id", "value": "3384ac7fda2a3230145171d96d53c95f2c80d545"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-concept", "value": ["servit\u00f8ren", "hovedretter", "smak", "cotta", "retten", "syltet", "vinen", "panna", "panna cotta", "menyen"]}, {"field": "kw-entity", "value": ["festningen", "mats", "sancerre les belles vignes 2012", "restaurant kommandanten", "fournier", "zonin soave 2011", "kristiansten", "elvis", "johan caspar de cicignon", "dinastia vivanco crianza 2009"]}, {"field": "kw-pageclass", "value": "article"}, {"field": "kw-person", "value": ["johan caspar", "anton coucheron", "christian v"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article8508131.ece/ALTERNATES/w980-default/festningen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sterkt mellom murene"}, {"field": "og-type", "value": "article"}, {"field": "og-url", "value": "http://www.adressa.no/kultur/article8508139.ece"}, {"field": "pageclass", "value": ["article"]}, {"field": "publishtime", "value": "2013-10-25T09:27:19.000Z"}, {"field": "recs-articleid", "value": "8508139"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-10-25T09:27:19.000Z"}, {"field": "recs-rawtitle", "value": "Sterkt mellom murene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "En middels start, \u00e9n middels vinanbefaling, men fra hovedrettene og ut en positiv overraskelse og en fantastisk fiskesaus p\u00e5 Restaurant Kommandanten p\u00e5 Festningen."}, {"field": "thumbnail", "value": "http://content-thumbnail.cxpublic.com/content/thumbnail200x150/3384ac7fda2a3230145171d96d53c95f2c80d545.jpg?595b8109"}, {"field": "thumbnailfullheightdimensions", "value": "200x1710"}, {"field": "timestamp", "value": "2017-07-04T11:50:33.000Z"}, {"field": "title", "value": "Sterkt mellom murene"}, {"field": "url", "value": "http://www.adressa.no/kultur/article8508139.ece"}, {"field": "urlhash", "value": "3384ac7fda2a3230145171d96d53c95f2c80d545"}], "score": 0.39237717, "siteId": "9222270286501375973", "id": "3384ac7fda2a3230145171d96d53c95f2c80d545"}

