{"fields": [{"field": "modifiedtime", "type": "time", "value": "2013-10-05T13:42:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda lund nilsson"}, {"field": "body", "value": ["Saken oppdateres.", "- Hei! I d\u00f8ren st\u00e5r en tre\u00e5ring med piggsveis og hvit skjorte. Det er planleggingsdag i barnehagen, og Stian har akkurat v\u00e6rt en runde i trampolinen for \u00e5 f\u00e5 ut litt damp. Dagens oppgave er  \u00e5 v\u00e6re kinoguide, og if\u00f8lge pappa Andreas Karlsen har han ikke rumpe til \u00e5 sitte stille s\u00e6rlig lenge.", "Storebror Truls (5) sitter derimot stille i sofaen med et skjermbrett i fanget.", "En gigantisk tv-skjerm p\u00e5 veggen i stuen er bare en forsmak p\u00e5 hva som venter i den m\u00f8rke kjelleren. I denne AV-teknikerens hjem er ikke \u00e9n hjemmekino nok.", "- Her er barnekinoen da, sier Andreas.", "- Truls er blitt veldig filminteressert i det siste. Favoritten er Lynet McQueen.", "- Og jeg liker Kaptein Mann! roper Stian mens han hopper rundt p\u00e5 gulvet.", "- Alts\u00e5 Kaptein Sabeltann, sier mamma Mette.", "Andreas Karlsen hadde bestemt seg. N\u00e5 som han og kona skulle flytte fra leilighet til hus med kjeller, skulle de ha lerret og projektor. P\u00e5 visningen var han mest opptatt av \u00e5 finne ut hvor kinoen hans kunne ligge.", "Filminteressen v\u00e5knet p\u00e5 begynnelsen av 80-tallet. Det var Star Wars, og E.T.  Ja, det var 1983, og episode 6 av Star Wars. Han var satt ut i mange dager, uker, etterp\u00e5. En kompis fikk tak i den p\u00e5 VHS. Karlsen tror ikke han overdriver n\u00e5r han sier han har sett den over hundre ganger.", "Kinoen kom raskt opp i kjellerstuen, med det avlagte lydanlegget hans, og en gammel sofa. Siden har det skjedd ting. For to og et halvt \u00e5r siden fikk kjellerstuen tilbake statusen som kjellerstue, og ble oppgradert med nytt hjemmekinoanlegg til barna. Og et soverom og en bod ble forvandlet til fars store dr\u00f8m av en hjemmekino. Totalt har han trolig brukt 800 000 kroner p\u00e5 hovedkinoen, og i overkant av 100 000 for utstyret til barnekinoen. If\u00f8lge Karlsen m\u00e5 man regne med minst 25 - 30 000 kroner for et t\u00e5lelig bra hjemmekinoanlegg, med lerret, projektor og surroundanlegg.", "Vi guides forbi en veggreol med noen av husets 700 filmer, og videre inn gjennom en blytung d\u00f8r. Og s\u00e5 st\u00e5r vi alts\u00e5 midt i husets helligste rom. Her er stort, m\u00f8rkt og airconditionert, if\u00f8lge fruen det mest plettfrie rommet i hele huset, der ingen hund har adgang, barn sjelden setter sin fot, og ingen f\u00e5r r\u00f8re noe som helst bortsett fra far. Her er utstyret han m\u00f8ysommelig har samlet gjennom ni \u00e5r. Lerretet er tre meter langt. P\u00e5 gulvet st\u00e5r to rader kinostoler av det mer komfortable slaget.", "- Her inne sover jeg ganske godt, ler Mette.", "Men her og n\u00e5 er to som ikke sover; \u00e9n stuper kr\u00e5ke i pappas myke stol, den andre har snart fingeren p\u00e5 en fristende membran.", "- Nei, Stian!! DEN trykker du ikke p\u00e5! N\u00e5 m\u00e5 dere roe dere ned, og s\u00e5 m\u00e5 vi lukke d\u00f8ren ordentlig  igjen, sier kinosjefen.", "D\u00f8ren er lydisolert. Rommet er lydisolert, ja, det er faktisk bygget som et rom i et rom. Tre av ytterveggene er betong, tre centimeter innenfor er det trevegg, og innenfor der igjen, en vegg av gips. Til og med limet spiller en lyddempende rolle. De 70 kilo med lim, som Andreas hentet i Sverige midt p\u00e5 vinteren i minus 20.", "- Lydisolerende lim t\u00e5ler ikke kulde, varmefrakt kostet 4000, og det uten at leverand\u00f8ren kunne garantere at limet ikke ville bli utsatt for noe kulde underveis. S\u00e5 han kj\u00f8rte like godt over og hentet det selv. S\u00e5 lydtett er det blitt, at Stian sover godt vegg i vegg.", "- Jeg vil se filmen med hun doktordama, sier Stian.", "- Doktordame? sier pappa.", "Det blir Kung Fu Panda. I fem minutter.", "- Jeg er ferdig! roper Stian og vipper seg ut av setet.", "- Hadet!", "Grovstrukturen i rommet ble ivaretatt av proffe h\u00e5ndverkere. Listingen ogs\u00e5. Resten er gjort for egen h\u00e5nd. Andreas la teppet, han og kona har spraylakkert gipsen, og trukket vegger og tak med svart scenemolton. Det vil si, taket m\u00e5tte han ha kompishjelp til, det ble for tungt.", "Men det er stadig noe som kunne forbedres. H\u00f8yttalerne kunne jo st\u00e5tt bak lerretet for \u00e5 skape et renere uttrykk, for eksempel.", "- Men jeg synes ikke lydtransparente lerret er gode nok enn\u00e5.", "Under visning synes jo ikke h\u00f8yttalerne likevel. De er nemlig trukket med verdens svarteste stoff og forsvinner i m\u00f8rket.  Klassisk, svart pianolakk og svart fl\u00f8yel var ikke svart nok, det s\u00e5 han tydelig da han fikk en stoffpr\u00f8ve av Fidelio Velvet bestilt fra USA.", "- Fl\u00f8yelen s\u00e5 helt gr\u00e5 ut ved siden av.", "\u00abGOOONG! PKJJJJJK..SVOOOSJhhh.\u00bb Bassen dundrer i mellomgulvet, h\u00e5ret reiser seg i nakken. Vi har latt oss sluke av de mykeste skinnseter, det er sol ute, svart inne, og hjernen er alene med Tom Cruise, p\u00e5 en himmelstormende, magevrengende ferd gjennom skydekket i Oblivion.", "N\u00e5 er det ikke lenger bare scifi som gjelder, i voksen alder har Karlsen l\u00e6rt seg \u00e5 nyte alt fra drama til eventyr.", "- Men det beste \u00e5 se p\u00e5 dette anlegget er nok filmer i sjangeren action og adventure. Gladiator, Ringenes Herre, Star Wars. S\u00e5nne filmer kan virkelig sette rommet i bevegelse. En film skal kjennes p\u00e5 kroppen!", "Og det gj\u00f8r den sannelig.", "- Jeg har god tilgang p\u00e5 det beste utstyret, og har testet sikkert 25 prosjektorer til sammen, og dette er den s\u00e5 langt beste jeg har v\u00e6rt borti. Dette er det beste bildet det er mulig \u00e5 f\u00e5 til p\u00e5 en hjemmekino i dag.", "F\u00f8r inviterte de venner til middag og filmvisning omtrent annenhver helg. Med sm\u00e5 barn blir det ikke like ofte. Men kinoen er likevel i bruk et par kvelder i uka.", "- Jeg liker best \u00e5 se film sammen med andre, og pr\u00f8ver \u00e5 f\u00e5 med meg Mette de fleste gangene. Men noen ganger blir det at jeg ser film alene.", "Med ujevne mellomrom inviterer han spesielt interesserte til demo.", "- Det er artig \u00e5 m\u00f8te folk med samme \u00absykdom\u00bb som meg selv, ler han.", "Lerret: 3m bredt 2.35:1 DNP Supernova 08-85 Core II", "Projektor: Sony VW1000ES 3D", "Videoprosessor: Lumagen Radience XS 3D", "BD-spiller: Oppo BDP93 3D", "Mediaspiller: Dune HD Duo", "Reciever: Yamaha 3020", "Effektforsterkere: Parasound JC1 til frontene og Vincent SP 991 Plus til centeren", "Fronter: Swans F1.1F", "Senter: Swans 2.3C", "Surround: 2 stk Swans F5R", "Surround Back: 2 stk Swans F5R", "Presence Front: Swans F2.2R", "Presence Bak: Swans F2.2R", "Sub: 2 stk SVS PC13 Ultra", "Projektor/lerret: Sony HW50,  DNP Supernova 08-85 Core II 100\"", "BD spiller: Oppo BDP93 3D", "Spillmaskiner: XBox 360, Playstation 3 og en stue-PC", "Receiver: Yamaha 1020", "Lydanlegg: Audica CX System 3", "- Tenk gjennom hvordan rommet skal brukes. Blir det et rent filmrom, eller skal det brukes til andre ting? Skal du lydisolere mot resten av huset? Alle valg m\u00e5 v\u00e6re tatt f\u00f8r du begynner arbeidet. \u00c5 bygge en avansert hjemmekino er veldig komplekst, og det er mange feller \u00e5 g\u00e5 i. Jeg har l\u00e6rt at det aller viktigste er \u00e5 ha en detaljert plan f\u00f8r man begynner. Les deg opp p\u00e5 tips og andres erfaringer p\u00e5 forskjellige lyd- og bildeforum p\u00e5 nettet, s\u00e5 kan du unng\u00e5 fellene andre har g\u00e5tt i.", "Gj\u00f8r grundig research p\u00e5 hvordan rommet skal og b\u00f8r innredes, med hensyn til inventar og farger.", "Sett opp budsjett over hva du kan bruke p\u00e5 komponenter, og lytt til ekspertenes anbefalinger. Snakk med erfarne snekkere og h\u00e5ndverkere. Kartlegg hva du liker. Dra p\u00e5 demoer og test utstyret der det skal brukes, om mulig.", "Lerret:", "Velg lerret i riktig st\u00f8rrelse til rommet. Mange velger for liten st\u00f8rrelse, og \u00f8nsker seg snart et st\u00f8rre. Hvis plass, velg gjerne 100\" eller st\u00f8rre, forutsatt at du har budsjett til en projektor med nok lysstyrke til \u00e5 gi et godt bilde. I de fleste tilfeller vil et gr\u00e5tt lerret med 0.8-1.0 gain v\u00e6re et sikkert valg.", "For \u00e5 f\u00e5 et godt visningsresultat med lerret og projektor, er det ekstremt viktig med god lyskontroll. Alle vinduer m\u00e5 kunne blendes.", "Lyd:", "Denne posten er sv\u00e6rt budsjettavhengig. Velg minimum et 5.1 surroundsystem. Har du r\u00e5d, s\u00e5 g\u00e5 for minimum 7.2 (helt opp til 11.x er ogs\u00e5 mulig). Akustikktiltak er ogs\u00e5 viktig, men vanskelig. S\u00f8k ekspertise.", "Hjemmekino kan ogs\u00e5 settes opp i et vanlig rom uten spesielle tiltak, det kommer an p\u00e5 budsjett og hva man er ute etter."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "0a1f3403ac1275810d3f853e2d5b6a509acbb86df6944a649cc26462dbba1924"}, {"field": "createtime", "value": "2015-02-08T21:59:29.859Z"}, {"field": "description", "value": "Det eneste som mangler i kjelleren til Andreas Karlsen er en popcornmaskin."}, {"field": "dominantimage", "value": "http://www.adressa.no/incoming/article8392525.ece/ALTERNATES/w980-default/Hjemmekino.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ec1ed6626d7c8d3fec11841e279a3549f492c5df.jpg?597b830d"}, {"field": "dominantthumbnaildimensions", "value": "300x169"}, {"field": "heading", "value": ["Andreas bygde om bod og soverom til en dr\u00f8m av en hjemmekino -adressa.no", "Kinodr\u00f8mmen", "Verdens svarteste stoff", "Eventyrlige vibrasjoner", "Andreas' kino", "Barnas kino", "Andreas' tips og triks:"]}, {"field": "id", "value": "ec1ed6626d7c8d3fec11841e279a3549f492c5df"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rom", "svarteste stoff", "vegg", "lerret", "verdens svarteste", "verdens svarteste stoff", "hjemmekino", "film", "svart", "kino"]}, {"field": "kw-entity", "value": ["kaptein sabeltann", "playstation 3", "sony vw", "oppo bdp", "back", "system 3", "bak", "ultra", "kung fu panda", "radience xs", "supernova", "e.t. ja", "swans f5r", "star wars", "stian", "mette", "core ii", "truls", "fidelio velvet", "ringenes herre", "oblivion", "lynet mcqueen", "plus", "karlsen", "front", "duo", "sony hw50"]}, {"field": "kw-location", "value": "sverige"}, {"field": "kw-pageclass", "value": "article"}, {"field": "kw-person", "value": ["vincent sp", "tom cruise", "andreas karlsen", "s. karlsen", "kaptein mann"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8392525.ece/ALTERNATES/w980-default/Hjemmekino.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Andreas bygde om bod og soverom til en dr\u00f8m av en hjemmekino"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8392541.ece"}, {"field": "pageclass", "value": ["article"]}, {"field": "publishtime", "value": "2013-10-05T13:42:47.000Z"}, {"field": "recs-articleid", "value": "8392541"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-10-05T13:42:47.000Z"}, {"field": "recs-rawtitle", "value": "Andreas bygde om bod og soverom til en dr\u00f8m av en hjemmekino -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det eneste som mangler i kjelleren til Andreas Karlsen er en popcornmaskin."}, {"field": "thumbnail", "value": "http://content-thumbnail.cxpublic.com/content/thumbnail200x150/ec1ed6626d7c8d3fec11841e279a3549f492c5df.jpg?597b830d"}, {"field": "thumbnailfullheightdimensions", "value": "200x2326"}, {"field": "timestamp", "value": "2017-07-28T18:31:41.000Z"}, {"field": "title", "value": "Andreas bygde om bod og soverom til en dr\u00f8m av en hjemmekino"}, {"field": "url", "value": "http://www.adressa.no/forbruker/hjem/article8392541.ece"}, {"field": "urlhash", "value": "ec1ed6626d7c8d3fec11841e279a3549f492c5df"}], "score": 0.83751684, "siteId": "9222270286501375973", "id": "ec1ed6626d7c8d3fec11841e279a3549f492c5df"}

