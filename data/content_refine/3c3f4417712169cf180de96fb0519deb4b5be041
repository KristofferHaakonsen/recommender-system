{"fields": [{"field": "modifiedtime", "type": "time", "value": "2015-11-06T08:35:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Tidligere sto en r\u00f8dmalt, gammel stue p\u00e5 30 kvadratmeter p\u00e5 plassen der arkitekt Anna R\u00f8tnes fikk i oppdrag \u00e5 tegne et nytt hus. Stuen hadde v\u00e6rt i utbyggers familie i generasjoner.", "\u2014 Det var opprinnelig et lite hus i skogen, og det skulle det nye huset ogs\u00e5 bli, sier Anna R\u00f8tnes.", "Flere hensyn m\u00e5tte ivaretas: Huset skulle ikke v\u00e6re for stort, det skulle lage et s\u00e5 lite fotavtrykk p\u00e5 tomten som mulig, og bevare skoglandskapet rundt, s\u00e5 vel som uteplassen som tilh\u00f8rte det gamle huset. Det skulle ogs\u00e5 gi s\u00e6rlig gode akustiske kvaliteter.Samtidig ga oppdragsgiverne arkitekten en hyggelig tillitserkl\u00e6ring: Huset skulle v\u00e6re arkitektonisk utfordrende og spennende \u00e5 tegne for henne. For R\u00f8tnes var det hennes f\u00f8rste selvstendige enebolig-oppdrag, og f\u00f8rste gang hun jobbet med massivtre-elementer.", "\u2014 Den st\u00f8rste utfordringen var \u00e5 v\u00e6re helt alene fra \u00e5 tegne de f\u00f8rste skissene til ferdigstillelse, sier hun.", "Se de vanvittige f\u00f8r- og etterbildene:", "Resultatet ble et smalt og langt hus, 128 kvadratmeter bruksareal fordelt over seks halvplan p\u00e5 Hellerud i Oslo. Utgangspunktet var den lille r\u00f8de stuen. Grunnmuren fra 1930 er blitt en dekorativ steinmur p\u00e5 fremsiden av huset, og n\u00f8yaktig der kjelleren l\u00e5, ligger n\u00e5 det nederste planet i det nye huset. Kjelleren var bare 3,7 meter, derav husets bredde som g\u00e5r fra 3,7 til 4,7 meter.", "Riktignok ble det skapt rom p\u00e5 tomten for et noe st\u00f8rre boareal, og boligen ble vinklet utover (og innover igjen \u2013 som en b\u00f8lge) for \u00e5 f\u00e5 st\u00f8rre plass. Det er likevel s\u00e5pass smalt at det kun ett sted er plass til to rom (bad og kontor) ved siden av hverandre i bredden.", "\u2014 Det er egentlig et veldig lite hus, men med mye volum, sier arkitekten.", "De sprengte minimalt i berget og lot heller bygningskroppen f\u00f8lge terrenget. Huset strekker seg videre ut over arealet for den lille stuen, som liksom henger i luften, kun b\u00e5ret av noen slanke st\u00e5ls\u00f8yler som er festet i fjellet.", "Leser du denne, er du garantert ryddegevinst!", "Panelet utvendig er i ubehandlet, senvokst gran, som gr\u00e5nes naturlig. Det er montert lagvis, der hvert lag skr\u00e5ner nesten umerkelig utover. Under skj\u00f8tene er panelet lysere. Nederst, der det er mer eksponert, er det m\u00f8rkere gr\u00e5tt.", "\u2014 Lagene gir fasaden en tykkelse og et lys- og skyggespill som gir karakter, kommenterer R\u00f8tnes, og forteller at inspirasjonen er hentet fra gammel, norsk arkitektur.- Etter 10\u201315 \u00e5r kan det hende noen av bordene i det ubehandlede panelet b\u00f8r skiftes. En fordel med denne teknikken er at kortere lengder relativt enkelt kan byttes ut, sier hun.", "Huset henvender seg til den gamle uteplassen ved \u00e5 ha store vinduer p\u00e5 den siden, mindre p\u00e5 baksiden. Kj\u00f8kkenvinduet er h\u00f8yt og bredt, og kan \u00e5pnes som en skyved\u00f8r ut til den smale terrassen, som har trapp ned til hagen. P\u00e5 innsiden av skyvevindet er en lang kj\u00f8kkenbenk, og eierne kan dermed s\u00e5 \u00e5 si \u00e5pne selve veggen for \u00e5 sitte i solen.", "Plassbygd bokhylle demper lyden", "For \u00e5 forsterke husets bygningskonstruksjon, m\u00e5tte blant annet veggene i trapperommet avstives med plater.", "Valget falt p\u00e5 s\u00e5kalte OSB-plater (Oriented Strand Board), med store spon. Platene fikk st\u00e5 uten kledning, med lakk ble overflaten glatt og gyllen. De strekker seg fra nederste plan, som er st\u00f8pt betong, til \u00f8verste plan i sjette etasje, der badet og et kontor ligger. Slik binder den de seks halvplanene sammen, i tillegg til at den gir god lydisolering.", "\u2014 Trapperommet deler huset opp huset i en privat, lukket side og en annen, med \u00e5penhet mellom planene, sier arkitekten.Mens kj\u00f8kkenet har relativt lav takh\u00f8yde, er det \u00e5pent mot stuen, som har opptil 5,5 meter under taket. Den ene veggen skr\u00e5ner utover. Taket er skr\u00e5tt, og stuen er alts\u00e5 \u00e5pen opp mot et kontorrom et plan over. I tillegg er b\u00f8ker plassert i en plassbygget bokhylle som dekker hele den ene veggen.", "\u2014 Det demper lyden, forklarer R\u00f8tnes.", "En svart st\u00e5lstige, kunstferdig utformet av arkitekt Eskil Tin, kan skyves ut eller inntil, og dras bortover bokhylle-biblioteket ved hjelp av en skinne og hjulfeste i toppen.Peisen p\u00e5 kj\u00f8kkenet er koblet til oppvarmingen og varmtvannet, dit g\u00e5r 60 prosent av energien n\u00e5r man fyrer. Det er et milj\u00f8tiltak der peisvarmen utnyttes mer effektivt som alternativ energikilde.", "\u2014 Et hus som er s\u00e5pass godt isolert, trenger ikke fyre s\u00e5 ofte, p\u00e5peker arkitekten.", "Ogs\u00e5 etasjeskillene i massivtre fikk st\u00e5 udekket, for \u00e5 minimere antall centimeter i h\u00f8yden. Ikke noe ekstra lag p\u00e5 gulvet, heller ikke himling. Her har de tatt furustilen helt ut:", "P\u00e5 det smaleste er etasjeskillet 9,5 cm. Taket i etasjen under er det samme produktet som gulvet i etasjen over.", "\u2014 Det stiller store krav til produksjonen, elementene m\u00e5 v\u00e6re pene p\u00e5 begge sider, sier R\u00f8tnes.Ogs\u00e5 veggene innvendig er i massivtre. Utfordringen for R\u00f8tnes var \u00e5 tegne huset slik at alle massivtre-elementene passet inn i hverandre. Da t\u00f8mrermester Torstein Newth og hans mannskap skulle sette opp huset, skulle det skje p\u00e5 ti dager.", "\u2014 Det er et puslespill, alle brikkene m\u00e5 passe, sier R\u00f8tnes.", "Det gjorde de, og n\u00e5 st\u00e5r det der, huset, p\u00e5 berggrunn, omgitt av tr\u00e6r, gress og bl\u00e5b\u00e6r. B\u00e5de eierne og arkitekten er godt forn\u00f8yd med resultatet.", "\u2014 Det er jo fortsatt et lite hus i skogen, sl\u00e5r R\u00f8tnes fast.", "Vi kan ogs\u00e5 anbefale disse boligreportasjene:", "De aller fleste massivtre-elementene som er tilgjengelige p\u00e5 markedet i Europa kan deles inn i henholdsvis elementer av kantstilte bord og flersjiktselementer.", "Kantstilte bord stables etter hverandre og festes sammen p\u00e5 en forskjellige m\u00e5ter, for eksempel med spiker, skruer, tredybler eller lim.", "Flersjiktselementer er bygget opp av flere lag (sjikt). Lagene ligger ofte krysslagt i forhold til hverandre, og festes til hverandre med forskjellige typer forbindelsesmidler, avhengig av produsenten.", "Massivtreelementene kan brukes som b\u00e6rende elementer i gulv, vegger og tak, i boliger, fleretasjeshus og n\u00e6ringsbygg. Hele b\u00e6resystemet kan bygges med massivtreelementer, eller kombineres med andre materialer og konstruksjonstyper.", "Fordelene med \u00e5 bygge med massivtre-elementer er blant annet kort byggetid og t\u00f8rt bygg, positive milj\u00f8egenskaper i form av \u00e5 v\u00e6re en naturlig fornybar ressurs og ha lave utslipp av klimagasser i produksjon, samt korte transportavstander ved norsk produksjon. Massivtre gir ogs\u00e5 stor fleksibilitet ved planl\u00f8sning, konstruksjon, formgivning og overflater.", "(Kilde: trefokus.no)", "Vis fakta"]}, {"field": "category0", "value": "bolig"}, {"field": "contenthash", "value": "79ef20635e7df738c608556ee967254fc7cc01c8444fbd6f6bd9e083799592f4"}, {"field": "createtime", "value": "2016-12-21T20:42:45.000Z"}, {"field": "description", "value": "Se hvordan huset snor seg over seks sm\u00e5 etasjer."}, {"field": "heading", "value": ["I denne stuen er det fem og en halv meter under taket -adressa.no", "128 kvadrat p\u00e5 seks halvplan", "Panelet gr\u00e5nes naturlig", "Satte opp huset p\u00e5 ti dager"]}, {"field": "id", "value": "3c3f4417712169cf180de96fb0519deb4b5be041"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["nederste plan", "kantstilte bord", "gr\u00e5nes naturlig", "demper lyden", "hus"]}, {"field": "kw-entity", "value": ["kilde", "anna r\u00f8tnes", "oriented strand board", "hellerud"]}, {"field": "kw-location", "value": ["europa", "oslo"]}, {"field": "kw-pageclass", "value": "article"}, {"field": "kw-person", "value": ["eskil tin", "torstein newth"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/0d399c8f-117e-4f77-934d-4346c6a80f43?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I denne stuen er det fem og en halv meter under taket"}, {"field": "og-type", "value": "article"}, {"field": "og-url", "value": "http://www.adressa.no/bolig/I-denne-stuen-er-det-fem-og-en-halv-meter-under-taket-7024b.html"}, {"field": "pageclass", "value": ["article"]}, {"field": "publishtime", "value": "2015-11-06T06:00:00.000Z"}, {"field": "recs-articleid", "value": "7024"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-11-06T06:00:00.000Z"}, {"field": "recs-rawtitle", "value": "I denne stuen er det fem og en halv meter under taket -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Se hvordan huset snor seg over seks sm\u00e5 etasjer."}, {"field": "thumbnail", "value": "http://content-thumbnail.cxpublic.com/content/thumbnail200x150/3c3f4417712169cf180de96fb0519deb4b5be041.jpg?59648aa3"}, {"field": "thumbnailfullheightdimensions", "value": "200x2015"}, {"field": "timestamp", "value": "2017-07-11T08:21:55.000Z"}, {"field": "title", "value": "I denne stuen er det fem og en halv meter under taket"}, {"field": "url", "value": "http://www.adressa.no/bolig/I-denne-stuen-er-det-fem-og-en-halv-meter-under-taket-7024b.html"}, {"field": "urlhash", "value": "3c3f4417712169cf180de96fb0519deb4b5be041"}], "score": 0.6139774, "siteId": "9222270286501375973", "id": "3c3f4417712169cf180de96fb0519deb4b5be041"}

