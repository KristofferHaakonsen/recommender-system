{"fields": [{"field": "modifiedtime", "type": "time", "value": "2012-04-24T12:13:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vi er for lengst blitt en institusjon i Trondheim, og det omd\u00f8mmet regner vi med \u00e5 beholde, selv om butikken n\u00e5 har flyttet vestover - til g\u00e5rden p\u00e5 hj\u00f8rnet av Thomas Angells gate og Munkegata, sier Judith Samstad.", "Etter \u00e5 ha jobbet i forretningen i fire \u00e5r holder hun en knapp p\u00e5 at ingen annen i Skandinavia har st\u00f8rre utvalg enn det hun og kollega Sissel Kindseth kan tilby: 25 000 forskjellige artikler rommes i det beskjedne lokalet. Men n\u00e5 har jo sysaker aldri v\u00e6rt s\u00e6rlig plasskrevende!", "Og enn\u00e5 har vi ikke nevnt det viktigste - possementene - som var den direkte \u00e5rsak til at Mathilde Sommer etablerte seg i Stiftsstaden allerede i 1887.", "- Mathilde kom fra Christiania, hvor hun hadde g\u00e5tt i l\u00e6re som possementmaker i verkstedet til sin far. I Trondheim opprettet hun b\u00e5de verksted og butikk - eller rettere sagt possementforretning. Etter en del flytting frem og tilbake fikk hun omsider fast base her i Thomas Angells gate, opplyser Kindseth.", "Pynt", "Hvis noen skulle v\u00e6re i tvil om hva som skjuler seg bak betegnelsen possement, kan Samstad fortelle at det dreier seg om dekorative pyntegjenstander, som med et folkelig uttrykk kan kalles dusk i snor. Sl\u00e5r du opp i et leksikon, kan du lese om tr\u00e5darbeider omspunnet med silke, ull, bomull, gull- eller s\u00f8lvtr\u00e5d, og fortsatt er possementer i bruk som pynt p\u00e5 faner, gardiner og m\u00f8bler.", "- Verkstedet i Trondheim ble nedlagt i 1935, men i butikken er det fremdeles mulig \u00e5 f\u00e5 kj\u00f8pt importert possement. F\u00f8r ble ogs\u00e5 b\u00e5nd og knapper laget i Norge, men i v\u00e5r tid m\u00e5 du til andre europeiske land for \u00e5 finne produsenter av slike sysaker, fortsetter Samstad.", "Sikkerhetsn\u00e5l-mote", "Sikkerhetsn\u00e5ler er et godt eksempel. Disse trauste gjenstandene, som knapt nok forbindes med pynt, hentes i dag fra en spansk fabrikk, og i h\u00f8st ble ettersp\u00f8rselen p\u00e5 det tr\u00f8nderske markedet plutselig st\u00f8rre enn noensinne. For da kom det p\u00e5 mote \u00e5 lage smykker av sikkerhetsn\u00e5ler, og alle med en viss hang til \u00e5 v\u00e6re trendy skulle plutselig hamstre en masse.", "- Vi m\u00e5tte importere pallevis av dem! sier Kindseth.", "N\u00e5l\u00f8ye", "Hun kommer fra Selbu og trives godt i et milj\u00f8 preget av fingerferdighet. De fleste som stikker innom, er kvinner med sans for h\u00e5ndarbeid. Menn er det av en eller annen grunn ikke s\u00e5 mange av blant kundene. Noen av dem har kanskje mistet selvtilliten allerede i f\u00f8rste mislykkede fors\u00f8k p\u00e5 \u00e5 tre i en syn\u00e5l?", "- I s\u00e5 fall er det ingen unnskyldning, for vi har praktiske innretninger for folk som ser d\u00e5rlig eller skjelver p\u00e5 h\u00e5nden. Med en \u00abn\u00e5l-treer\u00bb er det ikke vanskelig \u00e5 f\u00e5 tr\u00e5den gjennom n\u00e5l\u00f8yet, sier Judith Samstad. Hun bodde i Roan til hun var 16. Da dro hun til Trondheim for \u00e5 skaffe seg butikkjobb, og siden har hun hatt med kunder \u00e5 gj\u00f8re - f\u00f8rst i en matbutikk, deretter i knappebransjen.", "Dukker", "For spesielt interesserte kan Samstad og Kindseth tilby kroppsdeler av porselen som den fingernemme kan sette sammen til dukker. Noen lager ogs\u00e5 plagg til dukkene og maler dem slik at de f\u00e5r spesielle ansiktsuttrykk, og interessen for denne hobbyen har vokst merkbart i det siste. I Trondheim er det startet egne klubber for samlere av porselensdukker; noen er til og med s\u00e5 avanserte at de st\u00f8per dukkene selv.", "- I fjor sommer f\u00f8rte et misvisende avisoppslag til at mange trodde vi skulle stenge for godt etter over hundre \u00e5rs virksomhet i Trondheim. Det stemmer alts\u00e5 ikke. De nye lokalene er leid for 20 \u00e5r - i f\u00f8rste omgang. S\u00e5 det skal fortsatt bli en r\u00e5d b\u00e5de med knapper og pynteb\u00e5nd for trondhjemmere som gjerne vil gj\u00f8re ting selv, fastsl\u00e5r de to bak disken. Det g\u00e5r med andre ord mot en ny sommer for Sommer!"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "5dd91cfa5635d0491181178cca0789c57d0bbde9fd379c968cf068da1f24e454"}, {"field": "createtime", "value": "2014-11-17T08:07:12.851Z"}, {"field": "description", "value": "Allerede under f\u00f8rste verdenskrig begynte trondhjemmerne \u00e5 opps\u00f8ke en butikk i Thomas Angells gate n\u00e5r de var i beit for knapper, b\u00e5nd og sikkerhetsn\u00e5ler, og frem til i dag har firmaet M. Sommer holdt til i den samme treg\u00e5rden."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1271c3e3621f9cf533f7e9ad650cd1de600bc9ba.jpg?59876146"}, {"field": "dominantthumbnaildimensions", "value": "256x256"}, {"field": "heading", "value": "Knapper p\u00e5 l\u00f8pende b\u00e5nd -adressa.no"}, {"field": "id", "value": "1271c3e3621f9cf533f7e9ad650cd1de600bc9ba"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["sommer", "b\u00e5nd", "l\u00f8pende b\u00e5nd", "knapp", "butikk", "dukker", "trondheim", "possement", "pynt"]}, {"field": "kw-entity", "value": ["christiania", "samstad og kindseth", "skandinavia", "sommer", "stiftsstaden", "munkegata"]}, {"field": "kw-location", "value": ["selbu", "trondheim", "norge", "roan"]}, {"field": "kw-pageclass", "value": "article"}, {"field": "kw-person", "value": ["thomas angells", "sissel kindseth", "judith samstad", "mathilde sommer", "m. sommer"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Knapper p\u00e5 l\u00f8pende b\u00e5nd"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article301940.ece"}, {"field": "pageclass", "value": ["article"]}, {"field": "publishtime", "value": "2001-01-21T23:00:00.000Z"}, {"field": "recs-articleid", "value": "2994438"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2001-01-21T23:00:00.000Z"}, {"field": "recs-rawtitle", "value": "Knapper p\u00e5 l\u00f8pende b\u00e5nd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Allerede under f\u00f8rste verdenskrig begynte trondhjemmerne \u00e5 opps\u00f8ke en butikk i Thomas Angells gate n\u00e5r de var i beit for knapper, b\u00e5nd og sikkerhetsn\u00e5ler, og frem til i dag har firmaet M. Sommer holdt til i den samme treg\u00e5rden."}, {"field": "thumbnail", "value": "http://content-thumbnail.cxpublic.com/content/thumbnail200x150/1271c3e3621f9cf533f7e9ad650cd1de600bc9ba.jpg?59876146"}, {"field": "thumbnailfullheightdimensions", "value": "200x1097"}, {"field": "timestamp", "value": "2017-08-06T18:34:46.000Z"}, {"field": "title", "value": "Knapper p\u00e5 l\u00f8pende b\u00e5nd"}, {"field": "url", "value": "http://www.adressa.no/nyheter/trondheim/article301940.ece"}, {"field": "urlhash", "value": "1271c3e3621f9cf533f7e9ad650cd1de600bc9ba"}], "score": 0.75350404, "siteId": "9222270286501375973", "id": "1271c3e3621f9cf533f7e9ad650cd1de600bc9ba"}

