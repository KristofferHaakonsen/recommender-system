{"fields": [{"field": "modifiedtime", "type": "time", "value": "2014-12-04T09:14:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jeanette sj\u00f8berg"}, {"field": "body", "value": ["Saken oppdateres.", "Norsk arbeidsliv beveger seg i mer autorit\u00e6r retning. Det mener 46 prosent av lederne og 67 prosent av de tillitsvalgte i unders\u00f8kelsen Norsk Ledelsesbarometer.", "\u2013 De nye m\u00e5l- og resultatstyringssystemene er utbredt i norsk arbeidsliv, og m\u00e5ler ikke lenger bare hva man gj\u00f8r, men ogs\u00e5 ansattes holdninger og v\u00e6rem\u00e5ter. Det lar seg vanskelig gj\u00f8re objektivt, sier forsker Bitten Nordvik i De Facto til Aftenposten.", "Norsk Lederbarometer viser ogs\u00e5 at halvparten av de spurte er underlagt omfattende, systematiske evalueringer, enten fra overordnede, sideordnede, kunder eller samarbeidspartnere.", "48 prosent mener det er vanskelig \u00e5 si nei til slike evalueringer.", "44 prosent ser flere betenkeligheter knyttet til andres evaluering av deres arbeidsinnsats.", "Kun 24 prosent er helt enige i at vurderinger foretas etter objektive kriterier.", "I unders\u00f8kelsen har De Facto intervjuet \u00e5tte butikksjefer i Coop-systemet. De beskriver en arbeidshverdag med omfattende kontrolltiltak, og de opplever l\u00f8pende kundem\u00e5linger som integritetskrenkende.", "- Det er den totale mengden av kontrolltiltak de reagerer p\u00e5. De forteller at de f\u00f8ler at de blir m\u00e5lt og vurdert hvert eneste minutt av arbeidstiden, gjennom krav til rapporteringer, videokamera i butikk, og at det toppet seg da de i tillegg skulle bli vurdert av kundene uten mulighet til \u00e5 im\u00f8teg\u00e5 kritikk, sier De Facto-forsker Bitten Nordvik.", "Kunder som har handlet over en viss sum kan motta et sp\u00f8rreskjema der de oppfordres til \u00e5 melde fra om hvor tilfredse de har v\u00e6rt med butikken. Kundetilfredsheten formidles i form av gr\u00f8nne, gule eller r\u00f8de smilefjes, og sammen med kundekommentarene legges de ut p\u00e5 kjedens intranett.", "Butikksjefene forteller at de gruer seg til \u00e5 lese vurderingene hver uke, fordi de ofte kan v\u00e6re b\u00e5de uriktige og brutale, og uten at butikksjefene har mulighet til \u00e5 im\u00f8teg\u00e5 p\u00e5stander som fremsettes.", "De ser kontrolltiltakene som et uttrykk for ledelsens manglende tillit til dem, og beskriver det som en form for moderne gapestokk.", "\u00abJeg g\u00e5r hver eneste uke og gruer meg til \u00e5 g\u00e5 inn p\u00e5 denne siden. (...) Jeg ser hva dette gj\u00f8r med de ansatte, og det er jo forskjell p\u00e5 hvordan de ansatte tar kritikken, men jeg vet at noen tar det tungt, og jeg bare venter p\u00e5 at det en dag f\u00f8rer til sykmelding\u00bb, sier en av butikksjefene if\u00f8lge utdragene fra intervjuene i ledelsesbarometeret.", "Butikksjefene \u00f8nsker \u00e5 v\u00e6re anonyme for ikke \u00e5 oppfattes som illojale.", "\u00abJeg kjenner at blodtrykket stiger, og at det gj\u00f8r vondt \u00e5 lese det som st\u00e5r. Det gjelder ikke bare ting som st\u00e5r om meg, men ting som st\u00e5r om mine ansatte. Det blir s\u00e5 personlig, du eller dine ansatte nevnes med navn, og du f\u00e5r ikke forsvart deg\u00bb , sier en annen.", "Hege Wold har selv jobbet som butikksjef i Coop-systemet, og er n\u00e5 omr\u00e5deleder for varehandel i Lederne og for alle deres medlemmer i Coop. Hun sier tiltak som dette er utbredt i varehandelen generelt, og at Coop er \u00e5 regne som \u00abden snilleste gutten i klassen\u00bb forel\u00f8pig.", "- Er det ikke naturlig at man i en servicebransje \u00e5pner for tilbakemeldinger fra kunder?", "- Jo, selvf\u00f8lgelig, det er jo om \u00e5 gj\u00f8re \u00e5 vite hva som skal til for at kunden skal komme tilbake. Det er metoden vi reagerer p\u00e5, som er i retning av \u00e5 g\u00e5 inn i et angiversamfunn. Det vil ogs\u00e5 fort bli skjevt ved at det antagelig i st\u00f8rst grad vil v\u00e6re de kundene som er misforn\u00f8yde som gir tilbakemelding, sier Wold, og fortsetter:", "- De kundene som svarer p\u00e5 slike unders\u00f8kelser, har en forventning om at deres mening skal telle. Siden meningene lagres og er synlige i bedriftens intranett, f\u00e5r kundene, ofte anonymt, p\u00e5virke en ansatts CV og fremtidige ansettelse i bedriften.", "Hun mener at kundene for det f\u00f8rste m\u00e5 f\u00e5 opplyst hvilke konsekvenser tilbakemeldingene deres kan f\u00e5, og at de tillitsvalgte og de ansatte m\u00e5 involveres i prosessen f\u00f8r slike evalueringer innf\u00f8res, noe hun mener har v\u00e6rt helt frav\u00e6rende her.", "Foruten \u00e5 bli vurdert etter kundetilfredshet, forteller butikksjefene at det i \u00f8kende grad settes detaljerte m\u00e5l der de f\u00e5r gr\u00f8nn, gul eller r\u00f8d farge etter hva de har oppn\u00e5dd. M\u00e5lingene for hver butikk gj\u00f8res tilgjengelige for alle.", "\u00abHer gj\u00f8r vi en feil, vi som godtar dette. Det er jo s\u00e5nn at jo flere som klarer \u00e5 bli \u00abgr\u00f8nn\u00bb, jo hardere blir kravene, og jo mer taper vi p\u00e5 sikt\u00bb, sier \u00e9n butikksjef.", "En annen mener det jukses mye med tallene for \u00e5 unng\u00e5 \u00e5 bli r\u00f8d, som for eksempel ikke \u00e5 inkludere overtidstimer.", "\u00abDa gikk spekulasjonene; \u00abWow ... hvordan har de greid det\u00bb, ikke sant. P\u00e5 den m\u00e5ten blir butikker sammenlignet uten at de egentlig m\u00e5les p\u00e5 det samme\u00bb, sier \u00e9n av butikksjefene if\u00f8lge rapporten.", "Advokat Jon Wessel-Aas er en av medforfatterne av rapporten, og sier det er m\u00e5ten data fra anonyme kunder blir brukt p\u00e5 som kan v\u00e6re problematisk.", "- Det er i og for seg ikke noe problem, og ogs\u00e5 arbeidsgivers rett til, \u00e5 kartlegge kundetilfredshet. Det som kan v\u00e6re b\u00e5de arbeidsrettslig og personvernrettslig problematisk, er om anonyme data fra tilfeldige kunder blir brukt til \u00e5 opprette en profil p\u00e5 enkeltansatte eller enkeltbutikker som indirekte knyttes til enkeltansatte. Da vil karri\u00e8reutviklingen til den enkelte kunne baseres p\u00e5 et for d\u00e5rlig kvalitetssikret grunnlag, sier Wessel-Aas.", "Det kan ogs\u00e5 v\u00e6re et personvernrettslig problem hvis resultater offentliggj\u00f8res uten at ansatte kan im\u00f8teg\u00e5 eller kontrollere grunnlaget for opplysningene, sier han.", "- \u00c5 gi merkelapper p\u00e5 resultater, i form av poengskala eller som i dette eksempelet med gr\u00f8nne, gule og r\u00f8de farger, er en veldig lite produktiv m\u00e5te \u00e5 \u00f8ke motivasjonen og gj\u00f8re de ansatte bedre p\u00e5.", "Da vil man krangle om \u00e5rsakene til de negative resultatene mer enn fokusere p\u00e5 hvordan man blir bedre, sier professor B\u00e5rd Kuvaas ved institutt for ledelse og organisasjon p\u00e5 BI.", "Han sier trenden internasjonalt n\u00e5 har snudd fra rangering av ansatte, og erstattet med \u00abmer coaching enn sekundering\u00bb.", "Han forst\u00e5r ikke lederes motivasjon til \u00e5 innf\u00f8re rangering av ansatte. Vil man ha bedre prestasjoner, sats p\u00e5 oppl\u00e6ring, tett oppf\u00f8lging, mentorordninger og \u00e5 v\u00e6re bevisst i ansettelsesprosessen om hva man vil ha, mener han.", "- Klisjeen idrettsfolk bruker om at det er viktig \u00e5 se bak resultatene er helt korrekt. Det er ofte ikke et entydig forhold mellom prestasjoner og resultater, det kan forklares av mye annet. Det er nettopp i de tilfellene der individene f\u00e5r d\u00e5rlig score p\u00e5 grunn av ting som er helt utenfor deres kontroll, eller som de oppfatter er lite viktige, at det oppleves som frustrerende, sier Kuvaas.", "Coop mener misn\u00f8yen dreier seg om enkelttilfeller.", "- Hensikten med systemet med gr\u00f8nne, gule og r\u00f8de farger er hjelp til selvhjelp. Det vil si at det skal v\u00e6re en hjelp for den enkelte butikksjef til \u00e5 bli bedre, ved \u00e5 se hvor godt man gj\u00f8r det i butikkdriften, og ogs\u00e5 \u00e5 l\u00e6re av de beste, sier kommunikasjonsdirekt\u00f8r Kristin Paus i Coop Norge.", "Hun understreker at Coop lever av forn\u00f8yde kunder, og at det er naturlig og n\u00f8dvendig at de lytter til kundenes tilbakemeldinger. Det nye i \u00e5r er at de foretar kundem\u00e5lingene hyppigere.", "- Forst\u00e5r dere at butikksjefer opplever det som ubehagelig at et rangeringssystem gj\u00f8res tilgjengelig for alle p\u00e5 intranett, der de ikke har mulighet til \u00e5 begrunne, forklare eller motbevise p\u00e5stander fra kunder?", "- Dette er ikke noe kontrolltiltak eller rangeringssystem, det er et verkt\u00f8y i v\u00e5rt l\u00f8pende forbedringsarbeid. Det er synd at enkelte butikksjefer opplever misn\u00f8ye, men de har selvsagt god mulighet til \u00e5 forklare seg og diskutere resultatene med sine overordnede. V\u00e5r klare oppfatning er at misn\u00f8yen gjelder enkelttilfeller, sier Paus.", "Hun sier de nye kundem\u00e5lingene ikke ble dr\u00f8ftet med ansatte eller tillitsvalgte i forkant, men at ordningen ble testet og justert i forkant.", "- Verkt\u00f8yet ble testet i 50 butikker i over ett \u00e5r f\u00f8r det ble innf\u00f8rt over hele landet, der vi utelukkende fikk positive tilbakemeldinger fra butikksjefene. De har muligheter til \u00e5 slette st\u00f8tende og urimelige kommentarer fra kundene. Vi opplever det som et veldig nyttig verkt\u00f8y for de aller fleste, sier Paus."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "506153446125213fda86eb47bebecf12d7e98e323d3c9af5f1aa68ebe85d039d"}, {"field": "createtime", "value": "2017-05-01T05:45:10.000Z"}, {"field": "description", "value": "De blir vurdert med gr\u00f8nne, gule eller r\u00f8de smilefjes og opplever de ukentlige vurderingene som en moderne gapestokk."}, {"field": "dominantimage", "value": "http://www.adressa.no/nyheter/okonomi/article10414928.ece/yh2gre/ALTERNATES/w980-default/-43698156.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d471407330cf0fa10baf6f41dbde765f18d6c0c1.jpg?597ba78d"}, {"field": "dominantthumbnaildimensions", "value": "300x169"}, {"field": "heading", "value": ["Coops butikksjefer f\u00f8ler de settes i gapestokk p\u00e5 jobb -adressa.no", "Betenkeligheter", "- Krenkende", "Kundene deler ut smilefjes", "Gruer seg til \u00e5 lese kritikk", "Vil ha dialog med ansatte", "Kjemper for \u00e5 bli \u00abgr\u00f8nn\u00bb", "Utfordrer personvernet", "- Blir ikke bedre av \u00e5 f\u00e5 d\u00e5rlig score", "F\u00e6rre bruker rangering", "Coop: Skal hjelpe butikksjefene til \u00e5 bli bedre", "- Testet i 50 butikker f\u00f8rst"]}, {"field": "id", "value": "d471407330cf0fa10baf6f41dbde765f18d6c0c1"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": ["coop norge", "de facto"]}, {"field": "kw-concept", "value": ["r\u00f8d farge", "ansatte", "butikksjef", "kunder"]}, {"field": "kw-entity", "value": ["aftenposten", "norsk ledelsesbarometer", "lederne", "lederbarometer"]}, {"field": "kw-pageclass", "value": "article"}, {"field": "kw-person", "value": ["b\u00e5rd kuvaas", "jon wessel-aas", "hege wold", "bitten nordvik", "kristin paus"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article10414928.ece/yh2gre/ALTERNATES/w980-default/-43698156.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Coops butikksjefer f\u00f8ler de settes i gapestokk p\u00e5 jobb"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10414931.ece"}, {"field": "pageclass", "value": ["article"]}, {"field": "publishtime", "value": "2014-12-04T06:24:56.000Z"}, {"field": "recs-articleid", "value": "10414931"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-12-04T06:24:56.000Z"}, {"field": "recs-rawtitle", "value": "Coops butikksjefer f\u00f8ler de settes i gapestokk p\u00e5 jobb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "De blir vurdert med gr\u00f8nne, gule eller r\u00f8de smilefjes og opplever de ukentlige vurderingene som en moderne gapestokk."}, {"field": "thumbnail", "value": "http://content-thumbnail.cxpublic.com/content/thumbnail200x150/d471407330cf0fa10baf6f41dbde765f18d6c0c1.jpg?597ba78d"}, {"field": "thumbnailfullheightdimensions", "value": "200x2162"}, {"field": "timestamp", "value": "2017-07-28T21:07:25.000Z"}, {"field": "title", "value": "Coops butikksjefer f\u00f8ler de settes i gapestokk p\u00e5 jobb"}, {"field": "url", "value": "http://www.adressa.no/nyheter/okonomi/article10414931.ece"}, {"field": "urlhash", "value": "d471407330cf0fa10baf6f41dbde765f18d6c0c1"}], "score": 1.0101599, "siteId": "9222270286501375973", "id": "d471407330cf0fa10baf6f41dbde765f18d6c0c1"}

