{"fields": [{"field": "modifiedtime", "type": "time", "value": "2016-08-22T12:28:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Integrering", "flyktninger", "FN", "Trondheim", "Syria"]}, {"field": "author", "value": "s\u00e6ba bajoghli"}, {"field": "body", "value": ["Da flyangrepene nok en gang avl\u00f8ste hverandre over hodene deres i Aleppo, s\u00e5 ikke Fakhri Hamo (39) og hans gravide kone Sidar Wazir (32) noen annen utvei. De m\u00e5tte ta med seg barna og komme seg vekk. Familiefar Fakhri hadde allerede fors\u00f8kt \u00e5 f\u00e5 familien til Libanon, uten \u00e5 lykkes. Flere veier ut av byen var sperret. Til tider kunne de ikke g\u00e5 ut d\u00f8ra. Gikk de ut, visste de aldri om de kom hjem igjen, minnes skomakeren. En dag gikk han ut under flyangrepene for \u00e5 hente en sekk med ris fra et lager regjeringen administrerte. Han hadde ikke noe valg, sier han, familien hadde ikke spist p\u00e5 fire dager. Barna hadde sett ting ingen barn, eller voksne for den saks skyld, burde ha v\u00e6rt vitne til. Til slutt flyktet de halvannen time nordover mot den tyrkiske grensen, til Afrin i kurdiske omr\u00e5dene der Fakhris foreldre bodde. Sidar og deres to barn s\u00f8kte tilflukt der, mens Fakhri ble igjen i \u00d8st-Aleppo for \u00e5 finne en l\u00f8sning for familiens bolig og skomakerbedriften han drev med \u00e5tte ansatte.", "Det rakk han aldri. En kveld han satt hjemme og s\u00e5 tv-nyhetene slo en bombe ned i nabolaget. 50 meter unna, ansl\u00e5r han. Like etter, en ny bombe. Totalt 21 mennesker ble drept. Da tenkte han: Nok er nok, livet er viktigere. Han ga opp b\u00e5de boligen og jobben og flyktet etter familien.", "- Vi trenger ikke snakke om det dramatiske, sier Fakhri Hamo lavm\u00e6lt og vennlig f\u00f8rste gang vi treffes, trygt plassert i en sofa i Trondheim.", "- Det var nesten som i en film.", "- Den her har \u00e6 laga!", "Ni \u00e5r gamle Silva dukker ned under senga og trekker ut et hjemmesnekret barbiehus av papp, med stue, bad, soverom og egenklippede, rosa gardiner. Lilles\u00f8ster Rojda (3) har allerede sikret seg Silvas barbiedokke. N\u00e5 har hun blikket festet p\u00e5 barbiehuset.", "- Rojda, ikke \u00f8delegg. Sist \u00f8dela du barbiehuset, formaner Silva.", "- Jeg \u00f8dela ikke! protesterer lilles\u00f8steren bestemt tilbake, og g\u00e5r seirende ut av en kortvarig, intens forhandling om barbiedokken.", "Silva og moren Sidar har akkurat kommet tilbake til rekkehuset p\u00e5 By\u00e5sen etter \u00e5 ha hentet lille Rojda i barnehagen.", "N\u00e5 viser hun ivrig frem leker og hobbyprosjekter p\u00e5 rommet hun deler med storebroren; et strikket\u00f8y, en bilinstallasjon av papp hun har laget til brorens biler, Elsa-kjolen fra Disney-filmen. P\u00e5 fritiden sparker hun fotball i Astor fotballklubb. Og s\u00e5 elsker hun \u00e5 skrive sanger. P\u00e5 veggen vis-\u00e0-vis k\u00f8yesengen henger tegningene til storebror Khoshnav (12).", "- Der er Pikachu, det der er Pok\u00e9mon og det er en tegneserie, sier han og peker.", "P\u00e5 kj\u00f8kkenet hakker Sidar salat og krydrer kyllingfileter med dreven h\u00e5nd. Det er bare tre dager til trebarnsmoren igjen setter seg p\u00e5 skolebenken for videre oppl\u00e6ring i norsk spr\u00e5k og samfunn. Halvannet \u00e5r er g\u00e5tt siden familien landet p\u00e5 V\u00e6rnes flyplass en kald februarkveld i fjor, etter mer enn to \u00e5r som flyktninger i Tyrkia.", "I Syria var hun hjemmev\u00e6rende, men her kan Sidar tenke seg en jobb som fris\u00f8r eller i en klesbutikk n\u00e5r hun har l\u00e6rt seg spr\u00e5ket. P\u00e5 overskapet bak henne p\u00e5 kj\u00f8kkenet st\u00e5r det skrevet \u00abEt overskap\u00bb p\u00e5 en hvit lapp. P\u00e5 kj\u00f8kkenbenken under: \u00abEn kj\u00f8kkenbenk\u00bb. Det hjelper meg \u00e5 huske, smiler hun over salatbollen.", "Ytterd\u00f8ren p\u00e5 rekkehuset p\u00e5 By\u00e5sen l\u00e5ses opp og inn kommer ektemannen Fakhri etter nok en arbeidsdag p\u00e5 Mister Minit p\u00e5 Trondheim torg. Etter f\u00e5 m\u00e5neder i Norge gikk han bort til butikken, presenterte seg og fikk hjelp av kameraten til \u00e5 formidle at han var skomaker og \u00f8nsket jobb. Daglig leder Jonathan Rosic trengte ikke lang tid p\u00e5 \u00e5 bestemme seg da han s\u00e5 Fakhri i aksjon over skoene.", "- Han kom hit og sa at han ikke \u00f8nsket \u00e5 f\u00e5 hjelp, men ville fors\u00f8rge familien sin selv. Jeg smeltet. Min egen familie kom til Sverige med to tomme hender og jobbet seg opp, sier svensken med serbisk far og skotsk mor.", "Han er imponert over Fakhri, forteller hvordan kurderen i fjor troppet opp p\u00e5 jobb hver dag etter norskoppl\u00e6ring for s\u00e5 \u00e5 jobbe til stengetid, f\u00f8r han tok bussen hjem til familien. N\u00e5 arbeider Fakhri, som har jobbet siden han var femten \u00e5r, fulltid med \u00e5 fikse sko og andre skinnvarer. Med jobben skj\u00f8t ogs\u00e5 spr\u00e5ket fart. Fakhri sier det er litt stress \u00e5 v\u00e6re helt ny et sted, men at de pr\u00f8ver \u00e5 l\u00e6re mer norsk og forst\u00e5 mer av kulturen for hver dag, tolke signalene og forst\u00e5 kodene i deres nye samfunn. M\u00e5let hans er \u00e5 l\u00e6re to nye ord hver dag.", "- Hva l\u00e6rte du i g\u00e5r?", "- \u00abResultatl\u00f8s\u00bb, ler han.", "- Og... hva heter det n\u00e5r du kan masse, sp\u00f8r han ut i lufta og tenker seg om, f\u00f8r han svarer selv: \u00abGeni\u00bb!", "Lille Rojda lyser opp n\u00e5r faren kommer inn i stua. N\u00e5r han ser henne og sine to andre barn, er det som all verdens tretthet forlater kroppen etter en lang arbeidsdag. P\u00e5 veggene i stua henger bilder av dem de reiste fra og daglig tenker p\u00e5. Besteforeldre, tanter og onkler. Bilder av Fakhri og Sidar i tradisjonelle kurdiske drakter. Silva viser oss familiebildene i albumene som ligger under stuebordet, et barnebilde av seg selv, bilde av moren i Syria. Minnene var noe av det viktigste de tok med seg fra Aleppo.", "Fakhri l\u00f8fter Rojda, som er lam i begge beina, ut av rullestolen og klemmer henne lenge, f\u00f8r de begynner \u00e5 tulle og leke. Yngstedatteren p\u00e5 tre er hele familiens sangfugl med stadige fremf\u00f8relser av Frost-sangen \u00abLet it go\u00bb. Hun lever opp til navnet sitt: Rojda betyr soloppgang.", "Hun fikk alt annet enn en lys start p\u00e5 livet.", "Rojda ble f\u00f8dt p\u00e5 et sykehus i et krigsherjet Aleppo, med ryggmargsbrokk og med vannhode. Fakhri og Sidar m\u00e5tte reise tilbake fra Afrin til Aleppo da Sidar skulle f\u00f8de barnet. P\u00e5 et norsk sykehus ville jenta blitt operert et av de f\u00f8rste leved\u00f8gnene, men n\u00e5 ble de sendt hjem bare to timer etter f\u00f8dselen. Fakhri sier han ba en av de sykehusansatte om \u00e5 hjelpe dem med barnet, men fikk til svar at de verken hadde utstyr eller mulighet til det. Tilbake i Afrin bestemte ekteparet seg for \u00e5 dra over grensen til Tyrkia med babyen for \u00e5 sikre n\u00f8dvendige operasjoner der.", "De to eldste barna ble igjen hos besteforeldrene. En ambulanse kj\u00f8rte dem fra grensen til den tyrkiske byen Hatay et par timer unna. Der gjennomgikk Rojda to operasjoner. Da hun ble utskrevet etter f\u00f8rti dager p\u00e5 sykehuset, hentet Fakhri Khoshnav og Silva. Etter noen m\u00e5neder i Hatay, der Fakhri jobbet som skomaker, flyktet familien videre til Istanbul. Fremtiden var usikker. Han fors\u00f8rget familien ved \u00e5 jobbe i en skofabrikk. Mens de bodde i blokkleiligheten i Istanbul, str\u00f8mmet stadig flere flyktninger til byen \u2013 ogs\u00e5 flere av deres slektninger og venner. I oktober i fjor uttalte International Rescue Committee-topp David Miliband at det bodde flere syriske flyktninger i Istanbul enn i hele resten av Europa til sammen: 366 000 personer. I hele Tyrkia oppholdt n\u00e6rmere to millioner flyktninger fra Syria seg, if\u00f8lge FN. Totalt har den blodige konflikten f\u00f8rt 2,7 millioner syrere p\u00e5 flukt, if\u00f8lge FNs tall fra juli i \u00e5r.", "I Tyrka inns\u00e5 Fakhri og Sidar at de ikke kunne returnere til Syria. De registrerte seg som flyktninger hos FN.", "Barna gikk ikke p\u00e5 skole. Da babyen ble syk igjen, fikk hun ikke behandling.", "- Situasjonen til barna var veldig d\u00e5rlig, sier Sidar.", "Fakhri sier:", "- Alt som skjer med oss voksne, det kan vi t\u00e5le. Men barna ... Det \u00e5 ikke klare \u00e5 skaffe dem det de trenger...", "Seks m\u00e5neder senere, 24. juni 2014, fikk han telefonen familien hadde ventet p\u00e5: De var godkjent som flyktninger, og skulle overf\u00f8res til Norge.", "- De ringte meg fra dette nummeret, smiler han og viser et telefonnummer i notatboken han har tatt vare p\u00e5 siden Tyrkia.", "Han husker den enorme lettelsen, f\u00f8lelsen av \u00e5r med bekymringer som lettet fra skuldrene og n\u00e6rmest frigjorde kroppen. Den kvelden feiret de i leiligheten i Istanbul. De ba og takket gud. Khoshnav og Silva spurte om de endelig kunne f\u00e5 g\u00e5 p\u00e5 skole, om lilles\u00f8steren skulle f\u00e5 behandling og hjelp til \u00e5 g\u00e5. Da avreisedagen n\u00e6rmet seg i februar i fjor, sov de ikke mye om nettene. Kveldene f\u00f8r samlet de seg i leiligheten til Fakhris bror, som ogs\u00e5 hadde flyktet. De spiste sammen, snakket om fremtiden, om hva de skulle pakke med seg til Norge og hva de kunne ha i vente. T\u00e5rer og latter.", "10. februar 2015 satte de seg p\u00e5 flyet til Norge.", "Samme kveld ble de tatt imot av fire personer p\u00e5 V\u00e6rnes, inkludert tolk og representanter for kommunen.", "Herfra ble familien kj\u00f8rt til og vist rundt i sitt nye hjem: Rekkehuset p\u00e5 By\u00e5sen de fortsatt bor i.", "- Det var s\u00e5 godt, smiler Fakhri.", "Han tenkte at de var over det tyngste, ferdig med problemene og bekymringene for fremtiden. F\u00f8r avreise, hadde han lest p\u00e5 nettet om Norge.", "- Hva slags inntrykk fikk du?", "- At de tar vare p\u00e5 demokratiet her, det er medmenneskelighet og likestilling. Lover og regler gjelder for alle, ikke bare for en bestemt gruppe. Alle behov et menneske har i livet sitt, finner man her: Helse- og utdanningssystem, like muligheter. De tar vare p\u00e5 barna. Alt som er registrert p\u00e5 papiret hos oss, finnes i realiteten her for alle.", "Norge har sagt ja til \u00e5 ta imot 3200 kvoteflyktninger i \u00e5r, 3000 av plassene er \u00f8remerket flyktninger fra Syria.", "* Kvoteflyktninger (overf\u00f8ringsflyktninger) bosettes i Norge direkte fra utlandet, etter avtale med FNs h\u00f8ykommiss\u00e6r for flyktninger (UNHCR).", "* Er definert som mennesker med beskyttelsesbehov av UNHCR. Utlendingsdirektoratet (UDI) vurderer ikke hvorvidt de trenger beskyttelse, men det er UDI som bestemmer hvilke av disse flyktningene som f\u00e5r komme til Norge. Dette skjer ved at en uttakskommisjon best\u00e5ende av UDI og Integrerings- og mangfoldsdirektoratet (Imdi) reiser til landene flyktningene befinner seg i for \u00e5 intervjue dem. Innvilger UDI s\u00f8knaden, f\u00e5r de innreise- og oppholdstillatelse. UDI kan ogs\u00e5 vurdere flyktningene enkeltvis p\u00e5 bakgrunn av en skriftlig henvendelse fra UNHCR.", "* Norge har vedtatt \u00e5 ta i mot totalt 3200 kvoteflyktninger i 2016. Stortinget har vedtatt at 3000 av plassene skal \u00f8remerkes flyktninger fra Syria. Disse hentes fra Libanon, Tyrkia og Jordan. 60 av de 3000 plassene er medisinske plasser. 49 plasser er satt av til afghanske tolker og deres familiemedlemmer.", "* Ved inngangen til 2015 bodde det kvoteflyktninger fra totalt 116 land i Norge.", "* De fleste kom fra Iran, Vietnam, Irak og Myanmar. 65 prosent var i arbeid eller utdanning.", "Kilder: Utlendingsdirektoratet (udi.no), Integrerings- og mangfoldsdirektoratet (imdi.no)", "Fakhri og Sidar synes de ble tatt godt imot. Det var som om systemet omfavnet dem da de ankom: De to eldste begynte p\u00e5 skolen, Rojda ble fanget opp av et godt helse-vesen, familien fikk en kontaktperson i kommunen og kom etter hvert i gang med introduksjonsprogrammet, som gir deltagerne oppl\u00e6ring i norsk og samfunnskunnskap. If\u00f8lge nasjonale tall fra Integrerings- og mangfoldsdirektoratet (Imdi) var 62 prosent av deltagerne som avsluttet programmet i 2014 i jobb eller under utdanning \u00e5ret etter.", "Per i dag deltar 600 personer i programmet bare i Trondheim kommune.", "Mandag morgen denne uken: Klokken er ikke mer enn halv ni, men det er ikke spor av tretthet i de to blidspente ansiktene som m\u00f8ter oss i gangen i rekkehuset p\u00e5 By\u00e5sen.", "- Bare kom inn, oppfordrer Silva og Khoshnav mens de hiver p\u00e5 seg jakker og ryggsekker, fulle av forventning.", "Sykkelhjelmene er p\u00e5 plass, og de gj\u00f8r seg klare til \u00e5 hive seg p\u00e5 syklene de f\u00e5 hundre metrene bort til By\u00e5sen skole. Hun skal begynne i fjerde, han i sjuende. Denne dagen har de ventet p\u00e5 i hele sommer. Til \u00e5 l\u00e6re nye ting, til friminutt og \u00e5 m\u00f8te gamle venner.", "Mamma Sidar skal ta bussen til norskoppl\u00e6ringen, mens Fakhri skal levere Rojda i barnehagen f\u00f8r han drar p\u00e5 jobb. Tre\u00e5ringen, som i likhet med stores\u00f8sknene snakker b\u00e5de kurdisk og norsk, er som vanlig blid med en sang eller to p\u00e5 lur. Idet hun legges i barnevognen utenfor rekkehuset, \u00e5pner naboen d\u00f8ren og ut stikker hodet til en internasjonalt anerkjent harpist. Hei, hilser Willy Postma f\u00f8r hun kommer ut og sm\u00e5snakker med Rojda i barnevogna. Hun har barnebarnet p\u00e5 bes\u00f8k, ogs\u00e5 han skal snart p\u00e5 skolen. Hun husker godt da hennes nye naboer ankom leiligheten en sen februarkveld i fjor, i kulda og bekm\u00f8rket. De har hjulpet hverandre litt, forteller hun. Barna leker gjerne med lego og leketog inne hos henne, og selv blir hun bedt p\u00e5 middag til Fakhri og Sidar.", "I sommer har de ogs\u00e5 passet p\u00e5 hagen hennes mens hun var i USA, og n\u00e5 kommer hun n\u00e6rmest rett fra Elverum der hun har undervist, kan Postma fortelle f\u00f8r hun m\u00e5 inn til barnebarnet igjen.", "- God f\u00f8rste skoledag, vinker hun til Khoshnav og Silva, som setter kurs mot skolen.", "I skoleg\u00e5rden p\u00e5 By\u00e5sen skole \u00f8nsker l\u00e6rer Nina Lyngstad velkommen med en klem og et fast h\u00e5ndtrykk. I Syria gikk Khoshnav p\u00e5 skole i ett \u00e5r, noe han ikke trivdes s\u00e6rlig med. Hvis du ikke har gjort leksene, s\u00e5 sl\u00e5r de. Hvis du svarer feil, s\u00e5 sl\u00e5r de, har han fortalt oss et par dager tidligere.", "Men her i Norge er det helt annerledes. Han sier han gleder seg spesielt til \u00e5 f\u00e5 nye skoleb\u00f8ker, og til fagene naturfag og matte. For ikke \u00e5 snakke om \u00e5rets store h\u00f8ydepunkt: leirskole.", "Fra Aleppo kommer daglige, oppr\u00f8rende nyhets-meldinger . Om angrep p\u00e5 sykehus og klinikker, om tusener sivile som er beleiret, mangel p\u00e5 vann, drepte barn og voksne og stadige rakett- og flyangrep.", "Her i Norge har hverdagen stabilisert seg for familien. Tak over hodet, mat p\u00e5 bordet, ungene i skole og barnehage. Men tankene er hos dem som ble igjen. Sidars mor, to br\u00f8dre og to s\u00f8stre. Fakhris foreldre, to br\u00f8dre og fire s\u00f8stre. Hans tre br\u00f8dre i Tyrkia. Andre n\u00e6re slektninger som befinner seg i Irak, Libanon og Hellas. Sidars bror har s\u00f8kt asyl i Norge, og befinner seg n\u00e5 p\u00e5 Sunndals\u00f8ra. Mange av vennene de forlot i Aleppo, vet de ingenting om. Dagen i forveien snakket Fakhri med broren via WhatsApp. Han jobber som musikk- og sangl\u00e6rer i Afrin i den kurdiske regionen nord i Syria.", "- De snakker om hvor dyrt alt er, hvor vanskelig det er \u00e5 f\u00e5 tak i varer. De mangler mye, krigen har vart i fem \u00e5r. De d\u00e5rlige nyhetene g\u00e5r innp\u00e5 oss. Vi h\u00f8rer om avtaler mellom Tyrkia og Russland og USA, men alle jobber for sine egne interesser, ikke for \u00e5 redde Syria, sier familiefaren.", "Vi m\u00f8ter Fakhri, Sidar og barna p\u00e5 Trondheim torg og tar f\u00f8lge til biblioteket, et sted de ofte er sammen med barna. Foreldrene synes det er tryggere \u00e5 sende barna dit enn andre steder i byen de ikke kjenner s\u00e5 godt til.", "Her g\u00e5r l\u00e5nekortene varme, til b\u00f8ker og spill. Situasjonen i Syria f\u00e5r de ikke gjort stort med. Kreftene brukes p\u00e5 \u00e5 skape en s\u00e5 god tilv\u00e6relse som mulig for barna her Trondheim, s\u00f8rge for at de blir en del av n\u00e6rmilj\u00f8et. Silva spiller fotball p\u00e5 Astor fotballklubb, mens fotballglade Khoshnav for tiden sliter med en kneskade.", "Foreldrene ser gode og d\u00e5rlige sider ved b\u00e5de deres egen og den norske oppdragelsesmetoden.", "- Det er veldig bra det er forbudt \u00e5 sl\u00e5 barn her. Her har barna masse rettigheter, og de blir ikke misbrukt \u00f8konomisk til \u00e5 jobbe og tjene penger. Vi har ogs\u00e5 med oss mye som er riktig: Vi kan ikke gj\u00f8re alt det barna \u00f8nsker, men m\u00e5 sette klare grenser. De m\u00e5 ha respekt for voksne. Det var litt rart for meg \u00e5 h\u00f8re om barnevernet som blander seg inn i familiens liv her, hele livet v\u00e5rt handler om barna og deres fremtid. Vi har g\u00e5tt p\u00e5 kurs om barneoppdragelse i Norge. Vi pr\u00f8ver \u00e5 kombinere begge kulturer.", "Flere nyankomne har tidligere fortalt Ukeadressa sin frykt for barnevernet. Les reportasjen her (Pluss).", "Om s\u00f8ndagene m\u00f8ter de ofte en flyktningguide fra R\u00f8de Kors, en norsk kvinne og hennes to barn. De har v\u00e6rt med p\u00e5 hytta og sist s\u00f8ndag var barna p\u00e5 b\u00e6rtur med dem. Norske venner har det ikke blitt mange av, med tre barn, jobb og norskundervisning raser dagene unna. Nordmenn er heller ikke alltid s\u00e5 lett \u00e5 komme i kontakt med.", "- Noen har reist litt utenlands og forst\u00e5 mer av situasjonen ulike steder. Andre har ikke det. Nordmenn kan v\u00e6re litt \u00abstengt\u00bb, sier han, men vi m\u00e5 snakke med dem slik at de ogs\u00e5 kan \u00e5pne seg litt mer, sier Fakhri.", "- Jeg tror noen er litt redde for flyktninger, de vet ikke hvem vi er.", "Familien har levd i unntakstilstand og kjempet hardt i flere \u00e5r. N\u00e5 jobber de for \u00e5 bli en del av sitt nye samfunn. Og fremtiden, hva dr\u00f8mmer de om?", "- At familien f\u00e5r en god \u00f8konomi. Jeg h\u00e5per en dag \u00e5 kunne starte en egen virksomhet, og spare til \u00e5 kj\u00f8pe v\u00e5rt eget hus. Vi skal f\u00f8lge opp barna s\u00e5 de gj\u00f8r det bra p\u00e5 skolen. F\u00e5r vi god \u00f8konomi, kan vi ogs\u00e5 hjelpe andre, sier Fakhri Hamo."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "96cf84d088718206460248fe7df4923ecf2f80898d68677f1c0cf4940a8cae62"}, {"field": "createtime", "value": "2016-08-20T13:30:25.000Z"}, {"field": "description", "value": "De flyktet fra krigsherjede Aleppo. Halvannet \u00e5r etter at familien landet p\u00e5 V\u00e6rnes begynner dagene \u00e5 ligne et liv igjen."}, {"field": "dominantimage", "value": "http://www.adressa.no/pluss/magasin/article13201851.ece/p7greq/ALTERNATES/w980-default/INNGANGSBILDE.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a436959a7b1f398f730034ac8602204b24c0c8b4.jpg?59145f91"}, {"field": "dominantthumbnaildimensions", "value": "300x169"}, {"field": "heading", "value": ["Lykken er en helt vanlig hverdag -adressa.no", "To nye ord hver dag", "Uviss fremtid i Tyrkia", "- Den f\u00f8rste dagen vi kom sa jeg til kontaktpersonen v\u00e5r at Norge har reddet v\u00e5rt og barnas liv. Jeg skal gj\u00f8re alt jeg kan for \u00e5 gjengjelde det, sier Fakhri.", "Endelig skolestart", "De som ble igjen"]}, {"field": "id", "value": "a436959a7b1f398f730034ac8602204b24c0c8b4"}, {"field": "keyword", "value": ["Integrering", "flyktninger", "FN", "Trondheim", "Syria"]}, {"field": "keywords", "value": "Integrering,flyktninger,FN,Trondheim,Syria"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["whatsapp", "astor", "disney"]}, {"field": "kw-concept", "value": ["familie", "fors\u00f8rge familien", "jobb", "\u00f8remerket flyktninger", "barn", "familien landet", "flyktet", "dag"]}, {"field": "kw-entity", "value": ["\u00f8st-aleppo", "pluss", "silva og khoshnav", "silva", "r\u00f8de kors", "international rescue committee", "fakhri khoshnav", "frost", "khoshnav og silva", "imdi", "let", "irak og myanmar", "mister minit", "fakhri khoshnav og silva", "fakhri hamo", "by\u00e5sen", "ukeadressa", "tyrkia og jordan", "integrerings", "fakhri og sidar", "khoshnav", "tyrkia og russland", "rojda", "r. utlendingsdirektoratet", "tyrka", "pikachu", "n. totalt", "libanon og hellas", "pok\u00e9mon", "sidar wazir"]}, {"field": "kw-location", "value": ["v\u00e6rnes", "europa", "irak", "istanbul", "tyrkia", "iran", "vietnam", "syria", "trondheim", "norge", "libanon", "aleppo", "sunndals\u00f8ra", "afrin", "hatay", "elsa", "sverige", "elverum"]}, {"field": "kw-pageclass", "value": "article"}, {"field": "kw-person", "value": ["jonathan rosic", "nina lyngstad", "david miliband", "willy postma"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13201851.ece/p7greq/ALTERNATES/w980-default/INNGANGSBILDE.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lykken er en helt vanlig hverdag"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/20/Lykken-er-en-helt-vanlig-hverdag-13201853.ece"}, {"field": "pageclass", "value": ["article"]}, {"field": "publishtime", "value": "2016-08-20T14:21:47.000Z"}, {"field": "recs-articleid", "value": "13201853"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-20T14:21:47.000Z"}, {"field": "recs-rawtitle", "value": "Lykken er en helt vanlig hverdag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "De flyktet fra krigsherjede Aleppo. Halvannet \u00e5r etter at familien landet p\u00e5 V\u00e6rnes begynner dagene \u00e5 ligne et liv igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/a436959a7b1f398f730034ac8602204b24c0c8b4.jpg?59145f91"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-11T12:56:49.000Z"}, {"field": "title", "value": "Fakhri og familien flyktet fra Aleppo. Slik fikk de et nytt liv i Trondheim."}, {"field": "url", "value": "http://www.adressa.no/pluss/magasin/2016/08/20/Lykken-er-en-helt-vanlig-hverdag-13201853.ece"}, {"field": "urlhash", "value": "a436959a7b1f398f730034ac8602204b24c0c8b4"}], "score": 1.1775801, "siteId": "9222270286501375973", "id": "a436959a7b1f398f730034ac8602204b24c0c8b4"}

