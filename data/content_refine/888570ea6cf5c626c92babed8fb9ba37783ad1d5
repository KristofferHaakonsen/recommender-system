{"fields": [{"field": "modifiedtime", "type": "time", "value": "2016-05-20T11:09:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Baby", "Forbrukerrettigheter", "Svangerskap"]}, {"field": "author", "value": ["babyverden.no", "maren eriksen"]}, {"field": "body", "value": ["Saken oppdateres.", "\u2014 Jeg er veldig bekymret for sommeren. Vi ser at f\u00f8dselstallene \u00f8ker i sommerm\u00e5nedene , og vet fra tidligere \u00e5r at det blir ekstra hektisk. I tillegg stenger flere mindre f\u00f8desteder, noe som \u00f8ker presset p\u00e5 allerede travle avdelinger, sier Kirsten J\u00f8rgensen, leder av Den norske jordmorforening.", "Hun forteller at mye fortsatt er uavklart mange steder. Men \u00e9n ting er sikkert \u2013 ved de store f\u00f8destedene vil det bli trangt om plassen i sommer.", "\u2014 Vi vet at det er for f\u00e5 f\u00f8deplasser, s\u00e6rlig i Oslo-omr\u00e5det. Men ogs\u00e5 i Stavanger, Bergen og Trondheim kommer det til \u00e5 bli fullt, sier J\u00f8rgensen.", "Ogs\u00e5 lederen av Jordmorforbundet, Hanne Charlotte Schjelderup-Eriksen, er bekymret.", "\u2014 F\u00f8detilbudet for landets familier bygges ned i et raskt tempo . Det er jordmormangel ved de store f\u00f8destedene, og presset er st\u00f8rst p\u00e5 sommeren n\u00e5r det er flest f\u00f8dsler. Helsetilsynet sjekker jevnlig bemanningssituasjonen ved f\u00f8desteder her til lands, og mange steder p\u00e5pekes det at jordmordekningen er urovekkende d\u00e5rlig, sier hun.", "Samme varsel kom i fjor, at det var jordmormangel i hele landet. Og det blir varslet at stadig flere gravide velger \u00e5 kj\u00f8pe privat hjelp ved f\u00f8dsel, som for eksempel s\u00e5kalte doulaer.", "Les mer om doula her:  - Jeg brukte doula fordi jeg var livredd for \u00e5 f\u00f8de", "Ogs\u00e5 jordm\u00f8dre har rett p\u00e5 ferie. Og det skal helst skje i de m\u00e5nedene hvor flest f\u00f8der. Det betyr at det m\u00e5 vikarer til. Tidligere \u00e5r har norske f\u00f8destuer v\u00e6rt fylt opp med danske og svenske jordm\u00f8dre om sommeren, men det blir f\u00e6rre av dem.", "\u2014 Det er jordmormangel i Danmark og Sverige ogs\u00e5 n\u00e5 , s\u00e5 f\u00f8deinstitusjonene vil ikke slippe sine jordm\u00f8dre slik at de kan jobbe her hos oss. Tidligere fikk de fri for \u00e5 jobbe i Norge, n\u00e5 m\u00e5 de eventuelt jobbe i sin egen ferie, sier J\u00f8rgensen.", "Hun forteller ogs\u00e5 at de utenlandske jordm\u00f8drene ikke \u00f8nsker \u00e5 jobbe der de trengs mest \u2013 ved de store, travle f\u00f8deavdelingene. De vil heller jobbe p\u00e5 mindre f\u00f8desteder med st\u00f8rre ro og bedre tid. Det er ogs\u00e5 en trend blant jordm\u00f8dre her til lands.", "Hvem er p\u00e5 jobb n\u00e5r du skal f\u00f8de i sommer? Det er det store sp\u00f8rsm\u00e5let i \u00e5r. J\u00f8rgensen liker ikke svaret hun har f\u00e5tt s\u00e5 langt.", "\u2014 Grunnbemanningen ved f\u00f8destedene er s\u00e5 d\u00e5rlig at vi er helt avhengige av sommervikarer for \u00e5 avvikle ferier. Vikarene gj\u00f8r en god jobb, men de kjenner ikke f\u00f8destedene eller rutinene godt nok. Derfor m\u00e5 det ogs\u00e5 v\u00e6re noen faste som er p\u00e5 jobb i tillegg. Vi er generelt for lavt bemannet og veldig s\u00e5rbare, hele \u00e5ret, men s\u00e6rlig i sommerm\u00e5nedene, sier J\u00f8rgensen.", "94 prosent av jordm\u00f8drene har ansvar for andre pasienter samtidig som de har omsorg for en aktivt f\u00f8dende.Ved de store f\u00f8destedene opplever halvparten at de ikke f\u00e5r overv\u00e5ket mor og barn tilstrekkelig i f\u00f8dsel.34 prosent av jordm\u00f8drene har sjelden eller aldri nok ressurser til \u00e5 tilby \u00e9n-til-\u00e9n-omsorg i f\u00f8dsel p\u00e5 sommeren.86 prosent av jordm\u00f8drene har opplevd at bemanningen har forblitt lik eller blitt mindre, til tross for \u00f8kning i antall f\u00f8dsler.59 prosent p\u00e5 st\u00f8rre f\u00f8desteder har ansvar for mer enn 7 barselkvinner p\u00e5 en normal vakt, ingen opplever dette ved mindre f\u00f8desteder.Over halvparten av jordm\u00f8drene har vurdert \u00e5 slutte i jobben sin p\u00e5 grunn av arbeidspresset, og 20 prosent har redusert stillingen sin av samme \u00e5rsak.", "Vis fakta", "If\u00f8lge J\u00f8rgensen er det travelt hele \u00e5ret ved f\u00f8destedene, s\u00e6rlig de st\u00f8rste. Og s\u00e5 topper det seg p\u00e5 sommeren. Hun forteller at hun oftere h\u00f8rer om jordm\u00f8dre som er bekymret for hvor lenge de holder ut i yrket. Og i fjor sluttet \u00e5tte erfarne jordm\u00f8dre ved Ullev\u00e5l sykehus fordi de ikke orket arbeidspresset. Det synes J\u00f8rgensen er en skummel utvikling.", "\u2014 Og det er ikke bare de erfarne jordm\u00f8drene som er bekymret for arbeidspresset. Ogs\u00e5 nyutdannede lurer p\u00e5 om de orker presset ved de store f\u00f8destedene, sier J\u00f8rgensen.", "Burde man unng\u00e5 termin om sommeren? Jordm\u00f8dre mener nei. Dessuten er det jo ikke alltid s\u00e5 enkelt \u00e5 planlegge n\u00e5r et nytt liv skal skapes. Det er heller rammene rundt som m\u00e5 bedres.", "I disse dager planlegger jordmorforeningene i Norge, Sverige og Danmark et felles opprop om situasjonen for f\u00f8dekvinner.", "\u2014 Vi er alle fortvilet n\u00e5r trenden er sentralisering, \u00f8kt arbeidspress og d\u00e5rligere omsorg for de f\u00f8dende. Det vi ser her til lands med at flinke jordm\u00f8dre ikke orker \u00e5 jobbe der de trengs mest. De f\u00f8ler ikke at de f\u00e5r gjort det de \u00f8nsker for f\u00f8dekvinnene. Det m\u00e5 tas p\u00e5 alvor, avslutter J\u00f8rgensen.", "Det har ikke lykkes Babyverden \u00e5 f\u00e5 en kommentar fra statsr\u00e5d Bent H\u00f8ie (H) om hvorvidt f\u00f8detilbudet er godt nok ved norske f\u00f8desteder i sommer. Begrunnelsen fra Helse- og omsorgsdepartementet er at statsr\u00e5den f\u00f8rst skal uttale seg om saken i Stortinget f\u00f8rst neste torsdag, og derfor ikke vil gi kommentar f\u00f8r det.", "Det er Trine Skei Grande (Venstre) som i april ba helse- og omsorgsministeren redegj\u00f8re for planene for sommeren ved f\u00f8destedene:", "\u00abF\u00f8dselsomsorgen er en av mange tjenester innen v\u00e5rt helsevesen som spiller en n\u00f8kkelrolle for folks trygghetsf\u00f8lelse. Forskning viser at f\u00f8dsels- og barselomsorg er av avgj\u00f8rende betydning for barns utvikling og for utviklingen av relasjonen mellom foreldre og barn. I de store byene i dette landet er det mange f\u00f8dende som dessverre ikke n\u00e5r frem til sykehuset n\u00e5r de skal f\u00f8de, p\u00e5 grunn av plassmangel og avvisning, og det er mange f\u00f8dende som verken behersker norsk eller som kjenner til norsk f\u00f8dsels- og barselomsorg. Fulle sykehus og misforst\u00e5elser p\u00e5 f\u00f8destuen bidrar ikke til \u00e5 gi f\u00f8dende den tryggheten og omsorgen de trenger.", "Hvilken strategi har statsr\u00e5den for at f\u00f8dselsomsorgen i de store byene skal ha s\u00e5 h\u00f8y kvalitet som mulig, og at f\u00f8dsler som er planlagt p\u00e5 sykehus, faktisk skjer p\u00e5 sykehus?\u00bb", "Sp\u00f8rsm\u00e5let finnes p\u00e5 Stortingets nettsider .", "Svaret gir alts\u00e5 helse- og omsorgsminister Bent H\u00f8ie i Stortinget torsdag 26. mai.", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger.", "Her er flere artikler for deg som er gravid eller har spedbarn:", "Her er navnene navneforskeren tror er p\u00e5 vei tilbake"]}, {"field": "category0", "value": "familieogoppvekst"}, {"field": "contenthash", "value": "de70e19e8fec7261ea31adb30b98ae24ed53fe24f3da8b4547f58462eaf324c0"}, {"field": "createtime", "value": "2017-05-05T19:52:40.000Z"}, {"field": "description", "value": "Lederne for Jormorforbundet og Den norske jordmorforening sl\u00e5r alarm om sprengte f\u00f8desteder, for f\u00e5 p\u00e5 vakt, hardt arbeidspress og f\u00f8lelsen av \u00e5 ikke kunne gi de f\u00f8dende godt nok tilbud."}, {"field": "heading", "value": ["- Jordm\u00f8dre gruer seg til \u00e5 jobbe i sommer -adressa.no", "Bygges ned i raskt tempo", "Mangler sommervikarer", "Jordm\u00f8dre sliter seg ut", "Planlegger felles skandinavisk opprop", "Statsr\u00e5den vil ikke svare n\u00e5"]}, {"field": "id", "value": "888570ea6cf5c626c92babed8fb9ba37783ad1d5"}, {"field": "keyword", "value": ["Baby", "Forbrukerrettigheter", "Svangerskap"]}, {"field": "keywords", "value": "Baby,Forbrukerrettigheter,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "sandviks as"}, {"field": "kw-concept", "value": ["jordm\u00f8dre", "f\u00f8de", "jobb", "jordm\u00f8dre gruer", "f\u00f8dsel", "norske jordmorforening", "erfarne jordm\u00f8dre", "raskt tempo"]}, {"field": "kw-entity", "value": ["sverige og danmark", "babyverden", "stortinget", "helse", "bergen og trondheim", "jormorforbundet og den", "ullev\u00e5l", "danmark og sverige", "venstre"]}, {"field": "kw-location", "value": ["stavanger", "norge", "oslo"]}, {"field": "kw-pageclass", "value": "article"}, {"field": "kw-person", "value": ["trine skei grande", "bent h\u00f8ie", "kirsten j\u00f8rgensen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/0c348dfd-2245-4c39-aefc-ecfba6507c76?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jordm\u00f8dre gruer seg til \u00e5 jobbe i sommer"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/--Jordmodre-gruer-seg-til-a-jobbe-i-sommer-8581b.html"}, {"field": "pageclass", "value": ["article"]}, {"field": "publishtime", "value": "2016-05-20T09:03:01.000Z"}, {"field": "recs-articleid", "value": "8581"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-05-20T09:03:01.000Z"}, {"field": "recs-rawtitle", "value": "- Jordm\u00f8dre gruer seg til \u00e5 jobbe i sommer -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Lederne for Jormorforbundet og Den norske jordmorforening sl\u00e5r alarm om sprengte f\u00f8desteder, for f\u00e5 p\u00e5 vakt, hardt arbeidspress og f\u00f8lelsen av \u00e5 ikke kunne gi de f\u00f8dende godt nok tilbud."}, {"field": "thumbnail", "value": "http://content-thumbnail.cxpublic.com/content/thumbnail200x150/888570ea6cf5c626c92babed8fb9ba37783ad1d5.jpg?5973c8b4"}, {"field": "thumbnailfullheightdimensions", "value": "200x1821"}, {"field": "timestamp", "value": "2017-07-22T21:50:44.000Z"}, {"field": "title", "value": "- Jordm\u00f8dre gruer seg til \u00e5 jobbe i sommer"}, {"field": "url", "value": "http://www.adressa.no/familieogoppvekst/--Jordmodre-gruer-seg-til-a-jobbe-i-sommer-8581b.html"}, {"field": "urlhash", "value": "888570ea6cf5c626c92babed8fb9ba37783ad1d5"}], "score": 0.8903651, "siteId": "9222270286501375973", "id": "888570ea6cf5c626c92babed8fb9ba37783ad1d5"}

