{"fields": [{"field": "modifiedtime", "type": "time", "value": "2012-04-17T10:37:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kamilla a. willix juniorr\u00e5dgiver afrika i uro", "plan norge."]}, {"field": "body", "value": ["Saken oppdateres.", "Krigen i den demokratiske republikken Kongo tok offisielt slutt i 2003, og hadde da tatt livet av 3 millioner mennesker. Mange oppr\u00f8rsgrupper sluttet seg til en samlet regjering, men n\u00e5 er det igjen fare for full krig mellom regjeringen og oppr\u00f8rerne ledet av Laurent Nkunda. FN har utplassert sin st\u00f8rste fredsbevarende styrke p\u00e5 17000 soldater i landet for \u00e5 holde forholdene i sjakk, og planlegger \u00e5 sende enda 3000. Likevel ble FN-hovedkvarteret i Kongo angrepet og flere soldater skadet av illsinte demonstranter for bare noen uker siden. Hva er det som skjer i Kongo? For \u00e5 forst\u00e5 situasjonen, m\u00e5 man ta en titt tilbake p\u00e5 en av de grusomste etniske utrenskningene etter andre verdenskrig: folkemordet i nabolandet Rwanda.", "Folkemordet i Rwanda p\u00e5 90-tallet er en av de blodigste og verste slaktingen av mennesker verden har sett etter andre verdenskrig. Konflikten mellom folkegruppene hutuene og tutsiene i landet br\u00f8t ut da ekstremistiske militser av hutuer bestemte seg for \u00e5 renske landet for tutsier. Hutu-grupperingene mente tutsiene urettmessig hadde hatt kontrollen over landet for lenge, og at de med full rett kunne fjerne tutsi-overmakten. Bokstavelig talt.", "Hatet mot tutsiene kan spores helt tilbake p\u00e5 1920-tallet. Da overtok Belgia kolonien Rwanda, og bestemte seg for at tutsiene skulle ha regjeringsmakten i landet. Europeernes rasestandarder favoriserte tutsiene fordi de lignet mer p\u00e5 dem selv; de var lysere i huden, og hadde mer europeiske trekk. Likevel m\u00e5tte alle innbyggerne b\u00e6re ID-kort for at belgierne skulle kunne skille dem fra hverandre, s\u00e5 hvor forskjellige kan de egentlig ha v\u00e6rt? I et land hvor befolkningen tidligere hadde kommet godt overens med hverandre, skapte kolonimaktene et unaturlig klasseskille. Det ble fatalt.", "Det har v\u00e6rt fred i Rwanda siden 1994, men Leger Uten Grenser og alle andre hjelpeorganisasjoner melder n\u00e5 om full krig i Kivu-provinsen i Kongo p\u00e5 grensen mellom de to landene. Etter folkemordet flyktet mange ekstremistiske hutuer hit. Som sin motpart har de oppr\u00f8rslederen Laurent Nkunda; en selvutnevnt \u00abbeskytter\u00bb av tutsiene nord i Kivu. Det er de tutsiske oppr\u00f8rerne til Nkunda som i dag skaper kaos i provinsen. Man kan sp\u00f8rre seg om det er tilfeldig at omr\u00e5dene Nkunda holder s\u00e5 tett p\u00e5, har en av Kongos rikeste forekomster av verdifulle naturressurser. Tilstanden blir heller ikke bedre av at den kongolesiske regjeringen mistenker Rwanda for \u00e5 st\u00f8tte oppr\u00f8rerne milit\u00e6rt. Det kan f\u00f8re til en krig mellom Rwanda og Kongo, en innviklet krig med \u00f8konomiske, etniske og territorielle dimensjoner.", "I f\u00f8lge blant annet Amnesty International og unders\u00f8kelser gjennomf\u00f8rt av den Rwandiske regjeringen i 2002, ble i alle fall 800 000 mennesker ble drept i l\u00f8pet av april, mai og juni 1994. Det som gjorde folkemordet i Rwanda s\u00e5 spesielt, var ikke bare det skyh\u00f8ye tallet p\u00e5 drepte og fordrevne. Det var ogs\u00e5 det faktum at FN og verdenssamfunnet ikke grep inn og hjalp de sivile ofrene for massakrene n\u00e5r de trengte det mest. Mens ubev\u00e6pnede tutsier og moderate hutuer ble myrdet p\u00e5 de verst tenkelige m\u00e5ter i fullt dagslys, satt resten av verden i FN-bygget og diskuterte hvorvidt man kunne kalle konflikten et folkemord, hva slags farge det skulle v\u00e6re p\u00e5 FN-bilene og hvem som skulle betale transportkostnadene. Absurd, eller hva? Men n\u00e5 kan det samme skje igjen.", "Milj\u00f8- og utviklingsminister Erik Solheim reiste i november til Kongo for \u00e5 bes\u00f8ke flyktningleire og vurdere situasjonen i landet. Han satte fokus p\u00e5 de d\u00e5rlige bo- og leveforholdene, mangelen p\u00e5 skolegang, og p\u00e5 det faktumet at kvinnene i leirene lever i konstant frykt for vold. Flyktningleire skal v\u00e6re et trygt sted, men i Kongo er sitasjonen en ganske annen. Tidligere denne uken ble det kjent at kongolesiske soldater hadde tatt seg inn i en FN-leir og fors\u00f8kt \u00e5 voldta to barn. Da de ikke lyktes, drepte de det ene barnet og det andre er sporl\u00f8st forsvunnet. Solheim, som har sett mange av tidenes verste humanit\u00e6re katastrofer p\u00e5 n\u00e6rt hold, mener at situasjonen i Kongo n\u00e5 er verre enn situasjonen i Darfur. En rapport fra International Crisis Group melder at s\u00e5 mange som 200 000 kvinner har blitt voldtatt i l\u00f8pet av denne konflikten. Begge parter bruker voldtekt som et middel for skremsel og uro. De misbruker kvinnene p\u00e5 det groveste, og bryr seg ikke om spredning av hiv eller om kvinnene egentlig bare er jentebarn. Ville vi lukket \u00f8ynene hvis 200 000 kvinner i Europa ble voldtatt?", "I l\u00f8pet av de to siste m\u00e5nedene har s\u00e5 mye som 250 000 innbyggere forlatt hjemmene sine i Kongo i frykt for flere angrep, mange av dem var internt fordrevne fra f\u00f8r. De h\u00f8ye matvareprisene gj\u00f8r at flyktningene st\u00e5r nesten uten matrasjoner. Bistandsarbeidere i Kongo melder at dette kan utvikle seg til en regional krig og en humanit\u00e6r katastrofe om ikke verden gj\u00f8r noe. Det samme internasjonale samfunnet som lovet seg selv \u00e5 gripe inn og hjelpe til etter folkemordet p\u00e5 90-tallet, sitter nok en gang p\u00e5 sidelinjen. Hvor blir det av krisehjelpen til lokalbefolkningen? Hvor er viljen til \u00e5 bidra til FN-styrkenes arbeid for \u00e5 beskytte de sivile flyktningene? Og ikke minst, hvor blir det av spalteplassen i avisene og sendetid p\u00e5 tv-en?", "Ingen vet akkurat hvor mange, men flere millioner kongolesere har alt m\u00e5tte b\u00f8te med livet i konflikter de siste ti \u00e5rene. Det er ikke bare krigen som dreper, det er ustabiliteten i form av matmangel og sykdom. Det er en skam om enda flere m\u00e5 lide samme skjebne. Alle land, ogs\u00e5 Norge, m\u00e5 ta ansvar for det internasjonale engasjementet i Kongo, og det m\u00e5 gj\u00f8res n\u00e5! Ikke la menneskene i Den demokratiske republikken Kongo g\u00e5 inn i historien som enda en gruppe vi kom for sent til \u00e5 hjelpe.", "kamilla.willix@plan-norge.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "00a69e485e7a050230079a4b3e1b7c8bf989eb5b92b16443f8e1acff4d1aecd4"}, {"field": "createtime", "value": "2017-03-21T23:08:50.000Z"}, {"field": "description", "value": "De aller fleste har vel sett filmene \u00abHotel Rwanda\u00bb og \u00abBlood Diamond\u00bb? Vi har sett dem og gr\u00f8sset ved tanken p\u00e5 at mennesker kan v\u00e6re s\u00e5 forferdelige mot hverandre. Vi har sett dem og tenkt \u00abtakk Gud for at dette er over\u00bb, og vi har bestemt oss for at det aldri skal skje igjen. Men det skjer igjen, akkurat n\u00e5. Og det er vel kanskje noe \u00e5 sette frokosten i halsen for?"}, {"field": "dominantimage", "value": "http://www.adressa.no/incoming/article1281221.ece5/ALTERNATES/w980-default/Kamilla%20Willix"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7c848a4b4f0a65459a3bee6946fd3a3b5b6289f2.jpg?5945a01c"}, {"field": "dominantthumbnaildimensions", "value": "300x169"}, {"field": "heading", "value": "Rwanda en gang til? -adressa.no"}, {"field": "id", "value": "7c848a4b4f0a65459a3bee6946fd3a3b5b6289f2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-company", "value": "amnesty international"}, {"field": "kw-concept", "value": ["folkemord", "tutsier", "demokratiske republikken", "krig", "land", "full krig", "humanit\u00e6r katastrofe"]}, {"field": "kw-entity", "value": ["leger uten grenser", "international crisis group", "gud", "rwanda og kongo", "blood diamond", "hotel rwanda", "darfur", "kivu", "rwandiske"]}, {"field": "kw-location", "value": ["europa", "belgia", "kongo", "norge"]}, {"field": "kw-pageclass", "value": "article"}, {"field": "kw-person", "value": ["laurent nkunda", "erik solheim"]}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1281221.ece5/ALTERNATES/w980-default/Kamilla%20Willix"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rwanda en gang til?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1207414.ece"}, {"field": "pageclass", "value": ["article"]}, {"field": "publishtime", "value": "2008-12-11T07:51:00.000Z"}, {"field": "recs-articleid", "value": "1476424"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-12-11T07:51:00.000Z"}, {"field": "recs-rawtitle", "value": "Rwanda en gang til? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "De aller fleste har vel sett filmene \u00abHotel Rwanda\u00bb og \u00abBlood Diamond\u00bb? Vi har sett dem og gr\u00f8sset ved tanken p\u00e5 at mennesker kan v\u00e6re s\u00e5 forferdelige mot hverandre. Vi har sett dem og tenkt \u00abtakk Gud for at dette er over\u00bb, og vi har bestemt oss for at det aldri skal skje igjen. Men det skjer igjen, akkurat n\u00e5. Og det er vel kanskje noe \u00e5 sette frokosten i halsen for?"}, {"field": "thumbnail", "value": "http://content-thumbnail.cxpublic.com/content/thumbnail200x150/7c848a4b4f0a65459a3bee6946fd3a3b5b6289f2.jpg?5945a01c"}, {"field": "thumbnailfullheightdimensions", "value": "200x1817"}, {"field": "timestamp", "value": "2017-06-17T21:33:16.000Z"}, {"field": "title", "value": "Rwanda en gang til?"}, {"field": "url", "value": "http://www.adressa.no/meninger/kronikker/article1207414.ece"}, {"field": "urlhash", "value": "7c848a4b4f0a65459a3bee6946fd3a3b5b6289f2"}], "score": 0.8032776, "siteId": "9222270286501375973", "id": "7c848a4b4f0a65459a3bee6946fd3a3b5b6289f2"}

