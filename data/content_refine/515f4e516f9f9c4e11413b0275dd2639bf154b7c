{"fields": [{"field": "modifiedtime", "type": "time", "value": "2016-02-02T10:04:38.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim", "L\u00e6rerl\u00f8ftet", "Utdanningsforbundet"]}, {"field": "author", "value": "hilde skjesol"}, {"field": "body", "value": ["Saken oppdateres.", "Nye kompetansekrav i skolen sender rundt 750 trondheimsl\u00e6rere tilbake til studiene. Til tross for at de har undervist i \u00e5revis, oppfyller de ikke de nye kompetansekravene i norsk, matematikk og engelsk.", "- Jeg tror ikke at matteundervisningen min vil bli s\u00e5 vanvittig mye bedre om jeg f\u00e5r et halv\u00e5r til med matematikk fra universitetet, sier Gunnes som er l\u00e6rer ved Rosenborg ungdomsskole.", "Mer enn hver fjerde l\u00e6rer i barne- og ungdomsskolene i Trondheim m\u00e5 skaffe seg flere studiepoeng i l\u00f8pet av de neste ti \u00e5rene.", "- Dette er en stor investering, og en stor satsing i trondheimsskolen. Men hvis det satses p\u00e5 videreutdanning i et omfang som i dag, skal alle l\u00e6rere ha n\u00e5dd de nye kompetansekravene innen fristen i 2025, sier Gunn R\u00f8stad, kommunaldirekt\u00f8r for oppvekst og utdanning i Trondheim.", "LES OGS\u00c5: Superl\u00e6rere f\u00e5r h\u00f8yere l\u00f8nn", "Det var sist sommer regjeringen innf\u00f8rte nye kompetansekrav for l\u00e6rere i grunnskolen. I barneskolen skal l\u00e6reren skal ha minst 30 studiepoeng (halv\u00e5rsstudium) n\u00e5r hun underviser i de tre basisfagene norsk, engelsk og matematikk, mens l\u00e6rere i ungdomsskolen som underviser i basisfagene skal ha minst 60 studiepoeng (hel\u00e5rsstudium). Men kravene blir tilbakevirkende kraft, noe som inneb\u00e6rer at mange l\u00e6rere med lang fartstid i klasserommet, ikke lenger har tilstrekkelig med studiepoeng.", "Tall fra grunnskolens informasjonssystem (GSI) viser at mer enn 33200 l\u00e6rere her til lands ikke har tilstrekkelig utdannelse i egne fag. 577 l\u00e6rere i barneskolen og 176 l\u00e6rere i ungdomsskolen i Trondheim oppfyller ikke kompetansekravene i disse fagene. I barneskolen mangler over halvparten av engelskl\u00e6rerne studiepoeng, mens det i ungdomsskolen er mattel\u00e6rere som i st\u00f8rst grad trenger videreutdanning. Bare seks av ti mattel\u00e6rere har minst 60 studiepoeng i matematikk, slik kravet n\u00e5 er.", "Ved Rosenborg ungdomsskole har de telt studiepoeng blant de ansatte, og kommet til at fire l\u00e6rere som underviser i matte, engelsk eller norsk, ikke har de n\u00f8dvendige 60 studiepoengene.", "- Dette er dyktige, popul\u00e6re l\u00e6rere med lang erfaring og h\u00f8y kompetanse, og som tilsynelatende fungerer bra. Men n\u00e5 m\u00e5 de ut av skolen for \u00e5 studere, sier Ingunn Sollie, tillitsvalgt i Utdanningsforbundet ved skolen.", "Mattel\u00e6rer Arild Gunnes er en av dem. Han har v\u00e6rt mattel\u00e6rer ved skolen siden 1997, men med nye kompetansekrav mangler han noen studiepoeng.", "- Jeg kan fint studere litt mer matte, men jeg vet ikke om det vil bety noe for meg og mine elever. Etter 19 \u00e5r som mattel\u00e6rer har jeg mye erfaring, og jeg har kj\u00f8rt masse elever gjennom matematikken med gode resultater. Jeg tenker at hvis en er ute etter \u00e5 bedre matteresultatene til elevene, s\u00e5 hadde det v\u00e6rt bedre \u00e5 gi dem en mattetime ekstra i uka, sier Gunnes som mener det er altfor lite med to klokketimer matte i uka slik det n\u00e5 er i niende trinn.", "L\u00e6rerne ved skolen mener det er bra at det innf\u00f8res kompetansekrav for nyutdannede l\u00e6rere, men mener det blir for enkelt \u00e5 bare telle studiepoeng hos l\u00e6rere som har mange \u00e5rs erfaring fra klasserommet.", "- Dette er uklokt, f\u00f8rst og fremst fordi kostnadene blir for store i forhold til hva elevene vinner p\u00e5 dette. Realkompetansen som l\u00e6rerne har, og som er gull verdt, f\u00e5r ingen betydning. Du l\u00e6rer og utvikler deg hele tiden, men dette ugyldiggj\u00f8res. Det er respektl\u00f8st, sier Sollie.", "- Her er det l\u00e6rere som har en grunnutdanning som en gang var godkjent, men som ikke lenger er godkjent. I hvilket annet yrke har det skjedd, sier St\u00e5le T\u00f8mmer\u00e5s, l\u00e6rer ved skolen.", "Samtidig er de bekymret for det ensidige fokuset som n\u00e5 blir p\u00e5 \u00e5 videreutdanne l\u00e6rere i matte, engelsk og norsk.", "- Det kommer til \u00e5 bli en t\u00f8rke for videreutdanning i forhold til de estetiske fagene, som musikk, kunst og h\u00e5ndverk og mat og helse, mener l\u00e6rer Lise Wang Eriksen.", "LES OGS\u00c5: Videreutdanning til over 5000 l\u00e6rere", "For Trondheim kommune vil de nye kompetansekravene inneb\u00e6re en kostnad p\u00e5 mellom 16,5 og 18,7 millioner kroner, viser forel\u00f8pige beregninger. Leder i oppvekstkomiteen, Eirik Schr\u00f8der (Ap) har i bystyret uttrykt bekymring for at kompetansekravene vil spise opp pengene p\u00e5 budsjettet for etter- og videreutdanning av l\u00e6rere. Oppvekstdirekt\u00f8ren deler den bekymringen, og sier at andre omr\u00e5der kan bli skadelidende.", "- Som arbeidsgiver er dette noe vi m\u00e5 v\u00e6re obs p\u00e5. Men vi m\u00e5 tenke at vi f\u00e5r en mer kompetent l\u00e6rerstand og en enda bedre skole n\u00e5r kompetansekravene er oppfylt, sier Gunn R\u00f8stad.", "Leder i Utdanningsforbundet i Trondheim, Geir R\u00f8svoll, reagerer sterkt p\u00e5 at kompetansekravene f\u00e5r tilbakevirkende kraft. Han tror det blir sv\u00e6rt krevende \u00e5 videreutdanne s\u00e5 mange l\u00e6rere p\u00e5 s\u00e5 kort tid, og stiller sp\u00f8rsm\u00e5l ved kapasiteten ved h\u00f8gskoler og universitet.", "- Det er 750 l\u00e6rere bare her i Trondheim som skal sluses gjennom et videreutdanningsl\u00f8p. Jeg tror ikke det er mulig, sier R\u00f8svoll.", "Han mener politikerne ikke har forst\u00e5tt hva de har v\u00e6rt med p\u00e5, n\u00e5r de har g\u00e5tt inn for at kompetansekravene skal ha tilbakevirkende kraft. Samtidig er han bekymret for hvilken dreining skolen f\u00e5r som f\u00f8lge av denne satsingen p\u00e5 basisfagene:", "- N\u00e5r en skal prioritere tre fag, s\u00e5 inneb\u00e6rer det at all annen videreutdanning stopper opp. Dette vil ramme de andre fagene, og f\u00f8re til at en snevrer inn skolens samfunnsoppdrag, sier R\u00f8svoll som fortsatt har h\u00e5p om at Stortinget i v\u00e5r vil fjerne bestemmelsen om at kompetansekravene skal ha tilbakevirkende kraft."]}, {"field": "category0", "value": "pluss"}, {"field": "contenthash", "value": "3517f12aae6f6aff54f9ced98b75dd84ba57a2824e0dde2e26ae641b82139419"}, {"field": "createtime", "value": "2016-02-01T18:25:48.000Z"}, {"field": "description", "value": "Arild Gunnes har undervist i matte siden 1997. N\u00e5 m\u00e5 han studere mer."}, {"field": "dominantimage", "value": "http://www.adressa.no/pluss/article12102023.ece/m76l0g/ALTERNATES/w980-default/KHE_8467-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/515f4e516f9f9c4e11413b0275dd2639bf154b7c.jpg?5956b787"}, {"field": "dominantthumbnaildimensions", "value": "300x169"}, {"field": "heading", "value": ["750 trondheimsl\u00e6rere mangler kompetanse -adressa.no", "Tilbakevirkende kraft", "Dyktige l\u00e6rere", "Ut av skolen", "Skadelidende"]}, {"field": "id", "value": "515f4e516f9f9c4e11413b0275dd2639bf154b7c"}, {"field": "keyword", "value": ["Trondheim", "L\u00e6rerl\u00f8ftet", "Utdanningsforbundet"]}, {"field": "keywords", "value": "Trondheim,L\u00e6rerl\u00f8ftet,Utdanningsforbundet"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-concept", "value": ["tilbakevirkende kraft", "l\u00e6rer", "trondheimsl\u00e6rere mangler kompetanse"]}, {"field": "kw-entity", "value": ["utdanningsforbundet", "rosenborg", "stortinget"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["lise wang eriksen", "arild gunnes", "ingunn sollie", "gunn r\u00f8stad", "eirik schr\u00f8der", "geir r\u00f8svoll", "st\u00e5le t\u00f8mmer\u00e5s"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article12102023.ece/m76l0g/ALTERNATES/w980-default/KHE_8467-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "750 trondheimsl\u00e6rere mangler kompetanse"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/02/01/750-trondheimsl%C3%A6rere-mangler-kompetanse-12102024.ece"}, {"field": "pageclass", "value": ["article"]}, {"field": "publishtime", "value": "2016-02-01T18:18:22.000Z"}, {"field": "recs-articleid", "value": "12102024"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-02-01T18:18:22.000Z"}, {"field": "recs-rawtitle", "value": "750 trondheimsl\u00e6rere mangler kompetanse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Arild Gunnes har undervist i matte siden 1997. N\u00e5 m\u00e5 han studere mer."}, {"field": "thumbnail", "value": "http://content-thumbnail.cxpublic.com/content/thumbnail200x150/515f4e516f9f9c4e11413b0275dd2639bf154b7c.jpg?5956b787"}, {"field": "thumbnailfullheightdimensions", "value": "200x2429"}, {"field": "timestamp", "value": "2017-06-30T20:41:43.000Z"}, {"field": "title", "value": "750 trondheimsl\u00e6rere mangler kompetanse"}, {"field": "url", "value": "http://www.adressa.no/pluss/2016/02/01/750-trondheimsl%c3%a6rere-mangler-kompetanse-12102024.ece"}, {"field": "urlhash", "value": "515f4e516f9f9c4e11413b0275dd2639bf154b7c"}], "score": 0.91084856, "siteId": "9222270286501375973", "id": "515f4e516f9f9c4e11413b0275dd2639bf154b7c"}

