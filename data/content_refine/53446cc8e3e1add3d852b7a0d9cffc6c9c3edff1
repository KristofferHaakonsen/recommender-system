{"fields": [{"field": "modifiedtime", "type": "time", "value": "2015-05-04T09:30:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Design", "Interi\u00f8r", "Bolig"]}, {"field": "author", "value": "karen gjermundr\u00f8d"}, {"field": "body", "value": ["Saken oppdateres.", "Rett nord for V\u00e4nersborg, inntil en hvit sandstrand, ligger det lille lokalsamfunnet Sikhall.", "Et hus skiller seg ut fra den mer tradisjonelle og svenske trehusbebyggelsen.", "Familien Solvarms hjem er et t\u00f8mmerhus bygget inne i et 300 kvadratmeter stort drivhus.", "I det de kaller for et naturhus har de sitt eget kretsl\u00f8p og middelhavsklima store deler av \u00e5ret.", "Akkurat n\u00e5 blomstrer aprikos-, fersken\u2014 og fikenblomstene.", "Om et par m\u00e5neder kan familien plukke og spise vannmeloner, druer, kiwi, tomat og agurk i s\u00e5 store mengder at de knapt vil klare \u00e5 spise alt selv.Vannet sildrer i den lille vollgraven mens Anders og Rosemary Solvarm entusiastisk betrakter den ene humla som forel\u00f8pig er v\u00e5knet til liv fra vinterdvalen, og er i ferd med \u00e5 pollinere fruktblomstene.", "\u2014 For at vi skal f\u00e5 frukt, m\u00e5 blomstene pollineres. Tidligere har barna g\u00e5tt rundt med pensel, forklarer Anders Solvarm.", "Ortopediingeni\u00f8ren har alltid v\u00e6rt naturinteressert, men han er blitt enda mer observant p\u00e5 hvordan naturen fungerer etter \u00e5 ha bodd 15 \u00e5r i middelhavshagen.", "At de skulle bo i et drivhus, hadde de ingen anelse om da de begynte \u00e5 bygge t\u00f8mmerhuset i 1998.", "Opprinnelig ble drivhuset satt opp som en beskyttelse et par \u00e5r senere, p\u00e5 grunn av mye uforutsigbart v\u00e6r da Anders arbeidet med laftingen.Drivhuset fikk st\u00e5, og id\u00e9ene har tatt form underveis.", "\u2014 Ved en tilfeldighet kom jeg over en bok om en arkitekt i Stockholm som hadde satt et drivhus over huset sitt p\u00e5 slutten av 70-tallet. Jeg l\u00e5nte den med meg hjem og forstod at dette handlet om s\u00e5 mye mer. S\u00e5 tok jeg kontakt med arkitekt Bengt Warne, som endte opp med \u00e5 bli b\u00e5de en mentor, guide og god venn for oss, forteller Anders.", "Dette f\u00f8rte til at de i dag bor i et familiehus med middelhavsklima.", "I tillegg til et behagelig klima, er lavt energiforbruk og matproduksjon fordeler som f\u00f8lger med.", "\u2014 Siden barna var sm\u00e5 har de kunnet plukke og forsyne seg med blant annet tomat og agurk, samt spise aprikos og druer rett fra tr\u00e6rne, sier Rosemary Solvarm.", "Sm\u00e5 barn advares:", "Ekteparet peker p\u00e5 forskning som sier at den vestlige verdens levesett er i utakt med jordklodens klima\u2014 og naturressurser.", "\u2014 Vaner er vanskelige \u00e5 snu. Vi fortsetter i de samme m\u00f8nstrene med for eksempel holdningen om at kommunen eller staten f\u00e5r ordne opp og rense havet og sj\u00f8ene. Det som er s\u00e5 bra med dette huset, er at her inne blir vi selv ansvarlige, da alt kommer rett tilbake til oss, p\u00e5peker Anders.", "I familien Solvarms bolig lever de i et kretsl\u00f8p der alt avl\u00f8psvann g\u00e5r ut igjen til plantene.", "Dette f\u00f8rer blant annet til at de kun tar milj\u00f8merkede varer inn i husholdningen.\u2014 Mikrolivet m\u00e5 ivaretas for \u00e5 kunne omdanne n\u00e6ringen, og da kan vi ikke helle gift i det.", "Ekteparet kan ikke lenger se for seg \u00e5 skulle bo i et vanlig hus.", "\u2014 Mange kunne nok tenke seg middelhavsklimaet, og synes kanskje dette med biologi, planter og avl\u00f8pssystem lyder tungt. Men uten planter blir det veldig t\u00f8rt og varmt, da det er plantene som fukter luften. De sprer gode dufter og du f\u00e5r noe tilbake, p\u00e5peker Anders.", "Boformen er blitt en livsstil og n\u00e6rmest et kall for ham.\u2014 \u00c5 ha det godt, med god samvittighet er hele poenget. Det er derfor jeg gj\u00f8r dette, noen m\u00e5 vise at det er mulig. Om jeg ikke gj\u00f8r det, hvem skal da gj\u00f8re det?", "I dag jobber han som konsulent for folk som \u00f8nsker \u00e5 bygge noe lignende og har dannet en samarbeidsgruppe best\u00e5ende en arkitekt, en bygningsingeni\u00f8r og en sivilingeni\u00f8r i energiteknikk, i tillegg til ham selv som har god erfaring med kretsl\u00f8pssystemet.", "Innbydende sofaer og hagem\u00f8bler under parasoller side om side med blomstrende sitrustr\u00e6r er som en middelhavsdr\u00f8m.", "P\u00e5 solrike sommerdager f\u00f8rer str\u00e5levarmen til at det kan bli opptil 40 grader p\u00e5 taket. Da g\u00e5r de bare opp dit om kvelden.", "Nede, i det de kaller Italia, kan det bli 30 grader i solen og 25 grader i skyggen. Da er det godt at man kan avkj\u00f8le seg i V\u00e4nern.", "Og inne i t\u00f8mmerhuset holder det seg kj\u00f8lig og godt midt p\u00e5 sommeren.", "\u2014 Det beste med den \u00abpositive drivhuseffekten\u00bb er middagene under stjernene p\u00e5 taket hvor vi kan late som vi er i Hellas store deler av \u00e5ret, legger Rosemary til.", "Les ogs\u00e5:", "Et helhetlig konsept som handler om tre ting:", "Materialer. Huset er bygget i milj\u00f8vennlige og lokale materialer.", "Energi. Huset fungerer som en solfanger, noe som krever minimal oppvarming av huset. Familien fyrer opp i vedovn om n\u00f8dvendig. Huset bruker lite energi og tar i mot det det f\u00e5r.", "Kretsl\u00f8p. Vann og rensesystemet i kjelleren er koblet til vanningssystemet av plantebedene. Slik utnyttes avl\u00f8psvannet til vanning av planter som vil ha n\u00e6ring, vann og karbondioksid, og igjen forsyner familien med oksygen og frukt og gr\u00f8nt.", "Vis fakta", "Middelhavsklima \u00e5ret rundt. Drivhuset beskytter mot regn, sn\u00f8 og vind, noe som reduserer behovet for vedlikehold av fasader og tak. UV-str\u00e5lingen er minimal.", "T\u00f8mmerhuset lagrer varme fra dag til natt, og drivhuset i kombinasjon med solfangere gir naturhuset et lavt energiforbruk. Familien bruker cirka 50 prosent mindre energi enn uten drivhus. For \u00e5 opprettholde en behagelig temperatur er det luker i taket som \u00e5pnes automatisk. Varm, fuktig luft stiger opp og luftes ut. Det har ikke v\u00e6rt fuktproblemer. Kj\u00f8lig luft tas inn gjennom et r\u00f8r i bakken.", "Man har sitt eget lokale kretsl\u00f8p og er i stor grad selvforsynt med frukt og gr\u00f8nnsaker fra mai-oktober.", "Kloakken renses i et eget filtreringssystem, og deretter vannes plantene som tar opp n\u00e6ringsstoffer og nye frukter og gr\u00f8nnsaker avles frem. Plantene s\u00f8rger ikke bare for mat, men renser luften og bidrar til \u00e5 opprettholde rett luftfuktighetsniv\u00e5 i drivhuset. Totalt gir dette sammen med h\u00f8ye krav til utf\u00f8relse, materialer og energi et minimalt \u00f8kologisk fotavtrykk.", "Ekstra isolering av t\u00f8mmerhuset var ikke n\u00f8dvendig da vedfyring og solvarme er tilstrekkelig. Huset har to mursteinsovner, hvorav den ene s\u00f8rger for at familien har varmtvann om vinteren n\u00e5r solens varme ikke er s\u00e5 effektiv.", "Vis fakta", "HVEM: Rosemary Solvarm, 47, Anders Solvarm, 44, og deres tre barn, Jonathan (15), Natalie (15) og Johannes (10). Rosemary er opprinnelig jordmor men har tatt videreutdanning som spesiall\u00e6rer. Anders jobber som ortopediingeni\u00f8r p\u00e5 Lillehammer.", "HVA: Et 150 kvadratmeter t\u00f8mmerhus inne i et 300 kvadratmeter stort drivhus. Tomten er p\u00e5 23 m\u00e5l.", "HVOR: Sikhall i Dalsland L\u00e4n, p\u00e5 vestsiden av Sveriges st\u00f8rste innsj\u00f8, V\u00e4nern.", "LES MER: Ecorelief.se, Greenhouseliving.se", "Vis fakta"]}, {"field": "category0", "value": "bolig"}, {"field": "contenthash", "value": "6da2374e596f5911352b528a64c9f0041f1330174c6d2b1e78d159d60287a2ab"}, {"field": "createtime", "value": "2017-04-30T12:21:44.000Z"}, {"field": "description", "value": "Familien Solvarm spiser middag under \u00e5pen himmel store deler av \u00e5ret, har sitt eget kretsl\u00f8p og dyrker mengder med tropiske frukter."}, {"field": "heading", "value": ["Ja, familien bor i dette drivhuset \u00e5ret rundt -adressa.no", "Dyrker kiwi og vannmelon", "God samvittighet", "40 grader p\u00e5 taket"]}, {"field": "id", "value": "53446cc8e3e1add3d852b7a0d9cffc6c9c3edff1"}, {"field": "keyword", "value": ["Design", "Interi\u00f8r", "Bolig"]}, {"field": "keywords", "value": "Design,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["kvadratmeter stort drivhus", "familien", "vis fakta", "hus", "planter", "solvarm", "vann", "drivhus"]}, {"field": "kw-entity", "value": ["sikhall", "dalsland l\u00e4n", "solvarm", "jonathan", "sveriges", "natalie", "greenhouseliving", "anders og rosemary solvarm", "v\u00e4nern", "johannes"]}, {"field": "kw-location", "value": ["stockholm", "italia", "hellas", "v\u00e4nersborg", "lillehammer"]}, {"field": "kw-pageclass", "value": "article"}, {"field": "kw-person", "value": ["bengt warne", "rosemary solvarm", "anders solvarm"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/5db19460-94ec-4dfb-86d2-947c99bc4274?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ja, familien bor i dette drivhuset \u00e5ret rundt"}, {"field": "og-type", "value": "article"}, {"field": "og-url", "value": "http://www.adressa.no/bolig/Ja_-familien-bor-i-dette-drivhuset-aret-rundt-7833b.html"}, {"field": "pageclass", "value": ["article"]}, {"field": "publishtime", "value": "2015-05-04T08:25:02.000Z"}, {"field": "recs-articleid", "value": "7833"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-05-04T08:25:02.000Z"}, {"field": "recs-rawtitle", "value": "Ja, familien bor i dette drivhuset \u00e5ret rundt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Familien Solvarm spiser middag under \u00e5pen himmel store deler av \u00e5ret, har sitt eget kretsl\u00f8p og dyrker mengder med tropiske frukter."}, {"field": "thumbnail", "value": "http://content-thumbnail.cxpublic.com/content/thumbnail200x150/53446cc8e3e1add3d852b7a0d9cffc6c9c3edff1.jpg?598aec21"}, {"field": "thumbnailfullheightdimensions", "value": "200x1761"}, {"field": "timestamp", "value": "2017-08-09T11:04:01.000Z"}, {"field": "title", "value": "Ja, familien bor i dette drivhuset \u00e5ret rundt"}, {"field": "url", "value": "http://www.adressa.no/bolig/Ja_-familien-bor-i-dette-drivhuset-aret-rundt-7833b.html"}, {"field": "urlhash", "value": "53446cc8e3e1add3d852b7a0d9cffc6c9c3edff1"}], "score": 0.72795343, "siteId": "9222270286501375973", "id": "53446cc8e3e1add3d852b7a0d9cffc6c9c3edff1"}

