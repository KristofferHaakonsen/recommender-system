{"fields": [{"field": "modifiedtime", "type": "time", "value": "2014-05-15T19:58:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "geir amundsen"}, {"field": "body", "value": ["Saken oppdateres.", "17. mai er trolig den dagen i \u00e5ret det knipses mest bilder her p\u00e5 berget. Og f\u00e6rre har det ikke blitt etter at den digitale kamerarevolusjonen og smarttelefonene feide over oss.", "Muligheten for direktevisning og stadig mer avanserte og intelligente autofunksjoner har utvilsomt bidratt til at kvaliteten p\u00e5 bildene har blitt bedre.", "Men all verdens avansert kamerateknologi til tross, kvaliteten p\u00e5 sluttresultatet avhenger til syvende \u00e5 sist av personen bak kameraet: Deg.", "Vi har derfor bedt Aftenpostens erfarne fotograf Stein Bj\u00f8rge om \u00e5 servere noen eksempler p\u00e5 hvordan 17. mai bildene kan gj\u00f8res bedre:", "Barnetoget passerer. R\u00f8de flagg og vinkende barn. Lag et rammeverk av flagg og farger. La barna komme inn i motivet... knips i det rette \u00f8yeblikk.", "Mye er gjort ved \u00e5 bestemme seg for hvor man skal st\u00e5. Husk v\u00e6r tidlig ute og fremst i rekken. Og ikke minst ha kamera klart. I virvar av barn er det lett \u00e5 miste fokus p\u00e5 dine egne h\u00e5pefulle.", "Bruk telelinsen til \u00e5 finne motivet inne folkemengden. Enten det er jr. p\u00e5 skuldrene til far eller mormor med flagget.", "Still kamera p\u00e5 lavest blender verdi slik at bare det som er skarp blir skarpt. Telelinsen lager forgrunn og bakgrunn uskarp og motivet kommer tydeligere frem. I dette tilfellet her; gutten med flagget.", "F\u00e5 med hvor bildene er tatt. P\u00e5 slottsbakken er det naturlig med slottet i bakgrunnen. St\u00e5 der hvor barna g\u00e5r nedover igjen.", "Slik er b\u00e5de barn og ansikter vendt riktig vei mot kamera med riktig bakgrunn. Rygger er ikke det vi er ute etter p\u00e5 en dag som dette.", "Finn en h\u00f8yde, hustak, trapp eller veranda. Den fulle og hele oversikten fra et fugleperspektiv gir ofte fine klassiske 17.mai bilder.", "Et bilde av barna i finstasen er viktig \u00e5 ta f\u00f8r is, brus, potetl\u00f8p og skrubbs\u00e5r \u00f8delegger det hele.", "Barna er fremdeles i godt hum\u00f8r og ikke stinn fulle av sukker. Et minne fra nasjonaldagen er garantert i boks. Det betyr at alt annet av bilder denne dagen er ren bonus.", "Ingen liker \u00e5 bli tatt bilder av n\u00e5r de er halvveis inn i en p\u00f8lse eller har hele nesa ned i en kopp. Men disse bildene h\u00f8rer hjemme p\u00e5 den store is-, p\u00f8lse- og brusdagen.", "G\u00e5 tett p\u00e5 og f\u00e5 med gleden over at alt kan spises og drikkes i mengder denne dagen.", "Lek deg med motivene om solen gir skygger. Fang bevegelser og silhuetter. Ikke bry deg om annet en former og skyggene. Et motiv som er annerledes enn de tradisjonelle bildene.", "Solskinn og blits er en fin kombinasjon ute. Automatikken i kamera i dag er s\u00e5 bra at en blits kan hjelpe til \u00e5 f\u00e5 lettet opp motivene som man tar i direkte sollys.", "Bruk blits bevisst og f\u00e5 bedre tegning i skyggepartiene i kl\u00e6r og ansikter. Her brukt p\u00e5 en bunadsfamilie fra Vest-Telemark.", "Legg deg ned i gresset. Eller bare b\u00f8y kn\u00e6rne s\u00e5 kommer du ned p\u00e5 barnas niv\u00e5.", "En ny vinkel og en fin inngang til det gode 17.mai bildet sett fra deres st\u00e5sted. Gir spennende bilder mot rene bakgrunner som f.eks. skyfri himmel.", "Det finnes en rekke bildeprogrammer som gj\u00f8r det enkelt \u00e5 gj\u00f8re bildene dine bedre. Mulighetene er uante, og for mange til \u00e5 listes her. Det viktigste er at du kan fikse et i utgangspunktet d\u00e5rlig bilde, til \u00e5 bli ganske bra.", "Er bildet for m\u00f8rkt, kan du gj\u00f8re det lysere, er det for lyst kan du gj\u00f8re det m\u00f8rkere. Du kan ta bort r\u00f8de \u00f8yne hvis personene har f\u00e5tt dette. Du kan \u00f8ke eller senke kontrasten og fargemetningen, med enkle grep.", "I tillegg har du mulighet til \u00e5 beskj\u00e6re bildene, slik at du kan fjerne forstyrrende elementer, eller komponere bildet mer harmonisk. Hvis det stikker en fremmed h\u00e5nd inn i en av bildekantene, er det jo bare \u00e5 beskj\u00e6re bort denne.", "Millioner av digitalfotografier r\u00e5tner vekk p\u00e5 minnekort og harddisker verden over. Siden det er lettere \u00e5 ta mange digitalbilder, er det mange som opplever at de ikke er like mye verdt som et papirfoto, og behandler bildene deretter.", "Profesjonelle fotografer verden over fortviler over dette, og ber folk om \u00e5 sette sine digitalfoto i system, slik at de bevares. De kan systematisere dem i mapper p\u00e5 harddisken din, eller i fotoalbum som du finner i fotoprogrammer eller p\u00e5 Internett.", "Det er et faktum: Datamaskiner g\u00e5r i stykker og harddisker krasjer hinsides all reparasjon. Du skal v\u00e6re heldig og rik for \u00e5 basere deg p\u00e5 at du kan klare \u00e5 skaffe tilbake bildene etter et datakrasj.", "Og det er dramatisk: under katastrofer sier folk at noen av det eneste de pr\u00f8ver \u00e5 redde med seg, er fotoalbumene sine. Fotoene dine kan du aldri ta p\u00e5 nytt: Ha alltid en backup!", "1) V\u00e6r \u00e5pen om at du er fotograf , og at du \u00f8nsker \u00e5 fotografere . Vis med hele deg og utstyret at du er p\u00e5 jakt etter ett bilde eller til.", "2 ) Smil og v\u00e6r positiv til folk som du m\u00f8ter p\u00e5 din vei. Det er lettere \u00e5 si ja til \u00e5 bli fotografert av en smilende person, enn av en surpomp med en innesluttet, lukket personlighet.", "3) Ta bildet!! Sp\u00f8r etterp\u00e5.... \u00d8yeblikkene gir ikke rom for \u00e5 sp\u00f8rre om lov, men v\u00e6r h\u00f8flig og sp\u00f8r om det er mulig i etterkant.", "4) Lek med bakgrunn, lys, motlys og skygger. Finn en passende bakgrunn der lyset faller fint og fargene er sterke, s\u00e5 er det bare \u00e5 vente til ett eller flere mennesker dukker opp ... og vips: Et godt bilde!", "5) G\u00e5 tett p\u00e5 menneske. En nesetipp med solbriller p\u00e5 i forgrunnen, og hele solnedgangen i horisonten. Tett p\u00e5 det viktige, og distanse samtidig.", "6) Rare vinkler! FROSK-FUGLE-Perspektiv B\u00f8y i kn\u00e6rne: V\u00e6r p\u00e5 barnas niv\u00e5 n\u00e5r du fotograferer dem, eller klatre opp i stiger og tr\u00e6r. Det gir annerledes-bilderog overraskende l\u00f8sninger.", "7) Lek med motiv og kamera. L\u00f8per motivet, l\u00f8per du etter og tar bilder i fart! Spennende og utradisjonelle blinkskudd kommer gjerne til av tilfeldigheter og eksperimentell lek med kameraet.", "8) Ta bilder hele tiden! Menneskene rundt deg blir til slutt lei av \u00e5 posere, og begynner \u00e5 gj\u00f8re de vanlige tingene etterhvert. Da dukker de gode, ekte motivene opp. Husk at et minnekort er din notisblokk, og du b\u00f8r aldri g\u00e5 tom for plass. Det gode \u00f8yeblikket kommer n\u00e5r du minst venter det."]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "ee4a7aebbbe112023e2dc227a469db1f04a2fc4a297069bc826bb15c0f21cf6d"}, {"field": "createtime", "value": "2017-02-01T07:53:20.000Z"}, {"field": "description", "value": "F\u00f8lg tipsene til fotograf Stein Bj\u00f8rge, og du vil f\u00e5 de beste blinkskuddene fra nasjonaldagen noensinne."}, {"field": "dominantimage", "value": "http://www.adressa.no/incoming/article9688045.ece/ALTERNATES/w980-default/F-Broedtekst-sp4de0f0-bDV4UTk52Y.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f544b867dc36d6361cbead4cc300ba5e5c4aaf27.jpg?591af6fb"}, {"field": "dominantthumbnaildimensions", "value": "300x169"}, {"field": "heading", "value": ["Ta topp 17. mai-bilder -adressa.no", "Forgrunn og bakgrunn:", "Telelinse/Zoom:", "Oversikt/riktig plassering:", "Hele toget:", "Det oppstilte bildet:", "Mat og drikke:", "Lys og skygge:", "Bruk av blitz:", "Froskeperspektiv:", "Glem for all del ikke \u00e5:", "Ikke la bildene r\u00e5tne vekk!", "Og slik tar du bedre bilder av mennesker:"]}, {"field": "id", "value": "f544b867dc36d6361cbead4cc300ba5e5c4aaf27"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-concept", "value": ["bilder", "mai bildet"]}, {"field": "kw-entity", "value": ["b\u00f8y", "internett", "finn", "vest-telemark", "aftenpostens"]}, {"field": "kw-pageclass", "value": "article"}, {"field": "kw-person", "value": "stein bj\u00f8rge"}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article9688045.ece/ALTERNATES/w980-default/F-Broedtekst-sp4de0f0-bDV4UTk52Y.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ta topp 17. mai-bilder"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article9688199.ece"}, {"field": "pageclass", "value": ["article"]}, {"field": "publishtime", "value": "2014-05-15T19:58:41.000Z"}, {"field": "recs-articleid", "value": "9688199"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-05-15T19:58:41.000Z"}, {"field": "recs-rawtitle", "value": "Ta topp 17. mai-bilder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "F\u00f8lg tipsene til fotograf Stein Bj\u00f8rge, og du vil f\u00e5 de beste blinkskuddene fra nasjonaldagen noensinne."}, {"field": "thumbnail", "value": "http://content-thumbnail.cxpublic.com/content/thumbnail200x150/f544b867dc36d6361cbead4cc300ba5e5c4aaf27.jpg?591af6fb"}, {"field": "thumbnailfullheightdimensions", "value": "200x2628"}, {"field": "timestamp", "value": "2017-05-16T12:56:27.000Z"}, {"field": "title", "value": "Ta topp 17. mai-bilder"}, {"field": "url", "value": "http://www.adressa.no/forbruker/digital/article9688199.ece"}, {"field": "urlhash", "value": "f544b867dc36d6361cbead4cc300ba5e5c4aaf27"}], "score": 0.5745111, "siteId": "9222270286501375973", "id": "f544b867dc36d6361cbead4cc300ba5e5c4aaf27"}

