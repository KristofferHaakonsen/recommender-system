{"fields": [{"field": "modifiedtime", "type": "time", "value": "2017-03-16T09:02:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Molde FK"}, {"field": "author", "value": "trond hustad"}, {"field": "body", "value": ["Saken oppdateres.", "Marbella: Aver\u00f8yingen Ola Husby er p\u00e5 sin f\u00f8rste treningsleir med f\u00f8rstelaget. Onsdag spilte fjor\u00e5rets juniornorgesmester en omgang mot Hafnarfjordur i Marbella.", "\u2013 Ola er en veldig god fotballspiller som vi har fulgt n\u00f8ye i det siste. Vi ville se ham i aksjon mot en god motstander med mannfolk p\u00e5 laget. Det er ikke tvil om at han har de rette kvalitetene. Ola vet hva han skal gj\u00f8re f\u00f8r han f\u00e5r ballen. Utfordringen blir \u00e5 ta ferdighetene opp i et h\u00f8yere tempo b\u00e5de med og uten ball, sier Ole Gunnar Solskj\u00e6r.", "Han bekrefter at klubben vil signere en avtale med midtbanespilleren i n\u00e6rmeste framtid.", "\u2013 Vi har signalisert at vi vil forlenge kontrakten Ola n\u00e5 har med andrelaget. Forh\u00e5pentligvis kan han leies ut til 1. divisjon denne sesongen, det ville v\u00e6rt en perfekt arena for videre utvikling. Han er for god til \u00e5 spille i 2. eller 3. divisjon. Vi ser for oss at Ola kan bli eliteseriespiller i 2018 eller 2019, sier Solskj\u00e6r.", "Husby selv er overveldet over mulighetene som plutselig har \u00e5pnet seg. Det er ikke lenge siden han s\u00e5 m\u00f8rkt p\u00e5 sin egen fotballframtid.", "\u2013 For bare to uker siden s\u00e5 det d\u00e5rlig ut. Jeg trente med andrelaget og var innom A-treningene en gang iblant. Jeg fryktet at jeg var ferdig i MFK og var ganske langt nede. Dette viser hvor fort ting kan snu i fotball, sier Husby.", "For to uker siden fikk han f\u00f8rst beskjed om \u00e5 trene en dag med A-laget, og s\u00e5 en dag til. Slik gikk det i en uke.", "\u2013 Midt i trenings\u00f8kta dagen f\u00f8r troppen skulle reise til Marbella fikk jeg beskjed om at Ole Gunnar ville ha meg med. Da var jeg ikke tung \u00e5 be. Det har v\u00e6rt artig \u00e5 v\u00e6re med for fullt. N\u00e5 l\u00e6rer jeg masse av spillere som er eldre og bedre enn meg. Jeg er glad for at jeg f\u00e5r oppleve dette, sier han.", "Tilliten fra trenerne har ogs\u00e5 gitt ny og kj\u00e6rkommen selvtillit. N\u00e5 t\u00f8r han \u00e5 v\u00e6re seg selv p\u00e5 feltet.", "\u2013 Hvis jeg ikke hadde prestert den uka p\u00e5 A-trening, hadde jeg neppe v\u00e6rt i Spania i dag. Tidligere har jeg kanskje gjemt meg litt vekk, n\u00e5 f\u00f8ler jeg at jeg tar st\u00f8rre plass p\u00e5 treningene. Jeg stoler mer p\u00e5 egne ferdigheter, og da vet jeg at jeg er god nok.", "Omgangen mot Hafnarfjordur var ogs\u00e5 god l\u00e6ring for midtbanetalentet, som gjorde en god figur sentralt p\u00e5 midtbanen.", "\u2013 Det er fint \u00e5 f\u00e5 vise seg fram i kamp ogs\u00e5. Du m\u00e5 heve deg et ekstra hakk for \u00e5 lese situasjonene mot gode motstandere du ikke kjenner fra f\u00f8r, sier Husby.", "19-\u00e5ringen har hospitantkontrakt med MFK fram til sommeren. Da er han ferdig med toppidrettsugtdanninga ved Molde videreg\u00e5ende skole.", "\u2013 Jeg har v\u00e6rt her siden jeg var 15 \u00e5r og m\u00e5let har hele tida v\u00e6rt A-kontrakt. Hvis jeg f\u00e5r et tilbud, s\u00e5 kommer jeg til \u00e5 signere. To-tre \u00e5r ville v\u00e6rt perfekt, sier Husby, som er innstilt p\u00e5 utl\u00e5n til 1. divisjon denne sesongen.", "\u2013 Jeg drar trolig til Kongsvinger n\u00e5r vi kommer hjem fra Spania. Det kan bli aktuelt med et utl\u00e5n n\u00e5 eller til sommeren. Jeg har spilt 67 kamper i 2. divisjon og f\u00f8ler at jeg trenger 1. divisjon n\u00e5. Det blir feil \u00e5 g\u00e5 ned i 3. divisjon, det er to hakk under det niv\u00e5et jeg trenger for \u00e5 ta nye steg. Det blir spennende \u00e5 se hva det blir til, sier Ola Husby.", "MFKs lag mot FH (4-4-2): Andreas Linde (Neydson da Silva fra 46.) - Christoffer Remmer, (Petter Strand fra 46.) Isak Ssewankambo, Ruben Gabrielsen, Knut Olav Rindar\u00f8y (Ole Martin Rindar\u00f8y fra 63.) - Etzaz Hussain (Sander Svendsen fra 46.), Fredrik Aursnes, Babacar Sarr (Ola Husby fra 46.), Tobias Svendsen (Bj\u00f6rn B. Sigurdarson fra 46.) - Fredrik Brustad (Eirik Hestad fra 55.), Ottar Magnus Karlsson."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "058bbc9c02b040c613450143ef1a9794da476d367f839d3e337c32e4691db04e"}, {"field": "createtime", "value": "2017-03-16T09:40:44.000Z"}, {"field": "description", "value": "- Han er en veldig god fotballspiller som vi har fulgt n\u00f8ye i det siste."}, {"field": "heading", "value": ["For tre uker siden hadde Ola (19) gitt opp Molde-karrieren. N\u00e5 f\u00e5r han kontrakt med A-laget. -adressa.no", "Signerer trolig snart", "Fryktet han var ferdig i MFK", "Selvtillit", "Kan bli utleid til cupfinalistene"]}, {"field": "id", "value": "b2de61e04eb482232f829055806013f1e8a88e5f"}, {"field": "keyword", "value": "Molde FK"}, {"field": "keywords", "value": "Molde FK"}, {"field": "kw-category", "value": ["fotball", "100sport"]}, {"field": "kw-concept", "value": ["fulgt n\u00f8ye", "uka", "dag", "divisjon", "kontrakt", "ferdig"]}, {"field": "kw-entity", "value": ["hafnarfjordur", "a-laget", "a-trening", "a-treningene", "a-kontrakt"]}, {"field": "kw-location", "value": ["marbella", "kongsvinger", "ola", "spania", "molde"]}, {"field": "kw-pageclass", "value": "article"}, {"field": "kw-person", "value": ["ola husby", "ole gunnar solskj\u00e6r", "ole gunnar"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/44f6e988-1693-43ac-8b62-c55200a07b79?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For tre uker siden hadde Ola (19) gitt opp Molde-karrieren. N\u00e5 f\u00e5r han kontrakt med A-laget."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/For-tre-uker-siden-hadde-Ola-19-gitt-opp-Molde-karrieren-Na-far-han-kontrakt-med-A-laget-232322b.html"}, {"field": "pageclass", "value": ["article"]}, {"field": "publishtime", "value": "2017-03-16T08:53:57.000Z"}, {"field": "recs-articleid", "value": "232322"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-16T08:53:57.000Z"}, {"field": "recs-rawtitle", "value": "For tre uker siden hadde Ola (19) gitt opp Molde-karrieren. N\u00e5 f\u00e5r han kontrakt med A-laget. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "- Han er en veldig god fotballspiller som vi har fulgt n\u00f8ye i det siste."}, {"field": "thumbnail", "value": "http://content-thumbnail.cxpublic.com/content/thumbnail200x150/b2de61e04eb482232f829055806013f1e8a88e5f.jpg?58ca5d9c"}, {"field": "thumbnailfullheightdimensions", "value": "200x1388"}, {"field": "timestamp", "value": "2017-03-16T09:40:44.000Z"}, {"field": "title", "value": "For tre uker siden hadde Ola (19) gitt opp Molde-karrieren. N\u00e5 f\u00e5r han kontrakt med A-laget."}, {"field": "url", "value": "http://www.adressa.no/100Sport/fotball/For-tre-uker-siden-hadde-Ola-19-gitt-opp-Molde-karrieren-Na-far-han-kontrakt-med-A-laget-232322b.html"}, {"field": "urlhash", "value": "b2de61e04eb482232f829055806013f1e8a88e5f"}], "score": 1.2547156, "siteId": "9222270286501375973", "id": "b2de61e04eb482232f829055806013f1e8a88e5f"}

