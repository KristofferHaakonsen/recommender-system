{"fields": [{"field": "modifiedtime", "type": "time", "value": "2015-11-27T13:40:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jan br\u00e5ten", "sjef\u00f8konom i statnett"]}, {"field": "body", "value": ["Saken oppdateres.", "Hvis vi skal klare \u00e5 begrense global oppvarming til 20C, m\u00e5 vi utvikle nye utslippsfrie l\u00f8sninger i alle sektorer. For \u00e5 f\u00e5 bred global deltakelse b\u00f8r l\u00f8sningene ogs\u00e5 v\u00e6re billige. Klimaproblemet er krevende fordi nesten all produksjon av varer og tjenester gir utslipp av klimagasser, om enn i ulik grad. En rekke industriprosesser og mange former for landbruk gir utslipp. I tillegg bruker vi energi til produksjon og transport. Vel 80 prosent av verdens energibehov dekkes i dag av fossil energi som gir store CO 2 -utslipp. For \u00e5 ha en rimelig sjanse til \u00e5 begrense global oppvarming til 20C, m\u00e5 utslippene begynne \u00e5 g\u00e5 ned om f\u00e5 \u00e5r, innen 2050 m\u00e5 de omtrent v\u00e6re halvert og mot slutten av dette \u00e5rhundret m\u00e5 de ned mot null.", "Mens utslippene m\u00e5 ned til null i l\u00f8pet av dette \u00e5rhundret, ventes verdens befolkning \u00e5 vokse fra 7,25 milliarder i dag til 10-11 milliarder i 2100. Veksten i produksjon av varer og tjenester blir mye st\u00f8rre, spesielt i fattige land. De siste \u00e5rene har veksten v\u00e6rt 3-4 prosent per \u00e5r. Selv om veksten faller til i gjennomsnitt 2,5 prosent per \u00e5r i resten av \u00e5rhundret, vil produksjonen i \u00e5r 2100 v\u00e6re \u00e5tte ganger s\u00e5 stor som i dag. Uten en radikal omlegging av hva som produseres og hvordan, vil veksten true biologisk mangfold, skape omfattende forurensnings- og ressursproblemer og gi faretruende global oppvarming. Det er en stor forbedring hvis utslipp av klimagasser per produsert enhet reduseres til en firedel av dagens niv\u00e5, men hvis samlet produksjon \u00e5ttedobles, vil globale utslipp likevel bli doblet. For \u00e5 n\u00e5 klimam\u00e5lene m\u00e5 vi p\u00e5 omr\u00e5de etter omr\u00e5de utvikle l\u00f8sninger som er helt utslippsfrie. Vi trenger teknologisk innovasjon og vi trenger \u00e5 l\u00e6re hvordan vi utvikler og organiserer b\u00e6rekraftige samfunn som ogs\u00e5 er gode \u00e5 leve i.", "De siste ti\u00e5rene har vist at langsiktig forskning sammen med omfattende utbygging av nye l\u00f8sninger kan gi dramatiske forbedringer for utslippsfrie teknologier. Vindkraft er blitt 90 prosent billigere p\u00e5 32 \u00e5r mens solpaneler er blitt 99 prosent billigere p\u00e5 35 \u00e5r. Fra 2008 til 2012 ble LED-lys 85 prosent billigere, mens batterier til elbiler ble mer enn 50 prosent billigere. Og kostnadsfallet fortsetter. Elbiler kan bli konkurransedyktige uten st\u00f8tte tidlig p\u00e5 2020-tallet. Videre er brenselscellene til Toyota Mirai blitt 95 prosent billigere siden 2008, mens vekten og volumet er halvert. M\u00e5let er \u00e5 f\u00e5 kostnadene ned til mellom en tredel og en firedel av dagens niv\u00e5.", "Langsiktig forskning er viktig for \u00e5 utvikle nye teknologier. I tillegg kan mange sm\u00e5 forbedringer i hele verdikjeden bidra til en stor samlet kostnadsreduksjon. Solpaneler er ikke blitt billige p\u00e5 grunn av et par gode id\u00e9er, men p\u00e5 grunn av tusenvis av innovasjoner i hele verdikjeden. Slike forbedringer utl\u00f8ses f\u00f8rst og fremst av at noen starter utbygging av de nye l\u00f8sningene. Utbygging og drift gir viktig praktisk erfaring og skaper et marked for forbedringer. N\u00e5r markedet vokser, blir det mer l\u00f8nnsomt \u00e5 drive forskning og utvikling p\u00e5 alle trinn i verdikjeden. Dessuten gir st\u00f8rre produksjon stordriftsfordeler. Det er for eksempel ventet at Teslas planlagte gigantfabrikk for batterier vil gi en kostnadsreduksjon p\u00e5 minst 30 prosent.", "Rapporten \u00abEn kostnadseffektiv og virkningsfull klimapolitikk\u00bb", "Danmark var f\u00f8dselshjelper for vindkraft. Tilsvarende har Tysklands store og tidlige utbygging av solpaneler v\u00e6rt avgj\u00f8rende for \u00e5 f\u00e5 ned kostnadene for denne teknologien. I dag skjer tre firedeler av utbyggingen av fornybar energi utenfor Europa. Kina er verdens st\u00f8rste utbygger av fornybar kraft og mange utviklingsland kommer etter. Dette skjer fordi sol- og vindkraft n\u00e5 er blitt mye billigere og i mange tilfeller er billigere enn ny kull- og gasskraft. I et globalt og langsiktig klimaperspektiv er satsingen p\u00e5 sol- og vindkraft noe av det beste som har skjedd. Likevel har en del \u00f8konomer kritisert satsingen og p\u00e5pekt at man kunne oppn\u00e5dd billigere utslippsreduksjoner ved \u00e5 erstatte kullkraft med gasskraft. Men en slik strategi kunne aldri gitt mer enn en halvering av utslippene siden gasskraft slipper ut halvparten s\u00e5 mye CO 2 som kullkraft. Og man ville ikke ha utviklet de nye teknologiene som hele verden n\u00e5 har nytte av.", "Vi b\u00f8r prioritere klimatiltak som gir innovasjon, og s\u00e6rlig tiltak som utvikler l\u00f8sninger som mange land kan bruke. Ved m\u00e5lrettede virkemidler kan Norge g\u00e5 foran mot nullutslipp i for eksempel transport og i industrien. Vi b\u00f8r dessuten aktivt st\u00f8tte fattige land med \u00e5 utvikle l\u00f8sninger som forener vekst og b\u00e6rekraft, og vi b\u00f8r fremme internasjonale allianser for \u00e5 utvikle nye og billige klimal\u00f8sninger.", "Det forest\u00e5ende klimatoppm\u00f8tet i Paris er kun en start. Senere avtaler m\u00e5 bli mer ambisi\u00f8se. S\u00e5 raskt som mulig b\u00f8r man utvikle et sterkere internasjonalt samarbeid for \u00e5 l\u00f8fte klimainnovasjon til et mye h\u00f8yere niv\u00e5. Som vist kan m\u00e5lrettede tiltak gi dramatiske fall i tiltakskostnadene. Hvis vi videref\u00f8rer suksessen og gjentar den p\u00e5 nye omr\u00e5der, blir det lettere \u00e5 f\u00e5 tilslutning til mye st\u00f8rre utslippskutt senere.", "jan.braten@statnett.no", "Innholdet i kronikken er Jan Br\u00e5tens personlige oppfatninger og standpunkt. De standpunkt som fremkommer i kronikken representerer ikke Br\u00e5tens arbeidsgiver Statnett."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "52d95e1f95085c43928f35b55c2b9c6c55a28861178694da4b92611d11d53f04"}, {"field": "createtime", "value": "2016-10-08T07:37:39.000Z"}, {"field": "description", "value": "Tidlig innsats fra noen land kan skape avgj\u00f8rende gjennombrudd for nye utslippsfrie l\u00f8sninger og bidra til omfattende global omstilling."}, {"field": "dominantimage", "value": "http://www.adressa.no/meninger/kronikker/article11846552.ece/1ab0l4/ALTERNATES/w980-default/IMG_mirai.jpg_1_1_807G4L6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c741b775b3f32a0e43b5adf063ab193c79d0d49d.jpg?5932af74"}, {"field": "dominantthumbnaildimensions", "value": "300x169"}, {"field": "heading", "value": "N\u00f8kkelen til klimasuksess -adressa.no"}, {"field": "id", "value": "c741b775b3f32a0e43b5adf063ab193c79d0d49d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["prosent", "utslipp", "begrense global oppvarming", "billige", "utvikle", "global", "prosent billigere"]}, {"field": "kw-entity", "value": ["toyota mirai", "tysklands", "teslas", "statnett"]}, {"field": "kw-location", "value": ["europa", "norge", "paris"]}, {"field": "kw-pageclass", "value": "article"}, {"field": "kw-person", "value": "jan br\u00e5tens"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11846552.ece/1ab0l4/ALTERNATES/w980-default/IMG_mirai.jpg_1_1_807G4L6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00f8kkelen til klimasuksess"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2015/11/25/N%C3%B8kkelen-til-klimasuksess-11846555.ece"}, {"field": "pageclass", "value": ["article"]}, {"field": "publishtime", "value": "2015-11-25T04:00:00.000Z"}, {"field": "recs-articleid", "value": "11846555"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-11-25T04:00:00.000Z"}, {"field": "recs-rawtitle", "value": "N\u00f8kkelen til klimasuksess -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Tidlig innsats fra noen land kan skape avgj\u00f8rende gjennombrudd for nye utslippsfrie l\u00f8sninger og bidra til omfattende global omstilling."}, {"field": "thumbnail", "value": "http://content-thumbnail.cxpublic.com/content/thumbnail200x150/c741b775b3f32a0e43b5adf063ab193c79d0d49d.jpg?5932af74"}, {"field": "thumbnailfullheightdimensions", "value": "200x1272"}, {"field": "timestamp", "value": "2017-06-03T12:45:40.000Z"}, {"field": "title", "value": "N\u00f8kkelen til klimasuksess"}, {"field": "url", "value": "http://www.adressa.no/meninger/kronikker/2015/11/25/N%c3%b8kkelen-til-klimasuksess-11846555.ece"}, {"field": "urlhash", "value": "c741b775b3f32a0e43b5adf063ab193c79d0d49d"}], "score": 0.71791106, "siteId": "9222270286501375973", "id": "c741b775b3f32a0e43b5adf063ab193c79d0d49d"}

